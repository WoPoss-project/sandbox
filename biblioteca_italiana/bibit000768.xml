<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Comedia di Dante degli Allagherii col commento di Jacopo di Giovanni dalla Lana bolognese</title>
      <author>Jacopo della Lana</author>
    </titleStmt>
    <extent>3096 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000768</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>I commenti danteschi dei secoli XIV, XV e XVI</title>
        <editor id="ed">Procaccioli, Paolo</editor>
        <publisher>Lexis Progetti Editoriali</publisher>
        <pubPlace>Roma</pubPlace>
        <date>1999</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>300</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Commenti, traduzioni e volgarizzamenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Correzione linguistica</item>
    </change>
    <change>
      <date>2005-05-02T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-02T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>


<div1><head>Inferno</head>

<div2 n="Proemio">
<head>COMMENTO DEL LANEO</head>

<argument><p><add resp="ed">Proemio comune ai Codici e alla Vindelina</add></p></argument>

<p>Ad intelligenzia della presente Comedia sì come usano li espositori in le scienzie è da notare quattro cose. La prima cioè la materia overo subietto della presente opera. La seconda cosa quale è la forma e onde tolle tale nome overo titolo del libro. La terza cosa quale è la cagione efficiente. La quarta cosa ed ultima quale è la cagione finale overo a che utilitade ell'è diretta e sotto quale filosofia ella è sottoposta. E avegnia ch'io mi senta insufficiente a tanta opera, tuttavìa per conferire e agiugnere quel poco intelletto, che quello, che è datore di tutte le grazie, è piaciuto di prestare me a quello overo a quelli, sufficienti li quali dopo me verranno togliendo per autorità quello che dice lo presente autore nel primo Capitulo del Paradiso: <emph>Poca favilla gran fiamma seconda</emph>; li quali colla loro ottima grazia e perfetto intelletto compieranno quello che per me sarà lassato; tegnendo sempre che ogni esposizione, interpetrazione, allegorìa, sentenzia, postilla overo glosa che per me sarà fatta se si consona e dice con lo tenere della santa madre Ecclesia romana ho per ferma e dritta. Se deviasse, discrepasse overo avesse altro senso, infino ad ora lo casso e tegno per vano e di nessuno valore. La prima cosa com'è detto è da notare la materia overo subietto della presente opera, la quale è lo stato delle anime dopo la morte; lo quale universalmente, siccome ello parte lo suo volume, è di tre condizioni. La prima condizione è quelle anime le quali sono dannate e sono in pene e senza speranza d'uscire di quelle. La seconda condizione è quelle anime le quali sono in pene ma hanno speranza dopo sua purgazione d'uscire di quelle e andare in vita eterna; e questa parte è appellata Purgatorio. La terza condizione è quelle anime le quali sono in gloria eternale pasciute, piene e contente di suo stato. E questa apella Paradiso. Or questa è la materia della presente opera overo subietto.</p>
<p>Un altro modo può esser considerando la materia overo subietto d'essa: cioè lo uomo lo quale per lo libero arbitrio può meritare overo peccare; per lo quale merito overo colpa ello li è attribuito gloria overo punito all'altro mondo. La seconda cosa che è da notare è la forma e 'l nome overo titolo d'essa, e si può considerare in due modi: l'uno è la forma de' versi li quali sono ritimi qui constituiti in diversi capitoli li quali poi sono in le preditte tre parti. L'altro modo è la forma poetica la quale è fittiva e di esempli positivi dalla qual forma ello tolle lo nome overo titulo cioè <emph>Comedia</emph> che è quasi a dire <emph>villano dittato</emph>, cioè che anticamente li villani sonando sue sestole overo pive si ritimavano. Ed è da sapere che le più spezie di poetiche dittazioni frall'altre quelle che cominciano stato fatigoso e arduo e vanno migliorando stato insino in perfetto essere, hanno nome <emph>Comedie</emph>. E perchè questa è simiglievole a quella che comincia allo Inferno e poi continua al Purgatorio, poi terzo al Paradiso ch'è stato perfetto e questo assonse per nome <emph>Comedia</emph>. La terza cosa cioè la cagione efficiente che è da notare fu l'autore di quella cioè Dante Allighieri da Firenze del quale testimonia la presente Comedia ch'è uomo di grande scienzia e d'onesta e virtudiosa vita. La quarta e ultima cosa che è da notare è la finale cagione della ditta Comedia cioè a che fine e intenzione ella fue fatta, la quale si può considerare in tre modi. Lo primo per manifestare polita parladura. Secondo per narrare molte novelle le quali tornano molto a destro ad udire per esemplo alcuna fiata. Terzo e ultimo per rimuovere le persone che sono al mondo dal vivere misero e in peccato e produrli al virtuoso e grazioso stato. E in quanto tratta de' modi, de' costumi e vita mondana si è sottoposta a filosofia morale, la quale hae per suo subietto li atti umani.</p>
<p>Manifestate le cose che proponemmo ch'erano da notare si è da sapere che universalmente la detta Comedia può avere quattro sensi. Lo primo si è litterale overo istoriale, lo quale senso non si estende più innanzi che come suona la lettera, e quelli termini in li quali ella è posta; sicome quand'ello pone Minos in lo inferno per uno demonio giudicatore delle anime. Lo secondo senso è allegorico, per lo quale lo termine della litteratura significa altro che ello non suona come ad interpretare lo ditto Minos la giustizia la quale giudica le anime secondo sua condizione. Lo terzo senso è detto tropologico cioè morale, per lo quale s'interpreta lo ditto Minos sicome uno Re che fu in Creti che fu giusto e virtudioso: donando a' viziosi pena e a' virtudiosi merito. Così moralmente si pone uno giudice in inferno lo quale dicerne per la condizione delle anime lo luogo e pena che sì li aviene. Lo quarto senso è detto senso anagogico per lo quale s'interpreta spiritualmente li esempli e comparazioni della detta Comedia, sì come quando fa menzione d'alcuna persona che non si dee intendere che quella persona sia perciò in inferno o altrove, perchè è ignoto e secreto a' mondani, ma spirituale s'intende che quello vizio che è attribuito a colui, overo vertude, per tale modo è purgato, overo remunerato, per la iustitia di Dio.</p>
<p>Or veduti li sensi che può avere la detta Comedia è da sapere che la prima parte ello distingue per XXXIIII Capitoli, in li quali si tratta tutta la condizione overo condizioni che puonno avere le anime dannate. In lo primo e in lo secondo proemiza come trovò Virgilio che 'l venne a soccorrere per li prieghi di Beatrice. In lo terzo punisce l'anime ch'ènno state di debile cuore e vinte da cattivitade e tristizia. In lo quarto mette li innocenti non battezzati. In lo quinto punisce li lussuriosi. In lo sesto punisce li golosi. In lo settimo punisce li avari e li prodighi e l'irosi. In l'ottavo punisce li superbi e arroganti. In lo nono punisce li eretici. In lo decimo punisce alcuni infedeli li quali non credettero che fosse Paradiso etc., e sono detti Epicurii. In lo XI distingue li luoghi. In lo XII li tiranni. In lo XIII li disperati che s'uccidono per sè medesimi. In lo XIV li sforzadori delle divine cose. In lo XV e in lo XVI punisce quelli che peccano contro natura. In lo XVII punisce li usurarii. In lo XVIII punisce l'ingannatori e ruffiani. In lo XIX punisce li simoniaci che vendono le spirituali cose per le temporali. In lo XX punisce li indivinatori e li augurii incantatori e affatturatori. In lo XXI e XXII punisce li barattieri che per danari tolleno l'onore alle sue cittadi. In lo XXIII punisce li ipocriti. In lo XXIV e XXV punisce li ladroni. In lo XXVI punisce alcuni crudeli li quali hanno nociuto ad altri per loro inganni e ingegni. In lo XXVII punisce quelli che consigliano fraudolentemente. In lo XXVIII punisce quelli che seminano scandalo in tra le persone. In lo XXIX e XXX punisce li alchimisti e falsatori di monete. In lo XXXI punisce li superbi cioè li giganti che per sua superbia volsono combattere con li dei. In lo XXXII e XXXIII punisce li traditori. In lo XXXIV e ultimo punisce lo Lucifero lo quale è fitto in lo centro della terra sicome in quella parte ch'è più di lungi dal cielo.</p>
<p>Detta e trattata tutta la distinzione della prima parte è mo da venire alla esposizione. Vero è che in quelli luoghi là dove lo testo sarà sì averto che per se stesso s'intenderà non li faremo esposizione perchè sarebbe superfluo e d'avanzo.</p></div2>

<div2><head>I</head>

<div3 n="Versi">
<lg>
<l>Nel mezzo del cammin di nostra vita</l>
<l>Mi ritrovai per una selva oscura,</l>
<l>Che la diritta via era smarrita.</l></lg>
<lg>
<l>È, quanto a dir qual era, cosa dura</l>
<l>Questa selva selvaggia ed aspra e forte,</l>
<l>Che nel pensier rinnova la paura!</l></lg>
<lg>
<l>Tanto è amara, che poco è più morte:</l>
<l>Ma per trattar del ben ch'i' vi trovai</l>
<l>Dirò dell'altre cose, ch'io v'ho scorte.</l></lg>
<lg>
<l>I' non so ben ridir com'io v'entrai;</l>
<l>Tant'era pien di sonno in su quel punto,</l>
<l>Che la verace via abbandonai.</l></lg>
<lg>
<l>Ma poi che fui al piè d'un colle giunto</l>
<l>Là dove terminava quella valle,</l>
<l>Che m'avea di paura il cor compunto,</l></lg>
<lg>
<l>Guarda' in alto, e vidi le sue spalle</l>
<l>Vestite già de' raggi del pianeta,</l>
<l>Che mena dritto altrui per ogni calle.</l></lg>
<lg>
<l>Allor fu la paura un poco queta,</l>
<l>Che nel lago del cor m'era durata</l>
<l>La notte, ch'i' passai con tanta pieta.</l></lg>
<lg>
<l>E come quei, che con lena affannata</l>
<l>Uscito fuor del pelago alla riva,</l>
<l>Si volge all'acqua perigliosa, e guata;</l></lg>
<lg>
<l>Così l'animo mio, che ancor fuggiva,</l>
<l>Si volse indietro a rimirar lo passo,</l>
<l>Che non lasciò giammai persona viva.</l></lg>
<lg>
<l>Poi ch'e' posato un poco il corpo lasso,</l>
<l>Ripresi via per la piaggia diserta,</l>
<l>Si che il piè fermo sempre era il più basso;</l></lg>
<lg>
<l>Ed ecco, quasi al cominciar dell'erta,</l>
<l>Una lonza leggiera e presta molto,</l>
<l>Che di pel maculato era coperta:</l></lg>
<lg>
<l>E non mi si partia dinanzi al volto;</l>
<l>Anzi impediva tanto il mio cammino,</l>
<l>Ch'io fui per ritornar più volte volto.</l></lg>
<lg>
<l>Tempo era dal principio del mattino;</l>
<l>E il sol montava in su con quelle stelle</l>
<l>Ch'eran con lui, quando l'amor divino</l></lg>
<lg>
<l>Mosse da prima quelle cose belle;</l>
<l>Sì che a bene sperar m'era cagione</l>
<l>Di quella fera alla gaietta pelle,</l></lg>
<lg>
<l>L'ora del tempo, e la dolce stagione:</l>
<l>Ma non sì, che paura non mi desse</l>
<l>La vista, che mi apparve, d'un leone.</l></lg>
<lg>
<l>Questi parea, che contra me venesse</l>
<l>Con la test'alta e con rabbiosa fame,</l>
<l>Sì che parea che l'aer ne temesse:</l></lg>
<lg>
<l>Ed una lupa, che di tutte brame</l>
<l>Sembiava carca nella sua magrezza,</l>
<l>E molte genti fe' già viver grame.</l></lg>
<lg>
<l>Questa mi porse tanto di gravezza</l>
<l>Con la paura, che uscia di sua vista,</l>
<l>Ch'io perdei la speranza dell'altezza.</l></lg>
<lg>
<l>E qual è quei, che volentieri acquista,</l>
<l>E giugne il tempo, che perder lo face,</l>
<l>Che in tutt'i suoi pensier piange e s'attrista:</l></lg>
<lg>
<l>Tal mi fece la bestia senza pace,</l>
<l>Che venendomi incontro, a poco a poco</l>
<l>Mi ripingeva là, dove il Sol tace.</l></lg>
<lg>
<l>Mentre ch'io rovinava in basso loco,</l>
<l>Dinanzi agli occhi mi si fu offerto</l>
<l>Chi per lungo silenzio parea fiocco.</l></lg>
<lg>
<l>Quando vidi costui nel gran diserto,</l>
<l>Miserere di me, gridai a lui,</l>
<l>Qual che tu sii, od ombra, od uomo certo.</l></lg>
<lg>
<l>Risposemi: Non uomo, uomo già fui,</l>
<l>E li parenti miei furon Lombardi,</l>
<l>E Mantovani per patria ambidui.</l></lg>
<lg>
<l>Nacqui <emph>sub Iulio</emph>, ancorchè fosse tardi,</l>
<l>E vissi a Roma, sotto il buono Augusto,</l>
<l>Al tempo degli Dei falsi e bugiardi.</l></lg>
<lg>
<l>Poeta fui, e cantai di quel giusto</l>
<l>Figliuol d'Anchise, che venne da Troia,</l>
<l>Poichè il superbo Ilion fu combusto.</l></lg>
<lg>
<l>Ma tu perchè ritorni a tanta noia?</l>
<l>Perchè non sali il dilettoso monte,</l>
<l>Ch'è principio e cagion di tutta gioia?</l></lg>
<lg>
<l>Or se' tu quel Virgilio, e quella fonte,</l>
<l>Che spande di parlar sì largo fiume?</l>
<l>Risposi lui con vergognosa fronte.</l></lg>
<lg>
<l>O degli altri poeti onore e lume,</l>
<l>Vagliami il lungo studio, e il grande amore,</l>
<l>Che m'ha fatto cercar lo tuo volume.</l></lg>
<lg>
<l>Tu se' lo mio maestro e il mio autore:</l>
<l>Tu se' solo colui, da cui io tolsi</l>
<l>Lo bello stile, che m'ha fatto onore.</l></lg>
<lg>
<l>Vedi la bestia, per cui io mi volsi:</l>
<l>Aiutami da lei, famoso saggio,</l>
<l>Ch'ella mi fa tremar le vene e i polsi.</l></lg>
<lg>
<l>A te convien tenere altro viaggio,</l>
<l>Rispose, poi che lagrimar mi vide,</l>
<l>Se vuoi campar d'esto luogo selvaggio:</l></lg>
<lg>
<l>Chè questa bestia, per la qual tu gride,</l>
<l>Non lascia altrui passar per la sua via,</l>
<l>Ma tanto lo impedisce, che l'uccide:</l></lg>
<lg>
<l>Ed ha natura sì malvagia e ria,</l>
<l>Che mai non empie la bramosa voglia,</l>
<l>E dopo il pasto ha più fame che pria.</l></lg>
<lg>
<l>Molti son gli animali, a cui s'ammoglia,</l>
<l>E più saranno ancora, infin che il veltro</l>
<l>Verrà, che la farà morir con doglia.</l></lg>
<lg>
<l>Questi non ciberà terra nè peltro,</l>
<l>Ma sapienza e amore e virtute,</l>
<l>E sua nazion sarà tra Feltro e Feltro.</l></lg>
<lg>
<l>Di quell'umile Italia fia salute,</l>
<l>Per cui morì la vergine Cammilla,</l>
<l>Eurialo, e Niso, e Turno di ferute:</l></lg>
<lg>
<l>Questi la caccerà per ogni villa,</l>
<l>Fin che l'avrà rimessa nello inferno,</l>
<l>Là onde invidia prima dipartilla.</l></lg>
<lg>
<l>Ond'io per lo tuo me' penso e discerno,</l>
<l>Che tu mi segui, ed io sarò tua guida,</l>
<l>E trarrotti di qui per luogo eterno,</l></lg>
<lg>
<l>Ove udirai le disperate strida,</l>
<l>Vedrai gli antichi spiriti dolenti,</l>
<l>Che la seconda morte ciascun grida:</l></lg>
<lg>
<l>E vederai color, che son contenti</l>
<l>Nel fuoco, perchè speran di venire,</l>
<l>Quando che sia, alle beate genti:</l></lg>
<lg>
<l>Alle qua' poi se tu vorrai salire,</l>
<l>Anima fia a ciò più di me degna;</l>
<l>Con lei ti lascerò nel mio partire:</l></lg>
<lg>
<l>Chè quello imperador, che lassù regna,</l>
<l>Perch'io fui ribellante alla sua legge,</l>
<l>Non vuol che in sua città per me si vegna.</l></lg>
<lg>
<l>In tutte parti impera, e quivi regge,</l>
<l>Quivi è la sua cittade e l'alto seggio:</l>
<l>O felice colui, cu' ivi elegge!</l></lg>
<lg>
<l>Ed io a lui: Poeta, io ti richieggio</l>
<l>Per quello Iddio, che tu non conoscesti,</l>
<l>Acciocch'io fugga questo male e peggio,</l></lg>
<lg>
<l>Che tu mi meni là dov'or dicesti,</l>
<l>Sì ch'io vegga la porta di san Pietro,</l>
<l>E color, che tu fai tanto mesti.</l></lg>
<lg>
<l>Allor si mosse, ed io li tenni dietro.</l></lg></div3>
<div3><head>vv. 1-3</head>
<p>In questi due primieri Capitoli sicome è detto fa proemio e mostra sua disposizione sì d'essere come di tempo, la quale disposizione per allegoria figura la disposizione della umana specie. Dice: <emph>Nel mezzo del camin di nostra vita</emph>, cioè in lo mezzo della comune vita, la quale è LXX anni, sichè quando comenzò questa opera avea XXXV anni. Dice che si ritrovò <emph>in una selva oscura</emph>. Selva, s'intende in vita viziosa, che sicome la selva è uno luogo salvatico e scuro, così la vita viziosa è salvatica rispetto alla virtuosa, ed è scura in quanto conduce lo uomo alla scuritade dello inferno e rimuovelo dalla luce del paradiso. E dice <emph>che la dritta via era smarrita</emph>, cioè che aveva in sè privazione di vita virtuosa. Or questo figura che la specie umana nel suo principio, cioè in puerizia, si è netta, buona e diritta; poi quando viene circa a mezzo della vita ella è sì lassiva e poco ferma che cade in peccato avendo diletto delle sensitive cose, le quali dilettazioni li conducono in vizio o poi a perdizione, salvo se per dono o grazia del sommo Creatore lo detto difetto non è soccorso e aiutato</p></div3>
<div3><head>vv. 7-9</head>
<p>Vuol mostrare che quella vita è quasi come morte, salvo che la morte non ha poi alcun soccorso, ma a questa può essere per grazia, com'è detto.</p>
<p>Qui mostra come lo uomo si dovrebbe partire da pensare e adoperare tale vita: ma acciò che si possa prendere esemplo per saperla schifare, e da farne trattato</p></div3>
<div3><head>vv. 10-12</head>
<p>Vuol dire ch'ello non s'accorge quando entra in tali vizii, perchè la dilettazione sensitiva tiene la umana natura sì dormentata, che non si sente</p></div3>
<div3><head>vv. 13-15</head>
<p>Qui mostra come si cominciò ad inlucidare ed a cognoscere l'essere suo e figura questa valle per la ditta vita viziosa; e per l'opposito monte figura la vita dritta e virtudiosa: e questo è perchè il monte si avicina più a Dio e la valle più al demonio</p></div3>
<div3><head>vv. 16-18</head>
<p>Dice come s'avide che la vita virtudiosa era illuminata dal splendore di Dio, lo quale mena ciascuno dritto per ogni via</p></div3>
<div3><head>vv. 19-21</head>
<p>Mostra come cominciò a sperare e a fuggirli la paura</p></div3>
<div3><head>vv. 22-27</head>
<p>Qui dà esempio che sicome colui ch'è passato per pericoloso mare ed è giunto salvo alla riva, si volge per vedere quello pericolo che ha passato, così lui ch'era giunto alla fine di quella selva, cioè della vita viziosa, sì si ripensava in cuore a quanto pericolo era stato, e che se fosse morto in tale stato essere, come era perduto; e soggiunge che tal passo non lasciò mai persona viva</p></div3>
<div3><head>vv. 28-36</head>
<p>Mostra come si posò, cioè che 'l cessò di non operare più vizii: e mostra com'ebbe tentazione di tre vizii principali, cioè: Vanagloria, Superbia e Avarizia. E figura questi per tre animali: Cioè una Lonza: questo animale è molto leggiero e di pelo maculato a modo di leopardo. Or mette ello questa leggerezza a somiglianza che la vanagloria leggiermente sale in lo cuore umano, e per la varietade mette come per varie cagioni similmente s'accende in lo cuore a chi per bellezza, a chi per gentilezza, a chi per fortezza, a chi per scienzia e a chi per ricchezza etc. Superbia figura in Leone lo quale per sua fortezza signoreggia li altri animali. Or è così che sempre colui che si sente forte vuole superchiare e dominare li altri. E secondo ragione naturale li forti non denno signoreggiare li altri, ma li savi denno essere li signori sì come pruova Aristotile in la Politica che li savi sono e denno essere signori e liberi, e li altri denno essere sudditi e servi. Avarizia figura la Lupa in per quello che sicome la lupa è devoratrice degli altri animali, e mai non si sazia che sempre istà con fame, così l'avarizia mai non si adempie nè si sazia; ed è una malattia incurabile e pessima che, cotanto come va più inanzi in tempo, cotanto cresce e si radica più in lo cuore umano. E ciò che dice Gilio in libro <emph>De regimine principum</emph> che di prodigalitade per spazio di tempo si può guarire, ma d'avarizia non è che si guarisca ma sempre multiplica e cresce. Ora figura lo detto di Dante che la umana generazione, è principalmente tentata da tre cosifatti vizii, li quali conformano e affannosi sì con essa, che nullo da quelli può scampare; salvo se grazia o dono non li soccorre da Colui ch'è datore di tutte le grazie, lo quale testimonia san Iacobo in la epistola: <emph>Omne datum optimum</emph> etc</p></div3>
<div3><head>vv. 37-45</head>
<p>Mostra poetizando come la grazia se li palesò a soccorso, e dice ch'era in principio del mattino, e che il sole si levava con quelle stelle, cioè ch'era in quello segno in lo quale ello fue alla creazione del mondo, quando prima si cominciò a muovere lo cielo e le stelle. Or toglie ello cagione di speranza per <emph>locum a simili</emph> in questo modo: che sicome lo creatore fue benivolo al tempo della creazione alle creature, e lo cielo sicome istrumento naturale era in tale disposizione, così lo cielo che mo era in tale disposizione mostrava che 'l creatore li sarave benivolo.</p>
<p>Or questo intende ello che il sole era in Ariete lo quale è del mese di marzo: e secondo questa oppinione fue lo principio del mondo, di marzo: e di questo mese medesimo, fue cominciata questa Comedia.</p>
<p><add resp="ed">38</add> Cioè che 'l sole ascendeva insieme coll'Ariete che su quel segno dove era lo sole quando Dio creò lo mondo: e però disse: <emph>mosse da prima</emph> dunque se 'l sole era in Ariete, e l'autor dice che i <emph>pesci guizzavan per l'oriente</emph>, mostra che era quasi appresso il die perchè dopo lo segno de' pesci ascende Ariete, ed in Ariete era lo sole; sicchè come Ariete si levava, era lo sole sopra terra, e per conseguente era die; sì che hai che l'ora era presso die</p></div3>
<div3><head>vv. 52-54</head>
<p>Cioè la lupa che è figurata all'avarizia, la quale sì lo vincea che quasi perdea ogni speranza: e narra nel testo del modo, cioè che a parte a parte lo vincea e raducealo nella valle predetta, cioè nella vita viziosa</p></div3>
<div3><head>v. 60</head>
<p>Cioè in vita scura e tenebrosa. E qui figura la vita beata illuminata dal sole, cioè da Dio; sicchè dove lo detto sole non illumina li viene oscurità e silenzio di bene</p></div3>
<div3><head>vv. 61-63</head>
<p>Qui intende mostrare lo modo del suo soccorso e poeticamente parlando dice che Virgilio poeta li apparve, lo quale, sì come appare nel testo, lo confortò e sotrasse da quella ruina dove ello cadea.</p>
<p><add resp="ed">62</add> Qui intende silenzio lo non essere in uso a li mondani, che a questo tempo sono, lo libro di Virgilio sichè per non usanza pare fioco, cioè arocato, nè non desso suona alcuna cosa</p></div3>
<div3><head>vv. 64-66</head>
<p>Segue lo poema</p></div3>
<div3><head>vv. 67-72</head>
<p>Dice come lo padre suo, cioè di Virgilio, fue da Mantova che è in Lombardia, e dice che nacque al tempo di Zulio Cesare: ma quando fiorì in poetrie fu al tempo di Augusto Cesare, in lo quale tempo s'adoravano li idoli, e però dice: <emph>al tempo delli dei falsi e bugiardi</emph></p></div3>
<div3><head>vv. 73-75</head>
<p>Cioè che fu poeta e fece libro del figliuolo d'Anchises cioè di Eneas, lo quale venne in Italia quando per li Greci fue distrutta Troia. <emph>Ilion</emph> era una fortezza in Troia in mezzo della terra suso una montagna, la quale per sua altezza signoreggiava tutta la terra. Quando fue Troia disfatta, fue anche lo detto monte d'Ilion arso</p></div3>
<div3><head>vv. 76-78</head>
<p>Or dice come Virgilio lo soccorresse dallo rimuoversi dallo buono proposito che fece, quando lassò la vita viziosa</p></div3>
<div3><head>vv. 79-99</head>
<p>Chiaro appare nel testo infino a - <emph>molti sono li animali</emph>. - Or è da sapere che qui Virgilio distingue a Dante le etadi del mondo in questo modo, che ello dice che molti sono nel mondo quelli a chi questa avarizia si fa mogliera al tempo presente, e più saranno nel tempo ch'è a venire infino ad uno termine che queste etadi fievili e lassive saranno compiute; dopo lo quale compimento tornerà una etade tutta magnifica, libera e larga. Or è da sapere che secondo li savii naturali e astrologi, sicome Albumazar, libro <emph>De coniunctionibus</emph>, mettono che 'l mondo si regge naturalmente ad etadi in le quali singularmente regge e signoreggia uno pianeto per certo tempo, siccome in li dì della settimana; e poneno che la prima etade reggesse Saturno; in la seconda Iupiter; in la terza Mars; in la quarta Sol; in la quinta Venus; in la sesta Mercurio; in la settima Luna. E poi ricomincerà a Saturno e anderà in questo modo; e questo si dee intendere secondo corso naturale. Or perchè le scienze matematice sono trovate pur dopo lo fatto, in esse si tiene tal modo, ch'elli diceno quando cotale costellazione fu, fu cotale cosa nel mondo; quando la detta costellazione retornerà, di ragione sarà simile cosa nel mondo. E questo si dee intendere in le cose suddite al cielo. Or mettono elli che nella prima etade del mondo regnò Saturno; e in quella etade non nullo ebbe proprio nel mondo, ma ogni cosa liberamente si tenne a comune e con... tutta larghezza e benivolenzia; e questa etade è apellata etade d'oro, che sicome l'oro è senza ria mestione, così questa etade era senza alcuno vizio. Venne poi la seconda etade che signoreggiò Iupiter, e in questa li uomini cominciònno a lavorare le terre a sua posta e raccogliere li frutti e tenerli per loro. Vero è che avarizia non gli aveva ancora tanto assagliti ch'elli non fusseno larghi e cortesi, ma tutta volta voleano che mancasse inanzi ad altri che a loro. E questa etade è apellata d'argento, che è metallo buono e netto, ma non è così puro come l'oro. E in questo modo come si mutavano l'etadi e l'avarizia si assagliva più le persone. Or poneno li savii che noi siamo in la sesta, cioè in quella di Mercurio; lo quale appare, a senso, come l'avarizia ci offende. Quando verrà la settima etade, che signoreggerà la luna, allora ognuno sarà pessimamente avaro. E questo è quello ch'elli dice</p></div3>
<div3><head>vv. 100-105</head>
<p>Or mette elli che quando la settima sarà compiuta, la signoria ritornerà a Saturno. E per <emph>consequens</emph> le genti saranno tutte larghe e cortesi; e mette che 'l mondo venerà ad uno signore lo quale amerà sapienza, amore e virtude, e non cose temporali nè signoria di terra nè moneta. Per moneta dice <emph>peltro</emph>, che è uno metallo composto di stagno e di rame: Dice <emph>sua nazion sarà tra feltro e feltro</emph>. Questo si può intendere in due modi: tra feltro e feltro, cioè tra cielo e cielo, ciò vuol dire per constellazione. L'altro modo tra feltro e feltro, cioè che nascerà di assai vile nazione, chè feltro è vile panno. E questo risponde elli a una tacita questione per una oppinione la quale è che di vile padre e madre non può nascere buono e virtudioso figliuolo</p></div3>
<div3><head>vv. 106-111</head>
<p>Dice che questo Veltro sarà salute de Italia, la quale per contrario elli dice umile, cioè che Italia è superba e viziosa e piena d'ogni magagna; e a volere a punto giudicare di quale Italia elli intende, dice che è quella per la quale morì la vergine Camilla: in la quale indicazione ello tocca <emph>incidenter</emph> la infrascritta istoria. Elli è da sapere, sicome pone Virgilio in lo <emph>Eneidos</emph>, che quando Eneas si partì di Troia, ello venne in le parti di ponente in li suoi navilii, e dismontò in Italia, la qual s'intende dal capo di Otranto tutto quello braccio di terra che è terminato per due mari. L'uno è lo golfo di Vinegia; l'altro è lo mare del leone; e tiene per l'estuario dal lato di Vinegia infino a Pola, dal lato del mare del leone infine a Saona; in fra terra tiene infine a quel luogo dove nasce quel fiume che ha nome Po, lo quale è al principio di Provenza: la quale Italia era signoreggiata per uno che aveva nome Re Latino, lo quale avea una sua figliuola, che avea nome Lavinia molto bella. Or la madre della ditta Lavinia, ch'avea nome Amata, la voleva dare a Turno Re dei Rutili per moglie: e lo Re Latino, udendo grande gentilezza di Eneas, la voleva dare ad Eneas, sichè convenneno osteggiare insieme Turno ed Eneas. Or sentendo lo ditto Turno l'avvenimento di Eneas, volse provedere a sua difesa: e mandò per lo mondo alle sue amistadi che dovessono soccorrerlo. Fra gli altri aiutorii venne la Reina Camilla con grande gente e molte altre persone. Ora Eneas veggendo questo Re Turno essere così forte, ebbe consiglio con la sua gente com'egli potesse vincere: abreviando, non si trovòe chi lo savesse consigliare, salvo che uno li disse: da poi Eneas che tu non sai trovare in la tua gente alcuno consiglio di superare Turno, io ti consiglio che tu vadi a tuo padre Anchise, e a lui ti fa insegnare lo modo che tu hai a tenere. Allora andò allo inferno in Elisio, e li trovò suo padre e da lui prese admaestramento, per lo quale ello vinse la gente di Turno e lui ancise; sì per acquistare Lavinia, la predetta Camilla fu morta. Eurialo e Niso furono della gente di Enea, e a quella battaglia morinno in questo modo: che elli per gran battaglia che durò più die, si smarrinno dalla sua gente, e ricoveronno in una selva, poi funno trovati dalla gente di Turno. In prima Eurialo fu conosciuto e fu morto: quando Niso vide Eurialo morto, lo quale elli molto amava, cominciò a percuotere nella gente di Turno; infine per la moltitudine della gente fu superchiato e morto. Or così come elli metaforiza per avarizia una lupa, così per larghezza metaforiza uno veltro, cioè uno levriero, perch'è naturale contrarietade malivolenzia tra i lupi e cani. Or dice che questo signore reggerà lo mondo a tanta larghezza, che questa avarizia non sarà nel mondo, ma ritornerà allo inferno del qual luogo lo demonio per la invidia alla natura, overo specie umana, l'addusse nel mondo: e però dice: <emph>là onde invidia prima dipartilla.</emph> Ancora è da sapere che in tutta questa opera per allegoria s'intende Virgilio per la ragione e discrezione umana</p></div3>
<div3><head>vv. 112-129</head>
<p>Or dice Virgilio: io sarò tua guida e però mi tieni drieto, ch'io ti mostrerò tutto quello che per ragione umana si può sapere. Circa la quale proferta è da notare ch'ell'è alcune cose che si possono sapere e cognoscere per ragione e scienzia umana; alcune sono, che sono sì alte e rimote dall'umano intelletto, che la nostra capacità non le può giugnere. E queste così fatte non si possono sapere senza perfetta revelazione; e perciò è la teologia scienzia revelata. Sichè dice Virgilio: io ti mostrerò le disperate grida, cioè lo inferno e coloro che sono contenti nel fuoco, cioè quelli che sono in Purgatorio, che sono contenti di purgarsi nel detto fuoco, con ciò sia cosa che dopo la sua purgazione ènno certi d'andare alle beate genti, cioè in Paradiso. E queste due condizioni si possono cognoscere per discrezione umana, ch'è pur di ragione umana che colui, che pecca, secondo giustizia dee essere punito; vero è che lo peccato riceve distinzione, ch'egli è peccato ch'è mortale e peccato ch'è veniale. Lo mortale conduce lo uomo a morte, cioè a perdizione, l'altro conduce a pena, poi dopo quella pena, che è purgativa, vae a paradiso. Or questo si vede chiaro. Mo che la vita eterna è sì eccellente cosa, la benignitae del creatore è tanta, che per ragione umana non può essere estimata, ma conviene per pietosa voglia del Signore esserne revelata o per profeti o per santi. Sichè questo è quello che proffera Virgilio a Dante io ti mostrerò quello che per ragione umana si può vedere; l'altro ti mostrerà una anima santa alla quale ha voluto lo Signore revelarlo. E intende questa anima Beatrice, la quale per allegoria s'intende la scienzia di teologia, e risponde, quando dice <emph>Che quello imperadore</emph>, a una tanta questione che si potrebbe dire, ma perchè non è così revelato a te, Vergilio, la beatitudine di Paradiso come a Beatrice? Dice perchè <emph>non fu di sua legge</emph>, cioè che non fu cristiano; sichè la città di Paradiso non può per lui essere veduta. In tutte parti narra la grandezza di Dio e la beatitudine che segue ad essere cittadino di cotale cittade.</p></div3></div2>

<div2><head>II</head>

<div3 n="Versi">
<lg>
<l>Lo giorno se n'andava, e l'aer bruno</l>
<l>Toglieva gli animai, che sono in terra,</l>
<l>Dalle fatiche loro; ed io sol uno</l></lg>
<lg>
<l>M'apparecchiava a sostener la guerra</l>
<l>Sì del cammino e sì della pietate,</l>
<l>Che ritrarrà la mente, che non erra.</l></lg>
<lg>
<l>O muse, o alto ingegno, or m'aiutate;</l>
<l>O mente, che scrivesti ciò ch'io vidi,</l>
<l>Qui si parrà la tua nobilitate.</l></lg>
<lg>
<l>Io cominciai: Poeta che mi guidi,</l>
<l>Guarda la mia virtù, s'ella è possente,</l>
<l>Prima che all'alto passo tu mi fidi.</l></lg>
<lg>
<l>Tu dici, che di Silvio lo parente,</l>
<l>Corruttibile ancora, ad immortale</l>
<l>Secolo andò, e fu sensibilmente.</l></lg>
<lg>
<l>Però se l'avversario d'ogni male</l>
<l>Cortese fu, pensando l'alto effetto,</l>
<l>Che uscir dovea di lui, e il chi, e il quale,</l></lg>
<lg>
<l>Non pare indegno ad uomo d'intelletto:</l>
<l>Ch'ei fu dell'alma Roma e di suo impero</l>
<l>Nell'empireo ciel per padre eletto:</l></lg>
<lg>
<l>La quale, e il quale (a voler dir lo vero)</l>
<l>Fur stabiliti per lo loco santo,</l>
<l>U' siede il successor del maggior Piero.</l></lg>
<lg>
<l>Per questa andata, onde gli dài tu vanto,</l>
<l>Intese cose, che furon cagione</l>
<l>Di sua vittoria e del papale ammanto</l></lg>
<lg>
<l>Andovvi poi lo Vas d'elezione,</l>
<l>Per recarne conforto a quella fede,</l>
<l>Ch'è principio alla via di salvazione.</l></lg>
<lg>
<l>Ma io perchè venirvi? o chi 'l concede?</l>
<l>Io non Enea, io non Paolo sono:</l>
<l>Me degno a ciò nè io nè altri crede.</l></lg>
<lg>
<l>Perchè se del venire io m'abbandono,</l>
<l>Temo che la venuta non sia folle:</l>
<l>Se savio, intendi me' ch'io non ragiono.</l></lg>
<lg>
<l>E quale è quei, che disvuol ciò che volle,</l>
<l>E per novi pensier cangia proposta,</l>
<l>Sì che dal cominciar tutto si tolle;</l></lg>
<lg>
<l>Tal mi fec'io in quella oscura costa:</l>
<l>Perchè, pensando, consumai la impresa,</l>
<l>Che fu nel cominciar cotanto tosta.</l></lg>
<lg>
<l>Se io ho ben la tua parola intesa,</l>
<l>Rispose del magnanimo quell'ombra,</l>
<l>L'anima tua è da viltade offesa:</l></lg>
<lg>
<l>La qual molte fiate l'uomo ingombra,</l>
<l>Sì che d'onrata impresa lo rivolve,</l>
<l>Come falso veder bestia, quand'ombra.</l></lg>
<lg>
<l>Da questa tema acciocchè tu ti solve,</l>
<l>Dirotti, perch'io venni, e quel ch'io intesi,</l>
<l>Nel primo punto che di te mi dolve.</l></lg>
<lg>
<l>Io era tra color che son sospesi,</l>
<l>E donna mi chiamò beata e bella,</l>
<l>Tal che di comandare io la richiesi.</l></lg>
<lg>
<l>Lucevan gli occhi suoi più che la Stella:</l>
<l>E cominciommi a dir soave e piana,</l>
<l>Con angelica voce, in sua favella:</l></lg>
<lg>
<l>O anima cortese Mantovana</l>
<l>Di cui la fama ancor nel mondo dura,</l>
<l>E durerà quanto il mondo lontana:</l></lg>
<lg>
<l>L'amico mio, e non della ventura,</l>
<l>Nella diserta piaggia è impedito</l>
<l>Sì nel cammin, che volto è per paura:</l></lg>
<lg>
<l>E temo che non sia già sì smarrito,</l>
<l>Ch'io mi sia tardi al soccorso levata,</l>
<l>Per quel ch'io ho di lui nel Cielo udito.</l></lg>
<lg>
<l>Or muovi, e con la tua parola ornata,</l>
<l>E con ciò che ha mestieri al suo campare,</l>
<l>L'aiuta sì, ch'io ne sia consolata.</l></lg>
<lg>
<l>Io son Beatrice, che ti faccio andare:</l>
<l>Vegno di loco, ove tornar disio:</l>
<l>Amor mi mosse, che mi fa parlare.</l></lg>
<lg>
<l>Quando sarò dinanzi al Signor mio,</l>
<l>Di te mi loderò sovente a lui.</l>
<l>Tacette allora, e poi comincia' io:</l></lg>
<lg>
<l>O donna di virtù, sola, per cui</l>
<l>L'umana spezie eccede ogni contento</l>
<l>Di quel ciel, che ha minori i cerchi sui:</l></lg>
<lg>
<l>Tanto m'aggrada il tuo comandamento,</l>
<l>Che l'ubbidir, se già fosse, m'è tardi;</l>
<l>Più non t'è uo' ch'aprirmi il tuo talento.</l></lg>
<lg>
<l>Ma dimmi la cagion, che non ti guardi</l>
<l>Dello scender quaggiuso in questo centro</l>
<l>Dall'ampio loco, ove tornar tu ardi.</l></lg>
<lg>
<l>Da che tu vuoi saper cotanto addentro,</l>
<l>Dirotti brevemente, mi rispose,</l>
<l>Perch'io non temo di venir qua entro.</l></lg>
<lg>
<l>Temer si deve di quelle sole cose</l>
<l>Ch'hanno potenza di fare altrui male:</l>
<l>Dell'altre no, che non son paurose.</l></lg>
<lg>
<l>Io son fatta da Dio, sua mercè, tale,</l>
<l>Che la vostra miseria non mi tange,</l>
<l>Nè fiamma d'esto incendio non m'assale.</l></lg>
<lg>
<l>Donna è gentil nel ciel, che si compiange</l>
<l>Di questo impedimento, ov'io ti mando,</l>
<l>Sì che duro giudicio lassù frange.</l></lg>
<lg>
<l>Questa chiese Lucia in suo dimando,</l>
<l>E disse: Or abbisogna il tuo fedele</l>
<l>Di te, ed io a te lo raccomando.</l></lg>
<lg>
<l>Lucia nimica di ciascun crudele</l>
<l>Si mosse, e venne al loco dov'io era,</l>
<l>Che mi sedea con l'antica Rachele.</l></lg>
<lg>
<l>Disse: Beatrice, loda di Dio vera,</l>
<l>Chè non soccorri quei che t'amò tanto,</l>
<l>Che uscìo per te della volgare schiera?</l></lg>
<lg>
<l>Non odi tu la pieta del suo pianto,</l>
<l>Non vedi tu la morte che il combatte</l>
<l>Su la fiumana, ove il mar non ha vanto?</l></lg>
<lg>
<l>Al mondo non fur mai persone ratte</l>
<l>A far lor pro, ed a fuggir lor danno,</l>
<l>Com'io, dopo cotai parole fatte,</l></lg>
<lg>
<l>Venni quaggiù del mio beato scanno,</l>
<l>Fidandomi nel tuo parlare onesto,</l>
<l>Che onora te e quei che udito l'hanno.</l></lg>
<lg>
<l>Poscia che m'ebbe ragionato questo,</l>
<l>Gli occhi lucenti lagrimando volse;</l>
<l>Perchè mi fece del venir più presto:</l></lg>
<lg>
<l>E venni a te così, com'ella volse;</l>
<l>Dinanzi a quella fiera ti levai,</l>
<l>Che del bel monte il corto andar ti tolse.</l></lg>
<lg>
<l>Dunque che è? perchè, perchè ristai?</l>
<l>Perchè tanta viltà nel core allette?</l>
<l>Perchè ardire e franchezza non hai?</l></lg>
<lg>
<l>Poscia che tai tre donne benedette</l>
<l>Curan di te nella corte del cielo,</l>
<l>E il mio parlar tanto ben t'impromette? .</l></lg>
<lg>
<l>Quale i fioretti dal notturno gelo</l>
<l>Chinati e chiusi, poi che il Sol gl'imbianca,</l>
<l>Si drizzan tutti aperti in loro stelo;</l></lg>
<lg>
<l>Tal mi fec'io, di mia virtute stanca:</l>
<l>E tanto buono ardire al cor mi corse,</l>
<l>Ch'io cominciai come persona franca:</l></lg>
<lg>
<l>O pietosa colei che mi soccorse,</l>
<l>E tu cortese, che ubbidisti tosto</l>
<l>Alle vere parole che ti porse!</l></lg>
<lg>
<l>Tu m'hai con desiderio il cor disposto</l>
<l>Sì al venir, con le parole tue,</l>
<l>Ch'io son tornato nel primo proposto.</l></lg>
<lg>
<l>Or va, che un sol volere è d'ambedue:</l>
<l>Tu duca, tu signore, e tu maestro:</l>
<l>Così gli dissi; e poichè mosso fue,</l></lg>
<lg>
<l>Entrai per lo cammino alto e silvestro.</l></lg></div3>
<div3><head>vv. 1-6</head>
<p>Qui mostra Dante che cominciò ad andare allo inferno, e ch'era sera; che sicome dopo la sera viene la grande oscurità della notte, così chi va o lassasi correre in vita viziosa e di peccato, vae in grande tenebra. E perchè lo inferno è luogo dove li vizii e li peccati si punisce, è conveniente che poetizando metta principio di notte l'entrare dello inferno.</p>
<p>Qui mostra come li animali terreni a tale ora vanno a requiare, ed ello s'aparecchiava pure allora di sostenere l'affanno, lo quale hae a significare che qualunque va allo inferno, non speri requia, ma apparecchisi di sostenere infinita battaglia, guerra e pena</p></div3>
<div3><head>vv. 7-9</head>
<p>Qui segue suo poema pregando la scienzia che lo aiuti a trattare tale poetria, sicome è usanza delli poeti in li principii delli suoi trattati, e li oratori in li principii delle sue arenghe.</p>
<p><add resp="ed">9</add> Quasi a dire: or si parrà s'io saprò dire in rima</p></div3>
<div3><head>vv. 10-30</head>
<p>Mostra ch'elli ebbe chiamato l'aiutorio della scienzia, elli ragionando con Virgilio, cioè con la umana ragione disse: guarda s'io sono sufficiente a tanta opera inanzi ch'io cominci nè scriva lo principio: del quale elli recita la risposta per quello che Virgilio scrive in lo sesto dello <emph>Eneidos</emph> sicome Eneas andò allo inferno, com'è detto, e dice: Tu dici che di Silvio il parente, cioè lo padre di Silvio, che fu Eneas, andò al mondo corruttibile, cioè non anco morto, li andò sensibilmente, così li puoi tu andare. Alla quale risposta risponde Dante e dice: se l'adversario d'ogni male, cioè Dio, li fe' tanto di cortesia ch'elli volse ch'elli andasse ad avere consiglio con Anchise, com'è detto, ello lo fe' pensando lo grande effetto che dovea essere e seguire dello erede di Eneas, cioè che ne dovea nascere Romulo e Remo, li quali doveano edificare Roma, la quale cittade in processo di tempo sarebbe luogo di imperio e poi luogo di santa Ecclesia, e però dice: <emph>successor del maggior Piero</emph>. E perciò quand'elli li andò, elli intese dal padre come doveva reggersi contra Turno, e come doveva essere vincitore. <emph>E la cagione del papal manto</emph>, cioè del luogo principale della santa Ecclesia. Ancora dice Dante: <emph>andovvi poi</emph>; cioè ancora andò san Paulo in inferno, e fu fino al terzo cielo in Paradiso. E la cagione fu per revelarne cose che fusseno confortamento e accrescimento della fede cattolica. In la quale andata elli vide le ierarchie delli angioli come stavano, e di questo admaestrane san Dionisio, lo quale scrisse <emph>De angelica ierarchia</emph>. Sichè per esso sì si acresce la fede: la quale virtude spirituale è lo principio della salvazione umana, e senza la quale non si può acquistar vita eterna, sicome ne scrive lo detto san Paulo: <emph>sine fide impossibile est Deo placere</emph>. E appella san Paulo sicome fa la scrittura <emph>Vas electionis</emph></p></div3>
<div3><head>vv. 31-33</head>
<p>Or dice Dante: la mia venuta non è alcuni de' predetti effetti, cioè di costituire cittadi, nè di agiungere conforto a nostra fede ancora ch'il concede, sicome fu conceduto da Dio ad Eneas e a san Paulo; io non ne sono degno, nè ancora si crede per altrui ch'io ne sia degno</p></div3>
<div3><head>vv. 34-36</head>
<p>Conclude come teme, non sentendosi sufficiente, di non potere tal viaggio compiere</p></div3>
<div3><head>vv. 37-39</head>
<p><emph>E quale è quei, che disvuol ciò che volle</emph>. - E mostra come disvolea per esemplo quello ch'avea cominciato</p></div3>
<div3><head>vv. 43-48</head>
<p>Qui recita Dante la risposta di Virgilio, in la quale sicome apparirà, palesa la cagione e lo effetto che seguir si dee di tal viaggio. E prima dinota la condizione di Dante, la quale per allegoria hae a significare tutta la scienzia umana. E dice:</p>
<p><add resp="ed">45</add> Cioè, che viltà facea Dante a volere rimanere di tale andata, sicome viltade impaccia e impedisce tutti li uomini che hanno bassa condizione a non volerli lassare crescere, ed esaltare sì in le spirituali cose come in le temporali. E dà esemplo che sicome li animali si spauriscono per alcuna ombra, la quale elli estimano che sia altro che non è, così la viltade overo pusilanimitade impaccia lo uomo che crede ed estima minor podere che non è sua possanza</p></div3>
<div3><head>vv. 49-51</head>
<p>Qui comincia a rimuovere Dante da tale imaginazione e profferali, come appare nel testo, di dirli la cagione per ch'elli si mosse a venire a soccorrerlo e per cui preghiera e quale era lo luogo dov'elli era</p></div3>
<div3><head>vv. 52-54</head>
<p>Cioè che Virgilio era nel limbo, in lo quale sono anime le quali non hanno avuto fede cristiana, e non sono state al mondo viziose nè peccatrici, come sono li fantolini non battezzati, e come alcuni antichi che non sono in fede cristiana, ma furono al mondo persone di grande virtude ed eccellenzia; e di quelli così fatti fue, secondo questa poetria, Virgilio. Circa la quale posizione è da sapere che advegnachè l'autore metta alcuna anima o persona in alcuno luogo in altra vita, non è certo che quella cotale la anima sia in quello luogo, ma giudicala secondo quello vizio o vertude, del quale ella ebbe maggiore nominanza al mondo. E questo modo di parlare è fittivo e poetico, per lo quale non si dee intendere pure quella persona di ch'ivi parla elli, ma deesi intendere che quel vizio del quale elli ragiona, è punito per la giustizia in tal modo; ed è universalmente una così fatta regola che sempre per lo opposito si punisce o purga lo peccato, siccome pare in li indivinatori, che sicome s'hanno voluto vedere troppo inanzi lo tempo, così li punisce per opposito ch'hanno volte le faccie indrieto; ancora li superbi che sicome hanno voluto superchiare altri, così sono da altri superchiati, cioè che purgandosi portano grandi pesi <emph>etc.</emph> E per questo sopra detto modo scrive che Virgilio è in lo limbo, e dice <emph>sospeso</emph>, cioè che non gli è fatta alcuna novità; non hanno gloria perchè non ebbeno fede; non hanno pena perchè non funno vizosi.</p>
<p><add resp="ed">53</add> Dante intende dimostrare in questo luogo come lo suo intelletto era abile e disposto a volere intendere a teologia. E imagina che questo suo intelletto abbia sua idea in cielo, la quale idea ello apella <emph>Lucia</emph>, o gentile, cioè chiara e nobile. E imagina che questa Idea sì si lamenti dello stato di Dante, ch'era vizioso ed insciente, per lo quale lamento si mosse Beatrice a pregare Virgilio che 'l soccorresse. Or quello che questa allegoria hae a significare è che reggendosi Dante in sì imperfetto stato, propose di volere uscire ed imprendere teologia</p></div3>
<div3><head>vv. 58-69</head>
<p>Segue suo poema mostrando come tutte scienzie sono suddite a teologia. E soggiunge alcune lode a Virgilio dicendo: <emph>O anima cortese mantovana</emph>, del quale tanta nominanza è e sarà tanto che 'l mondo durerà: sappi che l'amico mio, lo quale non è amico della ventura, è impedito e impacciato dalla viltade sì che si rimuove da alto proposito; muovi con la tua parola ornata e con tutto quello ch'ha mestieri, a sua scampa, acciò che dal buono proposito non si tolla. E tacitamente dice: va tosto ch'io temo ch'elli non sia già smarrito ed errato dalla dritta via, che troppo avrai tardato suo soccorso. Circa le quali parole è da notare tre cose.</p>
<p>La prima è lo modo del suadere altrui quando è bisogno lo suo servizio, cioè di ricitarli sua bontade e suo onorevile essere, e dice: <emph>di cui la fama</emph>. Ancora come lo uomo dee andare per soccorso a quelli che puonno e sanno fare e non ad altri, acciò che abbiano suo intento; e però dice: <emph>Or muovi e con la tua parola ornata</emph>. La seconda cosa si è la fragilitade e fievolezza della umana specie, che per leggiera e poca cosa si distolle dal buono proponimento e lassasi ruinare in vizii ed in obscuritade; alla quale per opposito chi vuol contristare, dee avere virtude di fortitudine. La terza cosa è l'aiutorio e soccorso, lo quale non conviene essere tardo. Circa lo quale bisogna sollecitudine e continuanza a ritenere sì l'amistade di quello che dee soccorrere, cioè Cristo benedetto, ch'elli non tardi a soccorrere, imperocchè egli è datore di tutte le grazie e soccorsi</p></div3>
<div3><head>vv. 70-75</head>
<p>Qui dice Beatrice chi ella è, e 'l merito ch'ella li farà del servigio ch'ella li domanda, cioè che si loderà a Dio di lui; la quale allegoria hae a significare grande lode al volume di Virgilio, se per esso si possa più venire a teologia ed a divinità</p></div3>
<div3><head>vv. 76-78</head>
<p>Segue suo poema recitando la cortese risposta che fe' Virgilio a Beatrice, e dice: <emph>O donna di virtù, sola per cui</emph>, la quale fae eccedere allo intelletto umano ogni contento che è contenuto da quel cielo, ch'ha minori li cerchi suoi, cioè dal cielo della luna, lo quale è lo primo cielo, in fra il quale sono li quattro elementi e li animali sensitivi e vegetativi, come sono gli alberi e gli altri animali ch'hanno i sensi; quasi a dire: tu demostri e fai noto allo intelletto umano quello che per altre scienzie è ascosto, chè filosofia non tratta nè giunge per modo di fede nè per revelazione delle divine cose</p></div3>
<div3><head>vv. 79-81</head>
<p>Cioè che era disposto a ciò che bisognava, e che non li facea più mestieri avrirli lo suo volere</p></div3>
<div3><head>vv. 82-93</head>
<p>Qui si solve uno dubio: con ciò sia cosa che la vista del vedere lo demonio accresca pena a quelli che lo vedono; e dubitazioni, se 'l vedere che fanno que' del paradiso quelli che sono in inferno li fa alcuna lesione. Alla quale risponde Beatrice che questa visione non fa alcuno duolo a quelli che sono in paradiso; e questo aviene perchè la divina grazia li fa tali perchè non possono ricevere alcuno duolo. E la cagione è perchè non sono sotto loro protezione e signoria; che a tutti quelli che sono sotto la protezione e signoria del demonio, fa pena la sua vista; e quelli che sono nel cielo glorificati non puonno nuocere perchè non sono sotto la signoria del demonio. E però dice: <emph>io non temo del venir qui dentro</emph>, perchè queste cose non mi possono far male, perocchè temer si dee di quelle c'hanno tale possanza, dell'altre, no</p></div3>
<div3><head>vv. 94-99</head>
<p>Ancor dice Beatrice a Virgilio la cagione che la mosse del luogo dov'ella era, cioè Lucia, la quale disse: mo abisogna Dante di te, ed io te lo recomando. La quale Lucia, com'è ditto, figura per allegoria uno intelletto profondo di divinità; e soggiunge ch'ella si stava con l'antica Rachele. Circa la quale stanzia tocca una istoria del testamento vecchio la quale brevemente è che Iacob figliuolo di Isaac ingannò Esaù suo fratello, che tramutandosi della veste, e contraffacendosi in certi segni ad Esaù suo fratello, fittiziamente ad Isaac si fe' benedire, credendo Isaac ch'elli fusse Esaù. Si fuggì e andòe a casa di Laban, lo quale stava più giornate di lungo da Isaac; e si andòe a casa del ditto Laban. Patteggiò seco in processo di tempo che lo ditto Iacob li dovea guardare lo bestiame sette anni, e lo ditto Laban li dovesse dare in capo del ditto termine Rachele sua figliuola per mogliera: quando fu passato lo detto termine, el ditto Laban li mise la sera nel letto un'altra sua figliuola ch'avea nome Lia, e non Rachele. La mattina lo ditto Iacob veggendo che quella non era Rachele fu molto dolente. Alla fine ripatteggiò col suocero di servirlo al sopraditto offizio ancora sette anni, e dopo quel termine elli li dovea dare Rachele, e così fe'. Or figura la Scrittura santa questa Rachele per la vita contemplativa, perchè Iacob contemplò per essa 14 anni; e l'altra figliuola, cioè Lia, figura la vita attiva, in per quello che di fatto senza alcuna contemplazione di Iacob ella fu sua mogliera. Or vuol dire Beatrice ch'ella stava in contemplazione quando dice: <emph>con l'antica Rachele</emph></p></div3>
<div3><head>vv. 103-105</head>
<p>Recita le parole che li disse Lucia, come appare nel testo</p></div3>
<div3><head>vv. 109-111</head>
<p>Qui mostra come dopo le parole di Lucia ella fu sollecita a venire a Virgilio</p></div3>
<div3><head>vv. 124-126</head>
<p>Or dice Virgilio: or sai la cagione che mi fe' venire a te, e sai chi concede che tu facci cotale viaggio, cioè le sopradette tre donne, cioè Lucia, Beatrice e Rachele. E ancora lo mio parlare sopra ciò t'ha permesso di trarti, com'è ditto in lo primo Capitolo, di questo stato per luogo eterno, cioè mostrandoti lo Inferno e 'l Purgatorio</p></div3>
<div3><head>vv. 127-142</head>
<p>Qui dàe esemplo Dante a volere mostrare com'era tutto cambiato dal volere, in che ello era posto quando viltà l'assalio. E dice: sicome li fiori de' prati per lo gelo della notte si piegano e chiudensi, e poi quando lo sole li rivede e li riscalda, si drizzano ed avronsi, così la sua virtude piegata e chiusa dalla viltade si dirizzò ed apersesi per lo ditto di Virgilio, e tornò suso lo primo proposto, e con franchezza disse a Virgilio che era acconcio di seguirlo, e come tutti e due aveano uno medesimo volere; siccome appare nel testo.</p>
<p>E qui è finita la intenzione del secondo capitolo.</p></div3></div2>

<div2><head>III</head>

<div3 n="Versi">
<lg>
<l>Per me si va nella città dolente,</l>
<l>Per me si va nell'eterno dolore,</l>
<l>Per me si va tra la perduta gente.</l></lg>
<lg>
<l>Giustizia mosse il mio alto fattore:</l>
<l>Fecemi la divina potestate,</l>
<l>La somma sapienza e il primo amore.</l></lg>
<lg>
<l>Dinanzi a me non fur cose create,</l>
<l>Se non eterne, ed io eterna duro:</l>
<l>Lasciate ogni speranza, voi, ch'entrate.</l></lg>
<lg>
<l>Queste parole di colore oscuro</l>
<l>Vid'io scritte al sommo d'una porta:</l>
<l>Perch'io: Maestro, il senso lor m'è duro.</l></lg>
<lg>
<l>Ed egli a me, come persona accorta:</l>
<l>Qui si convien lasciare ogni sospetto;</l>
<l>Ogni viltà convien che qui sia morta.</l></lg>
<lg>
<l>Noi sem venuti al luogo ov'io t'ho detto</l>
<l>Che tu vedrai le genti dolorose,</l>
<l>Ch'hanno perduto il ben dello intelletto.</l></lg>
<lg>
<l>E poichè la sua mano alla mia pose,</l>
<l>Con lieto volto, ond'io mi confortai,</l>
<l>Mi mise dentro alle segrete cose.</l></lg>
<lg>
<l>Quivi sospiri, pianti e alti guai</l>
<l>Risonavan per l'aer senza stelle,</l>
<l>Perch'io al cominciar ne lagrimai.</l></lg>
<lg>
<l>Diverse lingue, orribili favelle,</l>
<l>Parole di dolore, accenti d'ira,</l>
<l>Voci alte e fioche, e suon di man con elle,</l></lg>
<lg>
<l>Facevano un tumulto, il qual s'aggira</l>
<l>Sempre in quell'aria senza tempo tinta,</l>
<l>Come la rena quando aturbo spira.</l></lg>
<lg>
<l>Ed io, ch'avea d'error la testa cinta,</l>
<l>Dissi: Maestro, che è quel ch'i' odo?</l>
<l>E che gent'è, che par nel duol sì vinta?</l></lg>
<lg>
<l>Ed egli a me: Questo misero modo</l>
<l>Tengon l'anime triste di coloro,</l>
<l>Che visser senza infamia e senza lodo.</l></lg>
<lg>
<l>Mischiate sono a quel cattivo coro</l>
<l>Degli angeli che non furon ribelli,</l>
<l>Nè fur fedeli a Dio, ma per sè foro.</l></lg>
<lg>
<l>Cacciàrli i Ciel per non esser men belli:</l>
<l>Nè lo profondo inferno gli riceve,</l>
<l>Che alcuna gloria i rei avrebber d'elli.</l></lg>
<lg>
<l>Ed io: Maestro, che è tanto greve</l>
<l>A lor, che lamentar gli sì fa sì forte?</l>
<l>Rispose: Dicerolti molto breve.</l></lg>
<lg>
<l>Questi non hanno speranza di morte,</l>
<l>E la lor cieca vita è tanto bassa,</l>
<l>Che invidiosi son d'ogni altra sorte.</l></lg>
<lg>
<l>Fama di loro il mondo esser non lassa,</l>
<l>Misericordia e giustizia gli sdegna</l>
<l>Non ragioniam di lor, ma guarda e passa.</l></lg>
<lg>
<l>Ed io, che riguardai, vidi un'insegna,</l>
<l>Che girando correva tanto ratta,</l>
<l>Che d'ogni posa mi pareva indegna.</l></lg>
<lg>
<l>E dietro le venìa sì lunga tratta</l>
<l>Di gente, ch'i' non avrei mai creduto,</l>
<l>Che morte tanta n'avesse disfatta.</l></lg>
<lg>
<l>Poscia ch'io v'ebbi alcun riconosciuto,</l>
<l>Vidi e conobbi l'ombra di colui</l>
<l>Che fece per viltate il gran rifiuto.</l></lg>
<lg>
<l>Incontanente intesi, e certo fui,</l>
<l>Che quest'era la setta dei cattivi,</l>
<l>A Dio spiacenti e a' nemici sui.</l></lg>
<lg>
<l>Questi sciaurati, che mai non fur vivi,</l>
<l>Erano ignudi e stimolati molto</l>
<l>Da mosconi e da vespe ch'erano ivi.</l></lg>
<lg>
<l>Elle rigavan lor di sangue il volto,</l>
<l>Che mischiato di lagrime, a' lor piedi,</l>
<l>Da fastidiosi vermi era ricolto.</l></lg>
<lg>
<l>E poi che a riguardare oltre mi diedi,</l>
<l>Vidi gente alla riva d'un gran fiume:</l>
<l>Perch'io dissi: Maestro, or mi concedi,</l></lg>
<lg>
<l>Ch'io sappia quali sono, e qual costume</l>
<l>Le fa parer di trapassar sì pronte,</l>
<l>Com'io discerno per lo fioco lume.</l></lg>
<lg>
<l>Ed egli a me: Le cose ti fien conte,</l>
<l>Quando noi fermerem li nostri passi</l>
<l>Sulla trista riviera d'Acheronte.</l></lg>
<lg>
<l>Allor con gli occhi vergognosi e bassi,</l>
<l>Temendo no 'l mio dir gli fosse grave,</l>
<l>Infino al fiume del parlar mi trassi.</l></lg>
<lg>
<l>Ed ecco verso noi venir per nave</l>
<l>Un vecchio bianco per antico pelo,</l>
<l>Gridando: Guai a voi anime prave:</l></lg>
<lg>
<l>Non isperate mai veder lo cielo.</l>
<l>I' vegno per menarvi all'altra riva,</l>
<l>Nelle tenebre eterne, in caldo e in gelo:</l></lg>
<lg>
<l>E tu che se' costì, anima viva,</l>
<l>Partiti da cotesti che son morti.</l>
<l>Ma poi ch'ei vide, ch'io non mi partiva,</l></lg>
<lg>
<l>Disse: Per altre vie, per altri porti</l>
<l>Verrai a piaggia, non qui, per passare:</l>
<l>Più lieve legno convien che ti porti.</l></lg>
<lg>
<l>E il duca a lui: Caron non ti crucciare:</l>
<l>Vuolsi così colà, dove si puote</l>
<l>Ciò che si vuole, e più non dimandare.</l></lg>
<lg>
<l>Quinci fur quete le lanose gote</l>
<l>Al nocchier della livida palude,</l>
<l>Che intorno agli occhi avea di fiamme rote.</l></lg>
<lg>
<l>Ma quell'anime ch'eran lasse e nude,</l>
<l>Cangiar colore e dibattero i denti,</l>
<l>Ratto che inteser le parole crude.</l></lg>
<lg>
<l>Bestemmiavano Iddio e i lor parenti,</l>
<l>L'umana specie, il luogo, il tempo e il seme</l>
<l>Di lor semenza e di lor nascimenti.</l></lg>
<lg>
<l>Poi si ritrasser tutte quante insieme,</l>
<l>Forte piangendo, alla riva malvagia,</l>
<l>Che attende ciascun uom che Dio non teme.</l></lg>
<lg>
<l>Caron dimonio, con occhi di bragia,</l>
<l>Loro accennando, tutte le raccoglie;</l>
<l>Batte col remo qualunque s'adagia.</l></lg>
<lg>
<l>Come d'autunno si levan le foglie</l>
<l>L'una appresso dell'altra, infin che il ramo</l>
<l>Vede alla terra tutte le sue spoglie;</l></lg>
<lg>
<l>Similemente il mal seme d'Adamo:</l>
<l>Gittansi di quel lito ad una ad una,</l>
<l>Per cenni, come augel per suo richiamo.</l></lg>
<lg>
<l>Così sen vanno su per l'onda bruna,</l>
<l>Ed avanti che sian di là discese,</l>
<l>Anche di qua nuova schiera s'aduna.</l></lg>
<lg>
<l> Figliuol mio, disse il Maestro cortese,</l>
<l>Quelli che muoion nell'ira di Dio</l>
<l>Tutti convegnon qui d'ogni paese:</l></lg>
<lg>
<l>E pronti sono a trapassar lo rio,</l>
<l>Chè la divina giustizia li sprona</l>
<l>Sì che la tema si volge in disio.</l></lg>
<lg>
<l>Quinci non passa mai anima buona;</l>
<l>E però se Caron di te si lagna,</l>
<l>Ben puoi saper omai che il suo dir suona.</l></lg>
<lg>
<l>Finito questo, la buia campagna</l>
<l>Tremò sì forte, che dello spavento</l>
<l>La mente di sudore ancor mi bagna.</l></lg>
<lg>
<l>La terra lagrimosa diede vento,</l>
<l>Che balenò una luce vermiglia,</l>
<l>La qual mi vinse ciascun sentimento:</l></lg>
<lg>
<l>E caddi, come l'uom cui sonno piglia.</l></lg></div3>
<div3><head>vv. 1-9</head>
<p>Questo modo di parlare che recita più volte una parola è ditto dalli rettorici <emph>parlare effettivo</emph>, in lo quale mostra l'affezione del dicitore essere molta. E però replica Dante qui <emph>per me</emph> tre volte, a mostrare come aveva grande affezione di fare suo viaggio. E seguendo suo poema recita che scritte erano sopra la porta dello Inferno queste parole: voi ch'entrate in questa cittade lassate ogni speranza, perchè la giustizia dell'alto fattore mi fe'. E soggiunge che dinanzi ad esso non furono alcune cose create se non eterne, quasi a dire che lo Inferno fu la prima cosa che creò Dio da poi le universali; e questo per giustizia a ciò se le creature, che poi sono create fallassono, fusse luogo aparecchiato, dove fusseno punite dello suo fallo, sì come poi fu bisogno per quelli Angeli li quali furono rebellanti a Dio, de li quali fu capo Lucifero</p></div3>
<div3><head>vv. 10-12</head>
<p>Mostra qui Dante sua mollezza, che perchè vide scritto: <emph>lassate ogni speranza</emph>, teme l'entrare, e disse a Virgilio che lo senso della lettera gli era duro, cioè che dubitava</p></div3>
<div3><head>vv. 13-15</head>
<p>Qui conforta Virgilio Dante toccando come cominciava lo luogo, lo quale elli avea proposto di vedere. Circa lo quale luogo è da sapere, acciò che meglio s'intenda, che Dante l'imaginava così: cioè che quando Lucifero principe de' demoni cadde da cielo, la giustizia di Dio lo pinse sino al centro della terra, lo quale luogo è lo più remoto dal cielo che sia. E drieto a lui cadde di quelli angeli, li quali furono ribelli a Dio. E perchè elli fue lo principale, però ello solo sta nel centro della terra, li altri secondo che pecconno, stanno e più e meno lontani da esso.</p>
<p>Or imagina ello che quando lo ditto Lucifero cadde, fêsse un foro in terra, lo quale foro si va astringendo come vae più apresso al centro. E imagina questo foro rotondo e distinto per cerchi overo per gradi a modo di scala, sicome l'arena di Verona, li quali gradi sono deputati a stanzie di demoni e delle anime le quali si puniscono de' peccati per loro commessi nel mondo. E quanto li gradi vanno più verso lo centro, tanto sono minori e sono di maggiore pena.</p>
<p>Or la terra che fu creata rotonda e solida, e che era intiera, per opposito di questo foro fe' una montagna, sichè la terra ch'era in lo luogo dov'è lo predetto foro, si fe' uno monte. Dante imagina che abbia la sua sommità in lo cielo del fuoco, lo quale è apresso lo cielo della luna, vegnendo verso lo mezzo; lo quale monte elli imagina fatto a gradi, su li quali gradi elli pone l'anime che sono in Purgatorio, sicome apparirà in la seconda parte di questa Comedia a quel trattato deputata.</p>
<p>Or come elli entra in lo predetto foro, cioè in lo primo grado, elli imagina in la bocca di quello una pianezza, in la quale stanno le anime, le quali non hanno nè merito nè peccato; e questo da una parte è appellato Limbo; da un'altra parte anzi che si entri purga anime, le quali sono state cattive e triste al mondo e di nessuno valore, e immerite di nominanza; le quali per opposito, sì come sono state triste e pigre, così sono stimolate da animaletti, li quali continuo le tegnono in esercizio, e fannole doglia e pena, e sempre correno. Or quelle, che sono dalla parte del Limbo in lo primo grado, non sono da alcuna cosa stimolate, ma dal disio, che, da che le sanno che al mondo è gloria, cioè paradiso, e non hanno speranza mai d'andarvi, nè di vederlo, da ciò ricevono angosciosa pena; con le quali anime stimolati sono quelli angeli li quali non funno constanti a Dio, e non funno peccanti con Lucifero, sicchè li cieli, come appare nel testo, non li ritiene per meno lucere, e lo inferno non li ritiene, perchè li demonii, che pecconno, n'arebbono alcuno diletto</p></div3>
<div3><head>vv. 16-18</head>
<p>Qui tocca la disposizione delle anime, le quali sono dannate e che sono in doglia, martirio e pena. E dice ch'hanno perduto lo bene dello intelletto: per la qual cosa è da sapere che quella anima, che è in privazione di intelletto è tanto a dire come in privazione di Dio, in quello in che Dio si è obietto dello intelletto: e quelli animali che non hanno intelletto, sì non possono naturalmente avere perfetta cognizione di Dio, sicome sono le bestie; e quelli animali intellettivi che perdono lo intelletto, diventano come bestie; sicchè non solo lo diavolo il peccato offende per martirio estrinseco al peccatore, ma eziandio ello lo estranatura col fare divenire di intellettuale, bestia: e però dice: <emph>ch'han perduto il ben dell'intelletto</emph></p></div3>
<div3><head>vv. 19-24</head>
<p>Segue lo poema narrando come sospiri, pianti, guai overo lamenti risonavano in quello aiere, lo quale era obscuro e tenebroso: e non li era stelle nè altro corpo lucido che li alluminasse.</p>
<p><add resp="ed">24</add> <emph>Perch'io al cominciar</emph>. Mostra come n'ebbe pietade</p></div3>
<div3><head>vv. 28-30</head>
<p>Mostra come d'ogni parte del mondo s'aduna quello tristo coro, specificando come udia parole di dolore, e accenti d'ira; accento è a dire quasi muggito. E soggiunge ch'alcuni proferiano suo dolore con acute voci, alcuni in fioche, tra le quali sonava sbattimenti di mani, lo quale suono facea uno tumulto, cioè uno aviluppamento di suono e di romore senza tempo. E questo dice elli perchè ogni suono attemperato per ragion di musica rende all'udire alcun diletto, chè il tempo è in musica uno ordine, il quale fa consonare le voci insieme con aria di dolcezza. Or dunque se quel romore è senza tempo, seguesi che è senza ordine, e per <emph>consequens</emph> senza alcuno diletto. E dà esemplo del detto suono e dice: <emph>Come la rena quando aturbo spira</emph>.</p>
<p>Aturbo, dice Isidoro <emph>Etimologiarum</emph> XIII, è avolgimento di vento e spezialmente quando s'avolge sopra la rena, che fa in l'aiere romore molto diverso. Ed è appellato <emph>aturbo</emph> quando avviene in mansione; e molte volte sì in terra come in mare ha levato in aiere e persone ed altre cose, e portate molto alte: sì che esemplificando vuole dire Dante: sono suoni di grande spavento e paura</p></div3>
<div3><head>vv. 31-33</head>
<p>Segue lo poema mostrando come ammirava. Ed è da sapere che in tutti i luoghi là dove Dante mostra admirazione, si è dubbio o titolo di questione</p></div3>
<div3><head>vv. 34-39</head>
<p>Qui risponde Virgilio, e dice che tale condizione hanno le anime di coloro che furono al mondo senza fama e persone di trista vita, alli quali non pur si segue tale pena, ma eziandio non se li segue lode nè fama alcuna. E soggiunge che con questi cotali sono li angeli, li quali nè fedeli funno a Dio nè ribelli; e perciò che furono di nessuno valore, nè gloria hanno nè pena, ma lamentansi</p></div3>
<div3><head>vv. 43-48</head>
<p>Tocca la cagione del suo lamento che è perchè non hanno speranza di morte, cioè che sanno che non denno mai mutare stato, e sanno ch'elli sono a tal condizione e sì bassa che non è altra più cattiva; ed è sì trista ch'ella ha invidia a tutte l'altre sorte, cioè condizioni simili alla miseria mondana, la qual cosa ella sola non ha invidia, chè tutte l'altre cose sono invidiate ma non essa</p></div3>
<div3><head>vv. 49-51</head>
<p>Mostra che 'l mondo temporale li dispregia, che non vuole che in esso sia memoria di loro.</p>
<p><add resp="ed">50</add> <emph>Gli sdegna</emph>. Mostra che similemente lo mondo spirituale tiene contra essi simile norma.</p>
<p><add resp="ed">51</add> Veduto che questi due mondi la dispregiano e pongonli silenzio, vuole Virgilio simile ponere alla presente Comedia silenzio d'essi. Ma a ciò che la cattivitade di quelli non inducesse imperfezione all'ordine mondano, è convenevole che alquanto se ne ragioni, a ciò che si possa cognoscere che tal condizione è, e però dice: <emph>ma guarda e passa</emph></p></div3>
<div3><head>vv. 52-57</head>
<p>Or qui vuole Dante mostrare lo esercizio in che stanno queste cotali anime cattive per opposito a sua disposizione mondana. E dice che ne vide venire drieto a una insegna tanta quantitade che li parve impossibile a sua credenza. E dice che, si credea che, dachè il mondo si cominciò, tante persone non fusseno morte tra buone e rie. E dice che andavano sì ratte, cioè sì correnti, affannate, che ogni posamento a quella corsa era indegno; quasi a dire ch'erano in velocissimo moto</p></div3>
<div3><head>vv. 58-60</head>
<p>Dopo più ch'ello ne conoscette in quella turma, fa menzione d'uno lo quale è notevile al mondo. E nota qui Dante per benivolenza c'hae a' mondani, acciò che meglio si sottraggano da' vizii ed adovrino virtude, dà per esemplo persona notevile, acciò perchè per ignoranzia di non cognoscere la persona esemplificata, fosse ignorato il suo parlare.</p>
<p><add resp="ed">59</add> Costui fu fra Piero Morone, lo quale fue eletto papa, ed ebbe nome papa Celestino. Or la condizione di costui era, che inanzi che 'l fusse papa, ello era frate di grande penitenzia e di stretta vita, fu per li cardinali eletto papa. Questi essendo in tale offizio, esaudiva li poveri cherici, sdegnava le baratterie e simonie di corte, non si guadagnava per li cardinali per avogarie, nè per grazie, sì che elli sen tenevano impacciati; pensonsi di farli oppinione che elli non fusse sufficiente a tale offizio. Ed ogni volta ch'elli erano in concistoro, e fusseno a ragionare d'alcune cose, sì li dicevano: padre santo, tu vedi a che stato è il mondo, tu vedi che tal cosa si conviene fare per mantenere la ragione della Chiesa: la ragione dico le giuste ricchezze mondane acquistate, usurpate e tolte dello imperio al tempo della sua vacazione: a te bisogna tenere cotal via e cotal modo, e tuttavia mostrando li modi contra Dio e contra ragione. E costui veggendosi in cotale laberinto, pensò di rifiutare: ma la coscienza li rimordea, pensando che lassava la Chiesa senza sposo. Infine veggendo costoro che nol poteano volgere per sue parole, pensonno di volere farli credere che a Dio piacesse lo suo rifiuto. E ingegnonno certi cannoni, li quali rispondeano nella sua camera, e per quelli li parlavano di notte, dicendo com'elli erano angeli da Dio messi; e che nel conspetto di Dio era ch'elli non era sufficiente a tanto offizio, e però ch'elli dovesse rifiutare. Questo udito per più notti e da diverse ore, come seppono fare quelli, che a ciò continuo pensavano, mise in cuore, credendo sè insufficiente essere e cattivo, di rifiutare; e così fece</p></div3>
<div3><head>vv. 61-63</head>
<p>Segue lo suo poema narrando com'era la setta dei cattivi, li quali non solo dispiacciono a Dio, ma alli amici suoi. E questo dice perchè comunemente se questi prelati vogliono piacere alli amici suoi, elli convegnono fare di quello che dispiace a Dio, come tôrre la parte de' poveri e darla alli amici, ma li sopradetti cattivi dispiaceno a Dio e alli amici suoi: imperò che non servono a Dio nè agli amici di lor medesimi</p></div3>
<div3><head>vv. 64-69</head>
<p>Dice che mai non furono vivi, perchè colui è vivo che lassa drieto a sè buona fama; questi non lassonno, <emph>ergo</emph> etc. E soggiunge ch'erano stimolati da mosche e da vespe, che li teneano continuo in esercizio, li quali animaletti li penavano, come appare nel testo.</p>
<p><add resp="ed">69</add> Non vuol altro dire che da compagnia vituperosa</p></div3>
<div3><head>vv. 70-75</head>
<p>Nota che qui si fa menzione d'uno fiume, lo quale elli appella Achironte, e questo per allegoria significa la delettazione carnale, la quale è principio a tutti i vizii, sichè convenevole fue a metterla in principio dello inferno a mostrare che essa è cominciamento ed esordio delli vizii. E mette per simile allegoria uno nocchiero al ditto fiume, ed è appellato Caron, il quale significa la voluntade carnale, come avere cupiditade over concupiscenzia d'ogni delettazione carnale. Or seguendo suo poema dice che vide sulla via del predetto fiume molta gente, per la quale moltitudine elli si mise a dimandare che genti fosseno, e perchè pareano così pronti a volere passare. Or qui muove uno dubio, che dacchè quelle anime sanno ch'elle vanno al luogo di pena e di tristizia, perchè ne mostrano tanto desio? e dopo parole poetiche risponde là dove dice: <emph>figliuol mio disse il maestro</emph>: e dice che son così pronte, perchè la giustizia di Dio li sprona: sichè la paura della giustizia di Dio se li volge in desiderio, e questo gli aviene perchè non sono in libero arbitrio che conviene pure seguire l'ordine mondano</p></div3>
<div3><head>vv. 76-81</head>
<p>Segue lo poema, come appare nel testo, e come fino alla riva del fiume non disse più parole</p></div3>
<div3><head>vv. 82-84</head>
<p>Questo vecchio è Caron preditto, lo quale venìa per levare la malnata masnada</p></div3>
<div3><head>vv. 88-93</head>
<p>Mostra come Caron lo refiutò, quasi a dire che Dante non era vizioso di delettazione carnale, e che quello non era suo porto</p></div3>
<div3><head>vv. 94-96</head>
<p>Mostra qui come di vertude e grazia del cielo questa andata era concessa, e come li demoni non possano contradire a tal volere, perchè ciò che si vuole si puòe</p></div3>
<div3><head>vv. 100-105</head>
<p>Mostra lo spaventamento ch'ebbeno l'anime, quando videno tale nocchiero ed inteseno suo sermone; e soggiunge che quelle anime bestemmiavano Dio e suoi padri e sue madri e la sua spezia umana, che vorrebbeno inanzi essere state bestie al mondo.</p>
<p><add resp="ed">104</add> Lo luogo, cioè lo mondo; l'ordine mondano, cioè lo tempo.</p>
<p><add resp="ed">105</add> Cioè li loro figliuoli e descendenti</p></div3>
<div3><head>vv. 106-117</head>
<p>Dice come si trassero alla riva e per segno di Caron ad uno ad uno entravano nella dolorosa nave in la quale s'alcuno s'adagiava era battuto col remo da quel nocchiero, lo quale avea occhi di fuoco con grande fiamma incesa attorno; e dà uno esemplo quando saliva in nave, quando dice: <emph>come d'autunno</emph>. Egli è da sapere che gli è quattro stagioni nell'anno, cioè primavera, state, autunno e inverno. In la primavera germigliano e infogliansi tutte l'erbe e gli albori, la quale infogliazione provvide la natura a custodia de' frutti, acciò che non fusseno lesi dal calore del sole: poscia nella state vegnono li predetti frutti e per tutta quella stagione si maturano, e vegnono a sua perfezione; dopo tale perfezione non hanno più luogo le foglie, sichè in la stagione che viene dopo la state elle cadono, e questa è la stagione de lo autunno; poscia viene lo inverno, in lo quale per remota apparizione del sole, la terra non rende agli albori umore, sichè non fanno novitade. Or dice l'esemplo: sicome l'arbore d'autunno si vede cader ad una ad una le sue foglie, fino che ve ne rimane una, così la mala semenza, cioè li mali discesi della stirpe d'Adamo, si gittavano in la nave dolorosa</p></div3>
<div3><head>vv. 118-120</head>
<p>Procede nel poema, e soggiunge che, innanzi che la nave sia all'altra riva, nuova gente s'aduna per passare; la quale fretta mostra la mala disposizione del mondo che è sì pronto ai vizii e peccati, che quel nocchiero appena può riparare a fare lo ditto tragetto</p></div3>
<div3><head>vv. 121-126</head>
<p>È la risposta al dubbio, com'è ditto, quando vuole sapere che gente fossono, e perchè tanto voluntarosi si mostravano del passare</p></div3>
<div3><head>v. 127</head>
<p><emph>Quinci non passa mai anima buona</emph>; quasi a dire ch'era senza vizio, com'è ditto</p></div3>
<div3><head>vv. 130-136</head>
<p>Or è da sapere che, com'è ditto, Dante non era vizioso di tal peccato. E però com'elli passa tale fiume nol dice, ma mostra poeticamente come fu sorpreso da sonno, sicome appare nel testo.</p>
<p>E qui è finita la somma del terzo capitolo.</p></div3></div2>

<div2><head>IV</head>

<div3 n="Versi">
<lg>
<l>Ruppemi l'alto sonno nella testa</l>
<l>Un greve tuono sì, ch'io mi riscossi,</l>
<l>Come persona che per forza è desta:</l></lg>
<lg>
<l>E l'occhio riposato intorno mossi,</l>
<l>Dritto levato, e fiso riguardai</l>
<l>Per conoscer lo loco dov'io fossi.</l></lg>
<lg>
<l>Vero è che in su la proda mi trovai</l>
<l>Della valle d'abisso dolorosa,</l>
<l>Che tuono accoglie d'infiniti guai.</l></lg>
<lg>
<l>Oscura, profond'era e nebulosa,</l>
<l>Tanto che, per ficcar lo viso a fondo,</l>
<l>Io non vi discernea veruna cosa.</l></lg>
<lg>
<l>Or discendiam quaggiù nel cieco mondo;</l>
<l>Incominciò il poeta tutto smorto:</l>
<l>Io sarò primo, e tu sarai secondo.</l></lg>
<lg>
<l>Ed io, che del color mi fui accorto,</l>
<l>Dissi: come verrò, se tu paventi</l>
<l>Che suoli al mio dubbiare esser conforto?</l></lg>
<lg>
<l>Ed egli a me: L'angoscia delle genti,</l>
<l>Che son quaggiù, nel viso mi dipigne</l>
<l>Quella pietà, che tu per tema senti.</l></lg>
<lg>
<l>Andiam, chè la via lunga ne sospigne.</l>
<l>Così si mise, e così mi fe' entrare</l>
<l>Nel primo cerchio che l'abisso cigne.</l></lg>
<lg>
<l>Quivi, secondo che per ascoltare,</l>
<l>Non avea pianto, ma' che di sospiri,</l>
<l>Che l'aura eterna facevan tremare:</l></lg>
<lg>
<l>E ciò avvenia di duol senza martiri,</l>
<l>Ch'avean le turbe, ch'eran molte e grandi,</l>
<l>E d'infanti e di femmine e di viri.</l></lg>
<lg>
<l>Lo buon maestro a me: Tu non dimandi</l>
<l>Che spiriti son questi che tu vedi?</l>
<l>Or vo' che sappi, innanzi che più andi,</l></lg>
<lg>
<l>Ch'ei non peccaro: e s'elli hanno mercedi,</l>
<l>Non basta, perch'ei non ebber battesmo,</l>
<l>Ch'è parte della fede che tu credi:</l></lg>
<lg>
<l>E se furon dinanzi al Cristianesmo,</l>
<l>Non adorâr debitamente Dio:</l>
<l>E di questi cotai son io medesmo.</l></lg>
<lg>
<l>Per tai difetti, e non per altro rio,</l>
<l>Semo perduti, e sol di tanto offesi,</l>
<l>Che senza speme vivemo in disio.</l></lg>
<lg>
<l>Gran duol mi prese al cor quando lo intesi,</l>
<l>Perocchè gente di molto valore</l>
<l>Conobbi, che in quel limbo eran sospesi.</l></lg>
<lg>
<l>Dimmi, Maestro mio, dimmi, Signore,</l>
<l>Comincia' io, per voler esser certo</l>
<l>Di quella fede che vince ogni errore:</l></lg>
<lg>
<l>Uscinne mai alcuno, o per suo merto,</l>
<l>O per altrui, che poi fosse beato?</l>
<l>E quei, che intese il mio parlar coverto,</l></lg>
<lg>
<l>Rispose: Io era nuovo in questo stato,</l>
<l>Quando ci vidi venire un possente</l>
<l>Con segno di vittoria incoronato.</l></lg>
<lg>
<l>Trasseci l'ombra del primo parente,</l>
<l>D'Abel suo figlio, e quella di Noè,</l>
<l>Di Moises legista e ubbidente;</l></lg>
<lg>
<l>Abraam patriarca, e David re,</l>
<l>Israel con suo padre, e co' suoi nati,</l>
<l>E con Rachele, per cui tanto fe',</l></lg>
<lg>
<l>Ed altri molti; e fecegli beati:</l>
<l>E vo' che sappi che, dinanzi ad essi,</l>
<l>Spiriti umani non eran salvati.</l></lg>
<lg>
<l>Non lasciavam l'andar, perch'ei dicessi,</l>
<l>Ma passavam la selva tuttavìa,</l>
<l>La selva dico di spiriti spessi.</l></lg>
<lg>
<l>Non era lungi ancor la nostra via</l>
<l>Di qua dal sommo; quand'io vidi un foco,</l>
<l>Ch'emisperio di tenebre vincìa.</l></lg>
<lg>
<l>Di lungi v'eravamo ancora un poco,</l>
<l>Ma non sì ch'io non discernessi in parte,</l>
<l>Che orrevol gente possedea quel loco.</l></lg>
<lg>
<l>O tu, che onori ogni scienza ed arte,</l>
<l>Questi chi son ch'hanno cotanta orranza,</l>
<l>Che dal modo degli altri li diparte?</l></lg>
<lg>
<l>E quegli a me: L'onrata nominanza,</l>
<l>Che di lor suona su nella tua vita,</l>
<l>Grazia acquista nel ciel che sì gli avanza.</l></lg>
<lg>
<l>Intanto voce fu per me udita:</l>
<l>Onorate l'altissimo poeta;</l>
<l>L'ombra sua torna, ch'era dipartita.</l></lg>
<lg>
<l>Poichè la voce fu restata e queta,</l>
<l>Vidi quattro grand'ombre a noi venire;</l>
<l>Sembianza avevan nè trista nè lieta.</l></lg>
<lg>
<l>Lo buon Maestro cominciommi a dire:</l>
<l>Mira colui con quella spada in mano,</l>
<l>Che vien dinanzi a' tre sì come sire.</l></lg>
<lg>
<l>Quegli è Omero poeta sovrano,</l>
<l>L'altro è Orazio satiro, che viene,</l>
<l>Ovidio è il terzo, e l'ultimo è Lucano.</l></lg>
<lg>
<l>Perocchè ciascun meco si conviene</l>
<l>Nel nome, che sonò la voce sola;</l>
<l>Fannomi onore, e di ciò fanno bene.</l></lg>
<lg>
<l>Così vidi adunar la bella scuola</l>
<l>Di quel signor dell'altissimo canto,</l>
<l>Che sovra gli altri com'aquila vola.</l></lg>
<lg>
<l>Da ch'ebber ragionato insieme alquanto,</l>
<l>Volsersi a me con salutevol cenno:</l>
<l>E il mio Maestro sorrise di tanto:</l></lg>
<lg>
<l>E più d'onore ancora assai mi fenno,</l>
<l>Ch'esser mi fecer della loro schiera,</l>
<l>Sì ch'io fui sesto tra cotanto senno.</l></lg>
<lg>
<l>Così n'andammo infino alla lumiera,</l>
<l>Parlando cose, che il tacere è bello,</l>
<l>Sì com'era il parlar colà dov'era.</l></lg>
<lg>
<l>Venimmo al piè d'un nobile castello,</l>
<l>Sette volte cerchiato d'alte mura,</l>
<l>Difeso intorno d'un bel fiumicello.</l></lg>
<lg>
<l>Questo passammo come terra dura:</l>
<l>Per sette porte entrai con questi savi;</l>
<l>Giugnemmo in prato di fresca verdura.</l></lg>
<lg>
<l>Genti v'eran con occhi tardi e gravi,</l>
<l>Di grande autorità ne' lor sembianti:</l>
<l>Parlavan rado, con voci soavi.</l></lg>
<lg>
<l>Traemmoci così dall'un de' canti</l>
<l>In luogo aperto luminoso ed alto,</l>
<l>Sì che veder si potean tutti quanti.</l></lg>
<lg>
<l>Colà diritto, sopra il verde smalto,</l>
<l>Mi fur mostrati gli spiriti magni,</l>
<l>Che di vederli in me stesso n'esalto.</l></lg>
<lg>
<l>Io vidi Elettra con molti compagni,</l>
<l>Tra' quai conobbi Ettore ed Enea,</l>
<l>Cesare armato con gli occhi grifagni.</l></lg>
<lg>
<l>Vidi Cammilla e la Pentesilea</l>
<l>Dall'altra parte, e vidi il re Latino,</l>
<l>Che con Lavinia sua figlia sedea.</l></lg>
<lg>
<l>Vidi quel Bruto che cacciò Tarquino,</l>
<l>Lucrezia, Iulia, Marzia e Corniglia,</l>
<l>E solo in parte vidi il Saladino.</l></lg>
<lg>
<l>Poi che innalzai un poco più le ciglia,</l>
<l>Vidi il Maestro di color che sanno,</l>
<l>Seder tra filosofica famiglia.</l></lg>
<lg>
<l>Tutti lo miran, tutti onor gli fanno.</l>
<l>Quivi vid'io e Socrate e Platone,</l>
<l>Che innanzi agli altri più presso gli stanno.</l></lg>
<lg>
<l>Democrito, che il mondo a caso pone,</l>
<l>Diogenes, Anassagora e Tale,</l>
<l>Empedocles, Eraclito e Zenone:</l></lg>
<lg>
<l>E vidi il buono accoglitor del quale,</l>
<l>Dioscoride dico: e vidi Orfeo,</l>
<l>Tullio e Lino e Seneca morale:</l></lg>
<lg>
<l>Euclide geomètra e Tolommeo,</l>
<l>Ipocras, Avicenna e Galieno,</l>
<l>Averrois che il gran comento feo.</l></lg>
<lg>
<l>Io non posso ritrar di tutti appieno;</l>
<l>Perocchè sì mi caccia il lungo tema,</l>
<l>Che molte volte al fatto il dir vien meno.</l></lg>
<lg>
<l>La sesta compagnia in due si scema:</l>
<l>Per altra via mi mena il savio duca,</l>
<l>Fuor della queta, nell'aura che trema;</l></lg>
<lg>
<l>E vengo in parte, ove non è che luca.</l></lg></div3>
<div3><head>vv. 1-12</head>
<p>In questo quarto capitolo, poi che nel terzo è trattato de' cattivi, intende di trattare di quelli che sono in nel Limbo, li quali non sono stimolati, nè fattoli male nè pena, se non che non hanno speranza, e disiano; e fanne due parti.</p>
<p>La prima parte è in aiere tenebroso e obscuro.</p>
<p>L'altra parte è in luogo luminoso: lo quale lume li viene da una lumera posta lìe per la giustizia di Dio. Lo quale luogo tenebroso hae a significare che di quelli che vi sono non è alcuna memoria nel mondo; e perchè alcuna gente è in questo limbo, che furono al mondo di grande eccellenzia, si li provide di quella grande lumera la giustizia preditta. Dice che uno tuono lo destò, e narra la condizione del luogo infino che dice: <emph>or discendiam</emph></p></div3>
<div3><head>vv. 16-18</head>
<p>Mostra che la pena ch'hanno quelli che sono nell'inferno, dispone sì quell'aiere che fa parere ciascuno, che le entra, smorto e di colore livido</p></div3>
<div3><head>vv. 22-24</head>
<p>Qui comincia ad entrare nel primo cerchio nel grado di quel foro, che per Lucifero e per li suoi seguaci fue fatto</p></div3>
<div3><head>vv. 25-30</head>
<p>Tratta universalmente della condizione di quelli, e dice che non gli è pianto ma pure sospiri, perchè il pianto si segue a pena ed a tormento, e i sospiri si segue solo a desiderio, e dice che li detti sospiri faceano tremare quell'aiere.</p>
<p>Ora egli è da sapere che, siccome dice lo Filosofo in lo secondo libro <emph>Dell'anima</emph>, la voce fa similemente muovere l'aiere per circulazione, come fa muovere l'acqua una pietra, che li sia dentro gittata, chè quella ch'è tocca dalla pietra, per lo movimento della pietra si rimuove da quello luogo più forte; poscia perchè l'altre parti resisteno alcuna cosa, con ciò sia che l'acqua sia corpo solido, fa lo secondo circolo meno muovere, e per <emph>consequens</emph> lo terzo meno, poscia lo quarto meno, sichè diventa tutta l'acqua tremante. Così la voce per quelle persone gittata fuori, fa apresso la loro bocca grande movimento nell'aiere, poi un poco più lungi fa minor moto, poi ancora un poco più lungi, minor romore; e così di grado in grado, come più s'allontana lo ditto movimento overo suono di voci, meno si odono; sichè le voci de' sospiri di quelli faceano tremare tutto l'aiere. E soggiunge ch'erano turbe d'infanti, cioè di fanciullini e di femine e uomini</p></div3>
<div3><head>vv. 31-33</head>
<p>Qui mostra la benivolenzia Virgilio che lo incitò a domandare</p></div3>
<div3><head>vv. 34-36</head>
<p>Qui dice la condizione di quelli in <emph>universali</emph> del limbo, e dice che non pecconno, e s'elli funno virtuosi non basta, perchè non funno baptizati, lo quale baptismo è parte della fede Cristiana: sichè appare che senza battesimo nulla persona si può salvare</p></div3>
<div3><head>vv. 37-39</head>
<p>Qui risponde ad una tanta questione, la quale si potrebbe fare in questo modo. Ello fue uno tempo in lo quale non si baptizava, come fu inanzi l'avenimento di Cristo; se battesimo non era ordinato, come doveano elli essere perduti? E dice che se funno inanzi al Cristianesimo, elli non adoronno debitamente Dio, cioè che non seguinno la legge mosaica. E soggiunge, che di quelli cotali ello era, cioè Virgilio: e di questi cotali sono io medesimo</p></div3>
<div3><head>vv. 40-42</head>
<p>Or dice concludendo che tal difetto, cioè tale mancamento hanno quelli, lo quale li fae essere perduti; vero è che non hanno offensioni da altra cosa, se non c'hanno desiderio di volere bene, ma non hanno speranza</p></div3>
<div3><head>vv. 43-51</head>
<p>Mostra qui Dante come n'ebbe passione considerando la facoltade di quelli che erano ivi, però ch'erano state persone di grande valore al mondo.</p>
<p><add resp="ed">45</add> Qui tocca Dante la resurrezione di Cristo, e l'andata ch'elli fe' al limbo a trarne quelli antichi, che li erano sospesi, perchè non era aperta la porta del Paradiso da Cristo vittorioso signore; e mettelo sotto modo d'interrogazione, e dice che 'l disse a Virgilio: uscì mai da questo luogo alcuno per suo merito o per d'altri? quasi a volere essere certo dalla nostra fede, la quale vince ogni errore</p></div3>
<div3><head>vv. 52-54</head>
<p>Risponde Virgilio che poco tempo dopo sua morte discese lìe un possente con segno di vittoria incoronato; e questo fu Cristo benedetto lo quale trasse del limbo l'ombra, cioè l'anima del primo padre, cioè di Adam, d'Abel suo figliuolo, lo quale fu morto da Cain suo fratello, quella di Noè, lo quale fu quello che rimase dal diluvio con tre figliuoli e con tre nuore, e scampò in l'arca che Dio li comandò ch'ello facesse inanzi lo diluvio di cento anni: in la quale area elli mise di tutti li animali che nascono di generazione, acciò che dopo lo diluvio non fusse perduta la spezia. Ed è da sapere che, sicome dice lo filosofo Avicenna, li animali nasceno in molti modi, fra li quali v'è di quelli che nasceno di putrefazione, come alcuni vermicelli, sorigi, ed altri animaletti, li quali non fu mestieri essere messi in la ditta arca</p></div3>
<div3><head>vv. 57-59</head>
<p>Questo Moises fu quello che trasse lo popolo di Dio delle mani di Faraone per lo comandamento di Dio, e condusselo in terra di promessione. Vero è ch' elli non giunse, perchè lo ditto viaggio si dovea fare in XL die, ed elli lo brigò in XL anni. E questo avenne al ditto popolo per li loro peccati, ch'erano molto obstinati e disposti ad idolatria, e quello è uno peccato che molto dispiace a Dio, in per quello che quelli cotali refereno alla creatura quello che è da referire al Creatore. Or in questa via da Dio fu data a Moises la legge, ch'elli intendea che lo ditto popolo osservasse; e quelli sono li diece comandamenti della legge musaica, e però dice: <emph>Moises legista</emph>.</p>
<p><add resp="ed">58</add> Questo (<emph>Abraam</emph>) fu quello da chi disceser tutti li Giudei, li quali erano lo sopradetto popolo; ebbe un figliuolo ch'ebbe nome Isaac, e questo ebbe un figliuolo, ch'ebbe nome Iacob: lo quale Iacob ebbe due mogliere figliuole di Laban, ed ebbe due ancille, de le quali quattro femine ebbe XII figliuoli, li quali furono li principi delle dodici tribù de Israel, cioè del popolo di Dio; e però dice in singularità: <emph>Israel</emph>.</p>
<p><add resp="ed">59</add> Cioè con Iacob e con Isaac, e con Rachele moglie del ditto Iacob e figliuola del ditto Laban, per la quale lo ditto Iacob cotanto fe', cioè che servì lo ditto Laban XIV anni per averla per moglie, e così l'ebbe. E puossi referire alla ditta Rachele, che è interpretata contemplativa, e a David preditto che è cantore dello Spirito Santo, e compuose lo Salterio, in lo quale sono molti psalmi di grande contemplazione</p></div3>
<div3><head>vv. 61-63</head>
<p>Qui conclude in <emph>universali: E altri molti</emph>, cioè profeti, ed altri giusti, li quali aveano debitamente adorato e observato la legge di Dio. E soggiunge, com'è ditto, che fino a quel termine di tempo non era beato alcuno della spezia umana e questo avenia perchè non erano recomperati per Cristo dal demonio, in le cui mani erano caduti per lo peccato di Adam primo nostro padre. Venne Cristo glorioso e ricevette morte per salvare, e così fe': sichè dopo tal morte si salvò la spezia umana</p></div3>
<div3><head>vv. 64-66</head>
<p>Segue suo poema mostrando come molti erano in tale stato, e quasi così spessi come sono li albori nella selva; e però a dichiarazione di tale metafora dice: <emph>la selva dico di spiriti spessi</emph></p></div3>
<div3><head>vv. 67-72</head>
<p>Segue lo poema; poscia che ha ditto di quelli che sono nel luogo tenebroso or dice di quelli ch'hanno dalla giustizia di Dio lume, perchè di loro suona in lo mondo alcune lode. E dice che non era ancora passato molto spazio di tempo per loro, dachè elli si dessidò, ch'ello vide una lumiera, la quale vincea emisperio di tenebre (<emph>emisperio</emph> è quella parte dell'aiere e del cielo che si può vedere), altro non vuol dire se non che quello luogo era luminoso. Per la qual visione, avegna ch'elli fusse ancora di lunge, elli pure discernea che quelli cotali erano persone di grande autorità, e di onorevile condizione pure alli suoi atti</p></div3>
<div3><head>vv. 73-75</head>
<p>Circa la quale dimanda, come appare nel testo, Dante persuade a Virgilio per renderlo benivolo alla responsione, in due modi. L'uno mostrando come Virgilio onora la scienzia, cioè che per lo suo volume si può venire in cognizione scientifica. L'altro modo come per lo ditto volume si può venire in perfezione d'arte, la quale arte universalmente assunta è <emph>Retorica</emph>, come appare nella Bucolica ed in la Georgica. Dopo sua persuasione espone suo dubbio, cioè chi sono questi ch'hanno tanta onorevolezza che 'l mondo li fa essere diversi dalli altri, sì in luogo come in claritade?</p></div3>

<div3><head>vv. 76-78</head>
<p>Risponde che la nominanza ch'hanno onorevile nel mondo gli acquista stato di bene: circa la qual cosa è da notare come l'ordine di Dio segue pure giustizia, chè non è alcuno bene che non sia remunerato</p></div3>
<div3><head>vv. 79-84</head>
<p>Segue suo poema e dice che ragionando le sopradette parole, tuttavia andando verso la lumera, ello udì dire a quelle persone, che erano in lo ditto luogo: <emph>Onorate l'altissimo poeta</emph>, cioè onorate Virgilio, che torna e che era partito di qui. E dice che, come funno ristate le ditte parole di quelle, quattro ombre grandi, cioè quattro di quelle anime, che erane lìe, si levorono del luogo dove e erano, e vennero incontra a quelli, cioè Virgilio e Dante: e soggiunge la sembianza ch'aveano, e dice nè trista nè lieta, cioè non trista, che non hanno gloria</p></div3>
<div3><head>vv. 85-90</head>
<p>Qui dice in persona di Virgilio chi erano quelli quattro; dice che l'uno venia dinanzi come a signore, e quello era Omero, lo quale fu lo sovrano poeta, e perchè trattò di battaglie e universalmente di tutto lo mondo, si lo figura con una spada in mano. Lo secondo fu Orazio, ch'avea sopranome Satiro, lo qual fece tragedie e pistole molte, e tenne forma poetica ne' suoi ditti. Lo terzo fu Ovidio, lo quale fece molti libri poetichi, fra quali fu <emph>Methamorphoseos</emph>, in lo quale si contegnono molte istorie, le quali sono toccate in questa Comedia. <emph>Methamorphoseos</emph> è a dire vulgare <emph>di trasformazione</emph>, perchè Ovidio trasforma una forma in l'altra. Lo quarto fu Lucano, lo quale scrisse in forma poetica le battaglie di Roma, e di quella parte della terra ch'è chiamata Europa</p></div3>
<div3><head>vv. 91-93</head>
<p>Qui soggiunge la cagione per che si levorno a farli onore, e dice perch'elli si convegnono con lui nel nome che sonò la voce, cioè che sono poeti sicome è ello</p></div3>
<div3><head>vv. 94-102</head>
<p>Segue lo poema dicendo, come appare nel testo, che quelli sono lo fiore de' poeti; e sicome aquila vola sopra tutti li altri uccelli, così lo trattato di quelli è sopra tutti gli altri, e soggiunge come fu sesto fra quelli, quasi dica ch'ello è lo sesto delli eccellenti poeti</p></div3>
<div3><head>vv. 103-105</head>
<p>Dice che andonno insieme infino a quel lume, cioè fino a quel luogo che era illuminato d'alcuno splendore, com'è ditto; e dice che ragiononno così che 'l tacere è bello. Vero è che è a dire: questa clausula è contra quello che suona nel testo, che poi che l'autore impose silenzio alla sua cantica, non è bello a farne suso alcuna esposizione, overo dichiaragione. Vero è che per alcuno dubbio che radicare si poria in lo intelletto del lettore, acciò che non si caggia in Scilla volendo schivare Caribdim, diremo <emph>incidenter</emph> le cagioni, che poterono muovere Dante a non volere recitare quello ragionamento. E quanto a ciò una delle quattro cagioni lo poteron muovere: cioè, o che parlonno cose di infedelitade, le quali non sarebbe lecito nè onesto a' Cristiani nè a ragionare nè a crederle, e però non vuolse recitarle, siccome dice l'Apostolo: <emph>quod non est ex fide peccatum est</emph>. O elli parlonno di sì sottile materia, che la infermitade delli intelletti umani non lassa intendere, e però impuose silenzio, sicome è scritto in lo Ecclesiastico: <emph>cogitatio autem de aeternis vult magnum silentium</emph>. O elli parlonno di cose alla cui recitazione bisognerebbe grandissima dilazione di parole, ed elli avea già disposto ed ordinato la sua Comedia in quantitade, sichè necesso fue, a non rompere lo preordinato, lo tacere: <emph>superfluum corrumpit naturam</emph> (Avicenna). O elli parlonno di cose che parve allo autore vanagloria e aroganzia, come di suo senno e sottigliezza, e però a tal ragione ponere silenzio fu umilitade, sicome dice Augustino: <emph>humilitas est aqua quae fluit cum silentio</emph>: e Salomone in <emph>Proverbiis: laudet os alienum et non os tuum</emph></p></div3>
<div3><head>vv. 106-108</head>
<p>Nota che queste sette mura hanno a significare le sette liberali scienzie, senza le quali non si può entrare ad essere del collegio delli savi; le quali sono: <emph>gramatica</emph>, cioè scienzia che insegna drittamente parlare e scrivere; <emph>dialettica</emph>, che è scienzia di raziocinazione, ed è modo di sapere e da inquirere per le premisse le conclusioni sì necessarie come probabili; <emph>rettorica</emph>, scienzia di persuadere e di orare per modo di silogismo grosso, lo quale è apellato in essa <emph>entimema</emph>, ed è così modo d'investigare ragione alla filosofia morale, e conclusione, come la dialetica alla naturale: <emph>arismetica</emph> è scienzia di numero, cioè di quantità discreta: <emph>geometria</emph> è scienzia di mesurare quantità continua: <emph>musica</emph> è scienzia di suono applicato a numero: <emph>astrologia</emph> è scienzia di movimento e significazione di stelle. Mo soggiunge Dante ch'è intorno queste mura uno fiumicello, lo quale hae a significare la disposizione dello intelletto umano e l'abito alto ed abile a scienzia</p></div3>
<div3><head>vv. 109-111</head>
<p>Quasi a dire ch'era conforme e alle scienzie e allo intelletto.</p>
<p><add resp="ed">111</add> Non vuol dir altro se non parole poetiche</p></div3>
<div3><head>vv. 112-114</head>
<p>Qui descrive in comune la condizione delle persone ch'erano in quello luogo; poi in particolari quando dice: <emph>io vidi Elettra</emph>; circa la quale universale digressione li atti che fanno parere la persona savia e di valevile essere, e dice: <emph>con occhi tardi e gravi</emph>, quasi a dire chi vuole essere estimato savio, dee muovere li occhi adagio, e non guardare più su che sua statura, nè avere velocità in suo moto, perchè la mobilità delli occhi palesa instabilità d'animo.</p>
<p><add resp="ed">114</add> Cioè che più era lo tempo del tacere che del parlare, sicome lo proverbio dice: chi troppo parla, spesso falla.</p>
<p><emph>Ivi</emph>. Cioè che parlare con voce acuta e stridente mostra infiammazione di cuore, la quale hae la sua radice in ira che impedisce sì l'animo, che non cognosce nè giusto nè dritto</p></div3>
<div3><head>vv. 118-120</head>
<p>Tutte sono a seguitazione del poema suo, sicome appare nel testo</p></div3>
<div3><head>vv. 121-126</head>
<p>Questa fu mogliera di Atalan re, lo quale fu lo primo re ch'avesse Europa. E questo Atalan vegendosi essere signore della terza parte della terra abitabile vuolse fare una cittade, in la quale elli voleva abitare, ed allora fece domandagione a sue idole che li dovessono insegnare in questa Europa quello luogo ch'era più sano, e là dove fusse migliore fare sua abitazione; infine dopo alcuni suoi sacrifizii ebbe risposta che dovesse andare in quella parte dove poi elli edificòe Fiesole ch'è vicino di Firenze per tre miglia. E lì fe' una forte e bella cittade, alla quale elli puose in nome Fiesole, quasi a dire: questa città <emph>fie sola</emph>: e lì abitò con la predetta Elettra, ed ebbe di lei tre figliuoli: lo primo ebbe nome Italo, per lo quale fu ditta la Italia: lo secondo ebbe nome Dardano, lo quale fu lo primo cavaliere, che fece in prima sella e freno, e fu de' conditori di Troia, e per cui ebbe quella città nome più tempo Dardania: lo terzo ebbe nome Siccano, lo quale fu padre di Candacia, bellissima donna: e dal qual Siccano fu denominata la Sicilia. Or questo re Atalan sì diede Sicilia a Siccano: alli altri due disse: all'uno di voi lasso Fiesole; sì che Dardano si convenne procacciare conquistando alla ventura, ed allora edificò Troia, la quale era ditta per lui Dardania, com'è detto.</p>
<p><add resp="ed">122</add> Questo Ettor fu figliuolo del re Priamo di Troia, lo quale fu probissimo uomo e valente. Enea discese dal sopradetto Dardano, e discese poi Cesare Augusto imperadore, per lo quale fece Virgilio suo volume, e per compiacere a Cesare trovò tutta la genologia sua, come era disceso da Eneas, lo quale più virtudioso e probo uomo ch'avesse il mondo, e fu quello che ancise Turno in Italia, ed ebbe Lavinia figliuola del re Latino per mogliera, com'è detto; per la quale Lavinia dopo la morte del re Latino ello succedette in lo reame d'Italia.</p>
<p><add resp="ed">123</add> Questo (<emph>Cesare</emph>) fue quello sopradetto imperadore, il quale fu molto vivo e armigero uomo.</p>
<p><add resp="ed">124</add> Questa (<emph>Camilla</emph>) è quella che venne in soccorso di Turno contro Enea, com'è detto in lo primo capitulo. Fu (<emph>Pentasilea</emph>) reina delle amazoni e del regno feminoro, la quale venne in soccorso de' Troiani quando furono assediati da' Greci. E questo fece per amore di Ettor, lo quale ella molto amava.</p>
<p><add resp="ed">125</add> È (<emph>Latino</emph>) lo padre sopradetto di Lavinia e suocero di Eneas</p></div3>
<div3><head>vv. 127-129</head>
<p>Bruto fu uno gentilissimo uomo di Roma il quale avea una figliuola mogliera di Collatino, molto bella e legiadra donna, della quale innamoròe Tarquinio Sesto figliuolo del Tarquinio Superbo re di Roma: infine elli la violòe, ed ebbene suo diletto; per la quale cosa quella donna predetta, nome Lucrezia, s'ancise per sè medesima; per lo quale disdegno e ingiuria lo detto Bruto con parenti ed amici e con raunanza di popolo, saglinno armata mano sulla piazza di Roma gridando: muoia, muoia Tarquinio. Questi cognosciuto lo pericolo, fuggio. Dopo questa fugazione feceno li Romani statuto e ordine che in Roma non fusse mai più Re, e quale s'appellasse Re fusse morto.</p>
<p>E ressesi un lungo tempo a Senatori; infine non possendo durare senza signore, declarossi lo statuto, che non dovesse avere nome re, ma appellassesi imperadore. E da lì innanzi ebbeno nome, li re, imperadori.</p>
<p><add resp="ed">128</add> Fu (<emph>Iulia</emph>) figliuola di Iulio Cesare e mogliera di Pompeo, lo quale Pompeo con l'aiutorio de' gentili di Roma tolsero la terra a Iulio Cesare in questo modo: che essendo cavalcato fuori di Roma Iulio con molta gente, elli li serraron drieto le porte, di che li seguì poi grandissime battaglie tra Iulio Cesare e Pompeio, sicome si tratta in Lucano.</p>
<p><emph>Ivi</emph>. Fu (<emph>Marzia</emph>) mogliera di Cato. Questa Marzia essendo in giovane etade e Cato suo marito essendo in tale etade che non potea satisfare alle sue volontadi, pregò lo ditto Catone che gli lassasse tôrre un altro marito, che elli vedea bene ch'elli non potea fornire quello che al matrimonio si convenisse per generare prole ed erede. Cato benivolo e pio ad essa li diè parola che ella lo trovasse e lo tollesse, e questa così fe': stata con questo secondo marito in certo tempo la morte gliel tolse. Questa veggendo che così gli era incontrato, tornò a Cato facendo lo danno suo grande, e con parole di pietà pregandolo che la dovesse ritôrre. Elli sicome clementissima persona la ricevette, e poi stette di continuo con essa.</p>
<p><emph>Ivi</emph>. Fue (<emph>Cornilia</emph>) seconda moglie di Pompeio sopradetto.</p>
<p><add resp="ed">129</add> Questi (<emph>Saladino</emph>) fue Soldano di Babilonia, lo quale fue sagacissima e savia persona: sapeva tutte le lingue, e sapeva molto bene trasformarsi di sua persona; cercava tutte le provincie e tutte le terre sì de' Cristiani come de' Saraceni, e sapeva andare sì segretamente che nulla sua gente nè altri lo sapea. Fulli ditto per uno astrologo che Gottifredi di Buglione di Francia lo doveva ancidere. Questi in abito di pellegrino si mise in cuore di trovare lo ditto Gottifredi e di ucciderlo se potesse. Venne a Parigi solo e passando per una via solo, uno abate lo quale era andato a visitare lo sepolcro e in quello viaggio lo vide, sì l'ebbe cognosciuto, mandolli drieto uno suo famiglio e disse: di' a colui che mi favelli. Costui non con grado fu allo ditto abate, lo quale secretamente disse: tu se' lo Soldano, che io ti cognosco. Questi si celò quanto potè; infine l'abate li promise credenza; questi li ragionò la vicenda. Or l'abate vogliendo distornare tanto male, disse: fratello mio, elli fa grande guardia, ma io farò sì che tu lo vedrai. Allora fu al re di Francia, e contali la vicenda. Lo re fe' armare sua famiglia, e mandare Gottifredi con essa mostrando che Gottifredi fusse invece del re. Quando passò per la contrada dov'era Saladino, allora disse il Saladino fra sè stesso: mo io veggio che non potrei ancidere costui. Tolse comiato dallo abate per tornare in sue parti; lo re lo fe' distenere; e' morì in corte.</p>
<p>Or perchè questo Saladino fue uomo di grande sagacità e di unica vita, lo mette in disparte dagli altri. Li sopradetti uomini, e femine funno di grande essere nel mondo, e trattane molto lo autore, e però ch'hanno nominanza nel mondo si li mette in disparte in luogo luminoso, com'è detto di sopra</p></div3>
<div3><head>vv. 130-144</head>
<p>Questo è Aristotile, lo quale è maestro di quelli che sanno, cioè che quelli che sanno la filosofia d'Aristotile, si può dire che sappino sì la morale come la naturale; delle quali due scienzie fece molti libri.</p>
<p><add resp="ed">134</add> Furono due filosofi, li quali configenno similmente libri, de' quali molti fece brugiare Aristotile chi dice per invidia, chi per schifare confusione.</p>
<p><add resp="ed">136</add> Questo fu uno filosofo, il quale tenne che 'l mondo fusse a caso e a fortuna, imaginando che era uno luogo, lo quale elli apellava Caos, e dicea che in quel Caos era in confuso tutte le particularità, le quali <emph>a casu</emph>, cioè senza cagione, si congiungeano insieme, e faceano e uomini, e buoi e asini e cavalli e albori e tutte le altre spezie; poi in capo d'alcuno tempo tutti ritornavano in lo ditto Caos a stare in confusione insieme, e apellava lo detto tempo della confusione, <emph>d'amicizia</emph>, come cosa amichevolmente stata insieme: in lo tempo ch'erano le spezie e le cose mondane per singulo apellavano tempo <emph>di lite</emph>, la quale oppinione è riprovata per Aristotile sì in lo libro della <emph>Fisica</emph>, come in lo libro dell'<emph>Anima</emph>.</p>
<p><add resp="ed">137</add> Tutti questi furono filosofi, li quali ebbeno diverse oppinioni de' principii naturali. Alcuno ponea le contradditorie insieme essere false, e così seguìa ogni cosa essere falsa e alcuni poneano che quello di che si generava si gli era inanzi che quello che poi si generava e alcuni poneano ogni cosa essere sì infusa che inanzi che si potesse rispondere ad una questione ogni cosa era mutata, che solo rispondea collo ditto a chi lo domandava. E alcuni negavano lo movimento dicendo che ogni moto retto non potea essere perchè bisognava che la cosa mossa passasse per certo spazio e ogni spazio è divisibile in infinito; sichè impossibile era a transire in infinito. Altri erano che poneano vacuo. Altri erano che ogni cosa si generasse di atomi e in quelli si resolvessono. Altri erano che poneano l'anima dispartirsi dal cielo, e quando moriva tornava al cielo. Altri poneano idee separate, e quelle faceano principio delle naturali spezie. Altri negava lo senso. Altri non approvava se non quello che appariva a senso.</p>
<p>Or molte e diverse oppinioni erano intra li filosofi, le quali parlando naturalmente tutte furono dichiarate e assolvute per Aristotile in li suoi libri e naturali e morali.</p>
<p><add resp="ed">140</add> Questo Diascorides compuose uno libro delle virtudi dell'erbe e la maniera in che nascono, cioè che radice, che fusto, che foglia, che fiore e che frutto elle fanno.</p>
<p><add resp="ed">141</add> Questi sono filosofi morali e retorici, li quali, compuoseno molti libri belli, ed ebbeno diverse oppinioni, e li fu di quelli che negavano la legge, altri comunitade, altri matrimonio; le quali oppinioni per lo filosofo Tullio e Seneca funno corrette, e anche per fra Giglio in libro <emph>De regimine principum</emph>.</p>
<p><add resp="ed">142</add> Fu (<emph>Euclide</emph>) quello che compuose le teoremate di geometria, le quali funno per Boezio e per Campano comentate.</p>
<p><emph>Ivi</emph>. Fu (<emph>Tolommeo</emph>) quello re che fu grandissimo astrologo, e compuose lo <emph>Almagesto</emph>, lo <emph>Quadripartito</emph>, e lo <emph>Centiloquio</emph> in astronomia: lo quale Almagesto fu corretto in alcuni capitoli per Gieber, sicome appare in lo suo libro.</p>
<p><add resp="ed">143</add> Questi furono grandi filosofi di medicina, e compuoseno molti libri; e fue per un tempo Ipocras, e Galieno: e Avicenna fue dopo.</p>
<p><add resp="ed">144</add> Fue (<emph>Averrois</emph>) similemente in medecina, e comentòe tutta la filosofia naturale. Vero è che in molti luoghi elli discrepa dalla scienzia d'Aristotile secondo la scienzia de' moderni</p></div3>
<div3><head>vv. 145-147</head>
<p>Or qui conclude per poner fine al presente capitolo, che la sua possanza è deficiente a nomare tutti li filosofi che sono stati, de' quali è fama nel mondo, ed aduce una bella ed onesta scusa, che a lui incontra come a quelli che proporzionando lo fatto cioè l'essere, lo dire li manca</p></div3>
<div3><head>vv. 148-151</head>
<p>Segue lo suo poema mostrando come lassò lìe li quattro poeti, e com'era disposto a veder più entro. Circa lo quale capitolo è da notare che questi, e li simili, li quali non adovravano delicatamente Dio furono senza battesimo, sono dalla giustizia di Dio giudicati in non avere speranza di mutare condizione nè vita nè in meglio nè in peggio, avvegna che ragionevilemente, quando avranno li corpi dopo lo giudizio, saranno più difettivi, perchè nè 'l corpo, nè l'anima avrà beatitudine nè gloria.</p>
<p>E qui termina la somma del quarto capitolo.</p></div3></div2>

<div2><head>V</head>

<div3 n="Versi">
<lg>
<l>Così discesi del cerchio primaio</l>
<l>Giù nel secondo, che men loco cinghia,</l>
<l>E tanto più dolor, che pugne a guaio.</l></lg>
<lg>
<l>Stavvi Minos orribilmente, e ringhia:</l>
<l>Esamina le colpe nell'entrata,</l>
<l>Giudica e manda, secondo che avvinghia.</l></lg>
<lg>
<l>Dico, che quando l'anima mal nata</l>
<l>Li vien dinanzi, tutta si confessa;</l>
<l>E quel conoscitor delle peccata</l></lg>
<lg>
<l>Vede qual loco d'inferno è da essa:</l>
<l>Cignesi colla coda tante volte,</l>
<l>Quantunque gradi vuol che giù sia messa.</l></lg>
<lg>
<l>Sempre dinanzi a lui ne stanno molte:</l>
<l>Vanno a vicenda ciascuna al giudizio;</l>
<l>Dicono e odono, e poi son giù volte.</l></lg>
<lg>
<l>O tu, che vieni al doloroso ospizio,</l>
<l>Gridò Minos a me, quando mi vide,</l>
<l>Lasciando l'atto di cotanto uffizio,</l></lg>
<lg>
<l>Guarda com'entri, e di cui tu ti fide:</l>
<l>Non t'inganni l'ampiezza dell'intrare.</l>
<l>E il duca mio a lui: perchè pur gride?</l></lg>
<lg>
<l>Non impedir lo suo fatale andare:</l>
<l>Vuolsi così colà, dove si puote</l>
<l>Ciò che si vuole, e più non dimandare.</l></lg>
<lg>
<l>Ora incomincian le dolenti note</l>
<l>A farmisi sentire: or son venuto</l>
<l>Là dove molto pianto mi percote.</l></lg>
<lg>
<l>Io venni in loco d'ogni luce muto,</l>
<l>Che mugghia, come fa mar per tempesta,</l>
<l>Se da contrari venti è combattuto.</l></lg>
<lg>
<l>La bufera infernal, che mai non resta,</l>
<l>Mena gli spirti con la sua rapina,</l>
<l>Voltando e percotendo li molesta.</l></lg>
<lg>
<l>Quando giungon davanti alla ruina,</l>
<l>Quivi le strida, il compianto e il lamento,</l>
<l>Bestemmian quivi la virtù divina.</l></lg>
<lg>
<l>Intesi, che a così fatto tormento</l>
<l>Ènno dannati i peccator carnali,</l>
<l>Che la ragion sommettono al talento.</l></lg>
<lg>
<l>E come gli stornei ne portan l'ali,</l>
<l>Nel freddo tempo, a schiera larga e piena,</l>
<l>Così quel fiato li spiriti mali</l></lg>
<lg>
<l>Di qua, di là, di giù, di su li mena:</l>
<l>Nulla speranza li conforta mai,</l>
<l>Non che di posa, ma di minor pena.</l></lg>
<lg>
<l>E come i gru van cantando lor lai,</l>
<l>Facendo in aer di sè lunga riga;</l>
<l>Così vid'io venir, traendo guai,</l></lg>
<lg>
<l>Ombre portate dalla detta briga:</l>
<l>Perch'io dissi: Maestro, chi son quelle</l>
<l>Genti, che l'aer nero sì gastiga?</l></lg>
<lg>
<l>La prima di color, di cui novelle</l>
<l>Tu vuoi saper, mi disse quegli allotta,</l>
<l>Fu imperatrice di molte favelle.</l></lg>
<lg>
<l>A vizio di lussuria fu sì rotta,</l>
<l>Che libito fe' lecito in sua legge</l>
<l>Per tôrre il biasmo, in che era condotta.</l></lg>
<lg>
<l>Ell'è Semiramìs, di cui si legge,</l>
<l>Che sugger dette a Nino, e fu sua sposa:</l>
<l>Tenne la terra, che il Soldan corregge.</l></lg>
<lg>
<l>L'altra a Colei, che s'ancise amorosa,</l>
<l>E ruppe fede al cener di Sicheo;</l>
<l>Poi è Cleopatràs lussuriosa.</l></lg>
<lg>
<l>Elena vidi, per cui tanto reo</l>
<l>Tempo si volse, e vidi il grande Achille,</l>
<l>Che con amore al fine combatteo.</l></lg>
<lg>
<l>Vidi Paris, Tristano; e più di mille</l>
<l>Ombre mostrommi, e nominolle, a dito,</l>
<l>Che amor di nostra vita dipartille.</l></lg>
<lg>
<l>Poscia ch'io ebbi il mio dottore udito</l>
<l>Nomar le donne antiche e i cavalieri,</l>
<l>Pietà mi vinse, e fui quasi smarrito.</l></lg>
<lg>
<l>Io cominciai: Poeta, volentieri</l>
<l>Parlerei a que' duo, che insieme vanno,</l>
<l>E paion sì al vento esser leggieri.</l></lg>
<lg>
<l>Ed egli a me: Vedrai, quando saranno</l>
<l>Più presso a noi; e tu allor li prega</l>
<l>Per quell'amor che i mena; ed quei verranno.</l></lg>
<lg>
<l>Sì tosto come il vento a noi li piega,</l>
<l>Mossi la voce: O anime affannate,</l>
<l>Venite a noi parlar, s'altri nol niega.</l></lg>
<lg>
<l>Quali colombe dal disio chiamate,</l>
<l>Con l'ali aperte e ferme, al dolce nido</l>
<l>Volan per l'aer dal voler portate:</l></lg>
<lg>
<l>Cotali uscir della schiera ov'è Dido,</l>
<l>A noi venendo per l'aer maligno,</l>
<l>Sì forte fu l'affettuoso grido.</l></lg>
<lg>
<l>O animal grazioso e benigno,</l>
<l>Che visitando va per l'aer perso</l>
<l>Noi che tignemmo il mondo di sanguigno:</l></lg>
<lg>
<l>Se fosse amico il Re dell'universo,</l>
<l>Noi pregheremmo lui per la tua pace,</l>
<l>Poichè hai pietà del nostro mal perverso.</l></lg>
<lg>
<l>Di quel che udire, e che parlar vi piace</l>
<l>Noi udiremo, e parleremo a vui,</l>
<l>Mentrechè il vento, come fa, si tace.</l></lg>
<lg>
<l>Siede la terra, ove nata fui,</l>
<l>Su la marina dove il Po discende</l>
<l>Per aver pace co' seguaci sui.</l></lg>
<lg>
<l>Amor, che al cor gentil ratto s'apprende,</l>
<l>Prese costui della bella persona</l>
<l>Che mi fu tolta, e il modo ancor m'offende.</l></lg>
<lg>
<l>Amor, che a nullo amato amar perdona,</l>
<l>Mi prese del costui piacer sì forte,</l>
<l>Che, come vedi, ancor non mi abbandona.</l></lg>
<lg>
<l>Amor condusse noi ad una morte:</l>
<l>Caina attende chi vita ci spense.</l>
<l>Queste parole da lor ci fur porte.</l></lg>
<lg>
<l>Da che io intesi quelle anime offense</l>
<l>Chinai 'l viso, e tanto il tenni basso,</l>
<l>Finchè il poeta mi disse: Che pense?</l></lg>
<lg>
<l>Quando risposi, cominciai: O lasso,</l>
<l>Quanti dolci pensier, quanto disio</l>
<l>Menò costoro al doloroso passo!</l></lg>
<lg>
<l>Poi mi rivolsi a loro, e parla' io,</l>
<l>E cominciai: Francesca, i tuoi martiri</l>
<l>Al lagrimar mi fanno tristo e pio.</l></lg>
<lg>
<l>Ma dimmi: al tempo de' dolci sospiri,</l>
<l>A che e come concedette amore,</l>
<l>Che conosceste i dubbiosi desiri?</l></lg>
<lg>
<l>Ed ella a me: Nessun maggior dolore,</l>
<l>Che ricordarsi del tempo felice</l>
<l>Nella miseria; e ciò sa il tuo dottore.</l></lg>
<lg>
<l>Ma se a conoscer la prima radice</l>
<l>Del nostro amor tu hai cotanto affetto,</l>
<l>Farò come colui che piange e dice.</l></lg>
<lg>
<l>Noi leggevamo un giorno per diletto</l>
<l>Di Lancillotto, come amor lo strinse:</l>
<l>Soli eravamo e senza alcun sospetto.</l></lg>
<lg>
<l>Per più fiate gli occhi li sospinse</l>
<l>Quella lettura, e scolorocci il viso:</l>
<l>Ma solo un punto fu quel che ci vinse.</l></lg>
<lg>
<l>Quando leggemmo il disiato riso</l>
<l>Esser baciato da cotanto amante,</l>
<l>Questi, che mai da me non fia diviso,</l></lg>
<lg>
<l>La bocca mi baciò tutto tremante:</l>
<l>Galeotto fu il libro e chi lo scrisse:</l>
<l>Quel giorno più non vi leggemmo avante.</l></lg>
<lg>
<l>Mentre che l'uno spirto questo disse,</l>
<l>L'altro piangeva sì, che di pietade</l>
<l>Io venni men così com'io morisse,</l></lg>
<lg>
<l>E caddi, come corpo morto cade.</l></lg></div3>
<div3><head>vv. 1-15</head>
<p>Poichè l'autore hae narrato e detto la condizione delle anime che sono nel primo cerchio, overo grado del doloroso foro, qui in questo capitolo recita la condizione di quelle che sono nel secondo cercolo, overo grado, e primamente conta delli officiali che sono in quello; secondo della pena ch'hanno; terzo la condizione, e specificane alcune persone per nome. Circa la prima parte del conto seguendo suo poema, dice che discese nel secondo cercolo, lo quale secondo cingea meno luogo, cioè che è minore, ma ha tanto più dolore che aguaglia ed eccede lo primo, e però dica <emph>e tanto più dolor</emph>. E soggiunge che Minos demonio sta lìe per giudicatore e orribilmente fa suo offizio: e poi ch'hae esaminati li peccati dell'anima, disegna lo luogo con sua coda dove deve essere punito. E volendo mostrare che molte sono le anime che vanno a perdizione, dice che sempre dinanzi a lui ne stanno molte.</p>
<p>Or questo Minos moralmente parlando significava giustizia e uno punitore di vizii. E tollino li poeti questo nome, perchè anticamente fu uno re nell'isola di Creti, lo quale fu lo più giusto punitore e remuneratore che avesse mai il mondo, sicome è detto nel prologo di questa esposizione; e secondo che trattano li autori fabulosamente elli tegnono che lo detto Minos sia a tale offizio in lo inferno, quasi a dire: elli è buono cognoscitore</p></div3>
<div3><head>v. 16</head>
<p><emph>O tu, che vieni al doloroso ospizio</emph>. Queste sono tutte parole poetiche mostrando come grazia lo conduca in quello viaggio</p></div3>
<div3><head>vv. 25-45</head>
<p>Qui tocca la pena e l'essere di quelle anime che si sono punite, e dice ode <emph>dolenti note</emph>, cioè pianto: e soggiunge che li è grande oscuritade. Lo qual sonito ello esemplifica al combattere dell'onde del mare quando sono mosse da venti contrarii, e dice la bufera quasi l'usanza infernale, la quale mai non resta; dice che menava l'anime rivoltando e spingendo l'una nell'altra e per tal modo le molestava e quando s'incontravano, cioè quando giungeano l'una l'altra a spingersi, gridavano e in le loro parole profferivano biastemmia averso la divina virtude. E dà esemplo a tale movimento, e dice, che sicome li stornelli al tempo freddo fanno grande sciame e schiera piena, cioè folta e larga, cioè grande quantità, così quel vento portava li spiriti, li quali pecconno nel mondo in lussuria, e che sottomiseno la ragione, cioè lo regere virtudioso, che è ragion nell'uomo, al talento, cioè alla concupiscenzia carnale. E sogiunge che questo vento li mena per tutte le dimensioni, cioè dinanzi e di drieto, di giuso, di suso, a destra mano e a sinistra, sicchè per tutte parti ricevono l'una dall'altra percussione, che apresso hanno manca e mozza sua speranza, non solamente li si nega a dovere essere minore pena, ma se gli tronca nel posare: circa la quale pena è da notare cinque cose.</p>
<p>Prima che 'l movimento è contra grado, lo quale si oppone alla delettazione della lussuria.</p>
<p>Secondo che 'l suo movimento è inonesto, violento e senza ordine, lo quale s'oppone alla volontà del lussuriare, la quale trascende la meta dell'onestà e della ragione.</p>
<p>Terzo che 'l suo movimento è con cecità di mente, la quale non si può prevedere alle percosse che insieme si dànno: sicome dice Agostino: <emph>in opere luxuriae tota ratio absorbetur</emph>; ed è quelli bestiale lo quale opposito ha a sottomettere la ragione al talento.</p>
<p>Lo quarto che la voglia del lussuriare è quasi disperazione di questo mondo e dell'altro, che per lussuriare li uomini si mettono a pericolo di morte, e per opposito hanno in questo suo movimento troncata la speranza di potere morire, sì che non possono cambiare mondo.</p>
<p>Lo quinto che lo lussuriare piace ai demoni, i quali per pena sono quelli che violano e forzano quelle anime poste in tale giudicio</p></div3>
<div3><head>vv. 46-49</head>
<p>Poscia ch'ha detto della pena ch'hanno, ora esemplifica al suo mormoramento, e dice così: Come le grue quando fanno di sè lunga schiera in aiere vanno gridando lor lai, cioè loro suono, così quelle anime molestate dalla divina giustizia andavan gridando li loro guai, cioè li loro lamenti</p></div3>
<div3><head>vv. 50-60</head>
<p>Qui vuol Dante specificare alcuna di quelle ombre per nome acciò che meglio s'intenda la condizione di quelle, e ponlo sotto mo' d'interrogazione, alla quale domanda risponde Virgilio, e dice che la primiera anima di quelle di chi si faccia inchiesta è Semiramis. Questa Semiramis fu mogliera di Nino re di Babilonia, la quale ebbe uno figliuolo molto bello del detto Nino ed ebbe nome Ninia. Morto lo detto re la detta Semiramis succedette in lo reame, perchè il ditto Ninia era di picciolo valore e quasi d'abito femmineo. Questa Semiramis veggendo la bellezza del suo figliuolo, si andò incalzata da lussuria, giacque carnalmente con esso. Or quella cognoscendo suo vizio e la riprensione del mondo che ne seguia, fece statuto e ordine, overo costituì legge, che ciascun e ciascuna potesse licitamente lussuriare con chi le piacesse. Sichè fece suo libito, licito in legge, solo per tôrsi lo biasimo. Circa la quale costituzione di legge è da notare cinque cose.</p>
<p>Primo che la legge non dee essere istituita per privato utile, ma per comune utilitade, siccome dice Isidoro in <emph>primo Etimologiarum</emph>: <emph>lex est nullo privato comodo sed pro comuni utilitate hominum scripta.</emph> Questa legge di Semiramis fu istituita per singolare diletto.</p>
<p>Secondo si è che questa legge si è contra ragione, imperciocchè l'institutore della legge deve avere la sua intenzione pura e pronta a costituire legge, per la quale li uomini si facciano buoni: sicome dice Aristotile in lo secondo <emph>de Etica</emph>: <emph>Voluntas cuiuslibet legislatoris est ut faciat homines bonos</emph>. Questa legge di Semiramis fu istituita per lussuriare, il quale è vizio.</p>
<p>Terzo si è ch'ella è contraria alla legge naturale, che la naturale legge vuole che lo uomo ami lo padre e 'l figliuolo; s'ella fusse la legge di Semiramis preditta, lo uomo non sarebbe certo del padre nè del figliuolo: e <emph>per consequens</emph> non si potrebbe amare nè padre nè figliuolo.</p>
<p>Quarto che la detta istituzione fu contra la legge umana; la legge umana dee dirizzare lo uomo in felicitade, che è scienzia ed ovramento di virtude. Quella di Semiramis drizzava l'uomo a bestialitade ed a vizio.</p>
<p>Quinto che la detta istituzione era contra la legge divina, imperciocchè ella è contra quel precetto che dice: <emph>non moechaberis</emph></p></div3>
<div3><head>vv. 61-63</head>
<p>Questa fu Dido reina di Cartagine e fu moglie di Sicheo. Or morto questo Sicheo, sicom'era usanza de' pagani, ella fe' ardere lo corpo suo, e mettere la cenere in uno vaso e sopra questo vaso giurò e fece sacramento di mantenersi castitade, e continuo lo tenea sotto lo capo del suo letto. Or in processo di tempo ella giacque con Enea e tennelo per forza più tempo. Costui li stava a invito: e secretamente fuggì da essa e fuori di sue contrade. Questa Dido veggendo che Enea era fuggito si mise una spada per lo petto e si uccise. Or, sicome appare nel testo, ella per lussuriare ruppe fede al cenere di Sicheo, sopra il quale ella giurò, com'è detto.</p>
<p><add resp="ed">63</add> Questa Cleopatra fu figliuola del re d'Egitto ed era oltremodo lussuriosa; per lo quale vizio Tolommeo suo fratello re d'Egitto la tenea in carcere. Ora in processo di tempo avuto Cesare vittoria di Pompeo volle andare in Egitto, trovò costei carcerata, trassela fuori, e giacque con essa; poi la diede per mogliera a uno suo parente Marco Antonio, lo quale poi fu morto per Ottaviano Augusto. Questa Cleopatra udito della morte del marito se mise nuda in fra due serpenti e da essi fu morta</p></div3>
<div3><head>vv. 64-69</head>
<p>Questa Elena fu una bellissima donna, ed era mogliera di Menelao grande e possente in tra i Greci. Paris figliuolo di Priamo re di Troia essendo andato in Grecia, vide questa donna e innamorò di lei ed ella di lui. Trattò secretamente d'averla e si la furò al marito e menolla a Troia; per la quale cagione li Greci irati di tale oltraggio, feceno oste a Troia, e infine la distrussero, e però dice Dante: <emph>per cui tanto reo Tempo si volse</emph>, cioè per lo assedio di Troia, che fu molto.</p>
<p><add resp="ed">65</add> Questo Achille fue figliuolo di Peleo e di Thete dea marina. Or essendo ello giovane al tempo dello assedio di Troia e morto il padre, questa Thete sua madre previde che ello dovea esser morto in lo assedio di Troia, pensò di volere schifarli tal morte in questo modo, che ella lo vestì in abito di femina, e mandollo all'isola di Licomede re, cioè a Schiro. E mandò pregando lo detto re che dovesse salvare e guardare questa sua figliuola sì come facea Deidamia sua figliuola, la quale lo detto re tenea in uno palagio con molte fanciulle e serventi. Lo detto re avendo ricevuto lo prego, e credendo che fusse femina si la mise a stare con Deidamia sua figliuola: ed ebbe a fare con essa carnalmente. Or in processo di tempo fu ditto per alcuni augurii, overo indivinatori, a Greci ch'elli non potrebbono conquistare Troia se inanzi elli non avessono con loro Achille, lo quale era fortissimo e valente uomo, e vedeano ch'elli era ascosto in una isola in abito di femina. Li Greci udito questo si misono a volerlo cercare, e fenno in questo modo: ch'elli commisono ad Ulisses ed a Diomedes, ch'erano due grandi gentili uomini, e in forma di mercatanti andassono cercandolo per l'isole del mare e portassono merciaria da uomini e da femine, e in ciascuno luogo ch'elli presumessono ch'elli potesse essere, lie mostrassono queste sue merciarie, e quando vedessero che alcuna femina prendesse o toccasse cosa che appartenesse a cavaliere come spade, isproni, coltelli da ferire o lancia, e non cose che appartenessono a femina, fossero certi che quello era Achille: poscia trovato lui facessono comandamento a quella signoria, dove lo trovassero da parte del re e dello esercito di Greci, che a loro fosse dato. Questi Diomedes ed Ulisses, tolta tale commissione, preseno a fare la detta cerca, e più isole cerconno finchè furno all'isola dov'elli era. Come funno dismontati de' suoi navilii novella andò per l'isola: due mercatanti sono giunti in porto, li quali hanno di diverse maniere di gioie e merciarie. Udito questo la figliuola del re mandò per essi. Questi andonno là e portonno tutte sue merciarie e gioie. Or quelle damigelle, ch'erano lìe, toccavano e cercavano di quelle cose, chi trecciera, chi ghirlanda, chi cintura e chi specchio e pure cose femminili. Achille guardava spade e coltelli e metteasi scudi a collo, missidava sproni e pure tramutava cose ch'apartenevano a cavalieri. Questi aveduti del fatto dissono insieme: questi è esso. Poi dissono a lui: tu sei Achille; ed elli nol seppe negare. Fatto costoro allegrezza grande, fenno comandamento al re, sì che l'ebbono a menonlo all'oste. Lo quale Achilles ad una scaramuccia uccise Ettor figliuolo di Priamo re di Troia e fratello di Paris e di Polissena. Uscendo un dì fuor di Troia Polissena e gran gente de' Troiani a far onore al corpo d'Ettor, imperocchè quel die era uno anno che era stato morto, ed essendo tregua di tre mesi tra li Troiani e li Greci, Achilles andò a veder quel pianto; e veggendo Polissena così bella innamorò di lei: alla fine mandolli certi messi. Paris, e la reina Ecuba madre d'Ettor, saputo tale innamoramento, mandolli a dire s'ello la volea per mogliera ch'ello glie la darebbe; e se ello la volea vedere venisse da cotal porta. Achilles montò suso un palafreno, e tutto disarmato fuor che dalla spada, menò seco Antilogo figliuolo del re Nestore, e andò da quella porta per vederla. Paris fu al tempio d'Apolline, ove dovea venire Achilles armato con venti compagni; e quando Achilles e Antilogo vennero, si li ancise. Vero è che, come pone lo troiano, quelli feceno grandissima difesa, sichè per amor combattenno, e morti furono.</p>
<p><add resp="ed">67</add> Questo Paris fu lo predetto.</p>
<p><emph>Ivi</emph>. Fu Tristano quelli di chi si legge che infine morì per amore</p></div3>
<div3><head>vv. 70-81</head>
<p>Segue suo poema come è chiaro nel testo</p></div3>
<div3><head>vv. 82-87</head>
<p>Qui dà esemplo che sicome li colombi con grande affezione vanno al suo nido da' suoi dolci figliuoli, così quelle due ombre uscirono dalla schiera per la voce loro messa per Dante. E dice ch'è la schiera dov'è Dido. Qui vuole nomare Dido perchè non la nominò di sopra, ma disse pure: <emph>L'altra è colei che s'ancise amorosa. E ruppe fede al cener di Sicheo</emph></p></div3>
<div3><head>vv. 88-96</head>
<p>Segue suo poema sì come appar nel testo.</p>
<p><add resp="ed">89</add> Cioè aiere negro e senza luce.</p>
<p><add resp="ed">90</add> Cioè di lagrime e di sangue</p></div3>
<div3><head>vv. 97-105</head>
<p>Qui tocca Dante una istoria, la quale venne ad Arimino in questo modo. In prima fa menzione del luogo ove nacque una delle ditte anime, cioè Ravenna; e dice che la terra ov'ella nacque è sopra la marina in quello luogo, dove Po mette capo in mare, e dice: <emph>per aver pace coi seguaci suoi</emph>, cioè col ditto fiume; s'ello non mettesse in mare elli non potrebbe ricevere li altri fiumi che mettono in lui. Poi ch'ha detto del luogo, dice della condizione del compagno, cioè ch'aveva 'l cuore gentile. E soggiunge che a cuore gentile facilemente s'aprende amore: sì che quel suo compagno avendo il cuore gentile s'inamorò della persona di lei, la quale persona li fu tolta al mondo, come che morì di gladio, e dice che ancora il mondo l'offende, cioè la nominanza e fama. Poi ch'ha toccato la condizione del compagno, dice della sua: e dice che amore non perdona ad amare alcuno che sia amato: sichè sapiendo ella che quel suo compagno l'amava, era costretta da amore che ella dovesse amare lui: e però dice: <emph>Mi prese</emph> etc</p></div3>
<div3><head>vv. 106-108</head>
<p>Poi ch'ha toccata l'una e l'altra persona, qui dice di tutte e due insieme: e dice che furono morti per amore, e colui che li uccise si è atteso da Caim, lo quale uccise Abello suo fratello; sichè è tanto a dire che quelli che li uccise era fratello d'uno di loro. Or questa istoria si fu che Iohanni ciotto figliuolo di messer Malatesta d'Arimino avea una sua mogliera, nome Francesca, e figliuola di messer Guido da Polenta di Ravenna; la quale Francesca giacea con Paolo fratello di suo marito ch'era suo cognato: correttane più volte dal suo marito non se ne castigava; infine trovolli in sul peccato, prese una spata, e conficolli insieme in tal modo che abbracciati ad uno morirono</p></div3>
<div3><head>vv. 109-114</head>
<p>Segue suo poema sì come appare nel testo</p></div3>
<div3><head>vv. 115-120</head>
<p>Qui vuole Dante dire lo modo di tale incesto sotto forma di domandagione. Ed in prima si riduole di suo affanno per renderli benivoli a rispondere: secondo domanda espresso del modo</p></div3>
<div3><head>vv. 121-126</head>
<p>Qui risponde e dice ch'a ricordarsi del tempo avventuroso e gaudioso in lo tempo della tristezza e miseria, si genera grandissimo dolore; ma per adempiere suo affetto e disiderio si li dirà; e aduce testimonianza a suo esordio lo suo autore overo signore, cioè Virgilio, che ricordandosi del suo essere in lo mondo, poeta e in grande stato, e ora vedersi nel limbo senza grazia e speranza di bene non è senza dolore e gramezza</p></div3>
<div3><head>vv. 127-138</head>
<p>Dice che questi due cognati leggeano uno giorno a diletto di Lancillotto, e come fu stretto da amore della reina Ginevra; e soggiunge ch'erano soli in uno luogo e senza alcuno sospetto. Or dice che leggendo come Lancillotto ebbe la reina per trattato del principe Galeotto, lo quale fu poi lo scrittore di tale novella, più fiate l'uno guardava all'altro. Infine quando furono in quello passo dove Lancillotto gittò lo braccio al collo a Ginevra e baciolla, costoro fenno lo simile insieme: e qui feceno punto a sua lezione. Poi e lìe e altrove si favellonno per altro modo. Circa la qual cosa è da notare che si dee schifare quelle lezioni, le quali disordinano li animi delle persone e perducenli a vizio: ancora si deve schifare li luoghi li quali possano generare sospizione overo segurtade di mala operazione, che forse se non fosseno stati soli non sarebbe avvenuto quello principio che li condusse poi a violenta morte</p></div3>
<div3><head>vv. 139-142</head>
<p>Segue lo poema mostrando come l'altro spirito piangendo affermava suo detto: e soggiunge come di loro avea tanta pietade, considerando che erano lì per amore, ch'ello uscì della memoria e cadde come fanno li corpi morti.</p>
<p>E qui finisce la intenzione del quinto capitolo.</p></div3></div2>

<div2><head>VI</head>

<div3 n="Versi">
<lg>
<l>Al tornar della mente, che si chiuse</l>
<l>Dinanzi alla pietà de' due cognati,</l>
<l>Che di tristizia tutto mi confuse,</l></lg>
<lg>
<l>Nuovi tormenti e nuovi tormentati</l>
<l>Mi veggio intorno, come ch'io mi mova,</l>
<l>E come ch'io mi volga, e come ch'io mi guati.</l></lg>
<lg>
<l>Io sono al terzo cerchio della piova</l>
<l>Eterna, maledetta, fredda e greve:</l>
<l>Regola e qualità mai non l'è nova.</l></lg>
<lg>
<l>Grandine grossa, e acqua tinta, e neve</l>
<l>Per l'aer tenebroso si riversa:</l>
<l>Pute la terra che questo riceve.</l></lg>
<lg>
<l>Cerbero, fiera crudele e diversa,</l>
<l>Con tre gole caninamente latra</l>
<l>Sovra la gente che quivi è sommersa.</l></lg>
<lg>
<l>Gli occhi ha vermigli, e la barba unta ed atra,</l>
<l>E il ventre largo, e unghiate le mani;</l>
<l>Graffia gli spirti, gli scuoia, ed isquatra.</l></lg>
<lg>
<l>Urlar gli fa a pioggia come cani:</l>
<l>Dell'un de' lati fanno all'altro schermo;</l>
<l>Volgonsi spesso i miseri profani.</l></lg>
<lg>
<l>Quando ci scorse Cerbero, il gran vermo,</l>
<l>Le bocche aperse, e mostrocci le sanne:</l>
<l>Non avea membro che tenesse fermo.</l></lg>
<lg>
<l>E il duca mio distese le sue spanne;</l>
<l>Prese la terra, e con piene le pugna</l>
<l>La gittò dentro alle bramose canne.</l></lg>
<lg>
<l>Qual è quel cane che abbaiando agugna,</l>
<l>E si racqueta poi che il pasto morde,</l>
<l>Che solo a divorarlo intende e pugna;</l></lg>
<lg>
<l>Cotai si fecer quelle facce lorde</l>
<l>Dello demonio Cerbero, che introna</l>
<l>L'anime sì, ch'esser vorrebber sorde.</l></lg>
<lg>
<l>Noi passavam su per l'ombre che adona</l>
<l>La greve pioggia, e ponevam le piante</l>
<l>Sopra lor vanità che par persona.</l></lg>
<lg>
<l>Elle giacean per terra tutte quante,</l>
<l>Fuor d'una che a seder si levò, ratto</l>
<l>Ch'ella ci vide passarsi davante.</l></lg>
<lg>
<l>O tu, che se' per questo inferno tratto,</l>
<l>Mi disse, riconoscimi, se sai:</l>
<l>Tu fosti, prima ch'io disfatto, fatto.</l></lg>
<lg>
<l>Ed io a lei: L'angoscia che tu hai</l>
<l>Forse ti tira fuor della mia mente,</l>
<l>Sì che non par ch'io ti vedessi mai.</l></lg>
<lg>
<l>Ma dimmi chi tu se', che in sì dolente</l>
<l>Luogo se' messa, ed a sì fatta pena,</l>
<l>Che s'altra è maggio, nulla è sì spiacente.</l></lg>
<lg>
<l>Ed egli a me: La tua città, ch'è piena</l>
<l>D'invidia sì, che già trabocca il sacco,</l>
<l>Seco mi tenne in la vita serena.</l></lg>
<lg>
<l>Voi, cittadini, mi chiamaste Ciacco:</l>
<l>Per la dannosa colpa della gola,</l>
<l>Come tu vedi, alla pioggia mi fiacco;</l></lg>
<lg>
<l>Ed io anima trista non son sola,</l>
<l>Chè tutte queste a simil pena stanno</l>
<l>Per simil colpa: e più non fe' parola.</l></lg>
<lg>
<l>Io gli risposi: Ciacco il tuo affanno</l>
<l>Mi pesa sì, che a lagrimar m'invita:</l>
<l>Ma dimmi, se tu sai, a che verranno</l></lg>
<lg>
<l>Li cittadin della città partita?</l>
<l>S'alcun n'è giusto: e dimmi la cagione,</l>
<l>Perchè l'ha tanta discordia assalita.</l></lg>
<lg>
<l>Ed egli a me: Dopo lunga tenzone</l>
<l>Verranno al sangue, e la parte selvaggia</l>
<l>Caccerà l'altra con molta offensione.</l></lg>
<lg>
<l>Poi appresso convien, che questa caggia</l>
<l>Infra tre soli, e che l'altra sormonti</l>
<l>Con la forza di tal che testè piaggia.</l></lg>
<lg>
<l>Alte terrà lungo tempo le fronti,</l>
<l>Tenendo l'altra sotto gravi pesi,</l>
<l>Come che di ciò pianga, e che ne adonti.</l></lg>
<lg>
<l>Giusti son due, ma non vi sono intesi:</l>
<l>Superbia, invidia ed avarizia sono</l>
<l>Le tre faville che hanno i cori accesi.</l></lg>
<lg>
<l>Qui pose fine al lacrimabil suono.</l>
<l>Ed io a lui: Ancor vo' che m'insegni,</l>
<l>E che di più parlar mi facci dono.</l></lg>
<lg>
<l>Farinata e il Tegghiai', che fur sì degni,</l>
<l>Iacopo Rusticucci, Arrigo e il Mosca,</l>
<l>E gli altri che a ben fare poser gl'ingegni,</l></lg>
<lg>
<l>Dimmi ove sono, e fa ch'io li conosca;</l>
<l>Chè gran disio mi stringe di sapere,</l>
<l>Se il ciel gli addolcia o lo inferno gli attosca.</l></lg>
<lg>
<l>E quegli: Ei son tra le anime più nere;</l>
<l>Diversa colpa giù li grava al fondo:</l>
<l>Se tanto scendi, gli potrai vedere.</l></lg>
<lg>
<l>Ma quando tu sarai nel dolce mondo,</l>
<l>Pregoti che alla mente altrui mi rechi:</l>
<l>Più non ti dico e più non ti rispondo.</l></lg>
<lg>
<l>Gli diritti occhi torse allora in biechi;</l>
<l>Guardommi un poco, e poi chinò la testa:</l>
<l>Cadde con essa a par degli altri ciechi.</l></lg>
<lg>
<l>E il duca disse a me: Più non si desta</l>
<l>Di qua dal suon dell'angelica tromba;</l>
<l>Quando verrà la nimica podesta,</l></lg>
<lg>
<l>Ciascun ritroverà la trista tomba,</l>
<l>Ripiglierà sua carne e sua figura,</l>
<l>Udirà quel che in eterno rimbomba.</l></lg>
<lg>
<l>Sì trapassammo per sozza mistura</l>
<l>Dell'ombre e della pioggia, a passi lenti,</l>
<l>Toccando un poco la vita futura:</l></lg>
<lg>
<l>Perch'io dissi: Maestro, esti tormenti</l>
<l>Cresceranno ei dopo la gran sentenza,</l>
<l>O fier minori, o saran sì cocenti?</l></lg>
<lg>
<l>Ed egli a me: Ritorna a tua scienza,</l>
<l>Che vuol, quanto la cosa è più perfetta,</l>
<l>Più senta il bene, e così la doglienza.</l></lg>
<lg>
<l>Tuttochè questa gente maledetta</l>
<l>In vera perfezion già mai non vada,</l>
<l>Di là, più che di qua, essere aspetta.</l></lg>
<lg>
<l>Noi aggirammo a tondo quella strada,</l>
<l>Parlando più assai ch'io non ridico;</l>
<l>Venimmo al punto dove si digrada:</l></lg>
<lg>
<l>Quivi trovammo Pluto, il gran nemico.</l></lg></div3>
<div3 n="Introduzione">
<p>Poscia che ha trattato nel precedente capitolo delli lussuriosi li quali hanno messa la ragione sotto la volontà per concupiscienza di carne, qui intende trattare di quelli che sottomettono la ragione per vizio di gola, lo qual vizio, come apparirà, non solo offusca l'anima, cioè lo intelletto e 'l cognoscimento, ma eziandio lo corpo dannifica sì in vivere virtuoso come in abreviarli la vita. Ed è da sapere che circa lo ditto vizio sono da notare quattro cose.</p>
<p>La prima è una delettazione universale, la quale estrae lo intelletto de l'uomo dalle speculative e scientifiche cose e rendelo solo attento e sollicito alle corporali.</p>
<p>La seconda è che si pecca in lo detto vizio secondo la qualità de' cibi, che quelli che sono in tal parte corrotti pongono tutta la sua sollecitudine e intento in tale qualità, e chiamansi volgarmente ghiotti.</p>
<p>La terza è che si pecca in lo detto vizio secondo quantità, la quale quantitade eccede e sovravanza alla debita misura; e questi sono volgarmente apellati lupi, overo devoratori.</p>
<p>La quarta cosa in che si pecca in lo detto vizio si è in continuazione, li quali sono li corrotti in tale biastemmia che mai non interponeno nè amezzano altra cosa.</p>
<p>Le quali quattro cose tocca l'autore allegorizzando nel presente capitolo. E prima mette li peccatori essere stimolati e tormentati da diverse qualitadi di vapori congelati, sicome neve, grandine, piova <emph>etc.</emph>, e da fetore con puzza: le quali pene s'opponeno alla delettazione universale ch'ebbeno nel mondo di diversi cibi e odoriferi.</p>
<p>Secondo pone Cerbero essere in quello luogo fiera; il quale Cerbero fu re di...e fue molto corrotto nel vizio della gola, e però lo pone cogli occhi rossi a similitudine di bragia sicome aviene a' golosi, ai quali comunemente per lo soperchio bere e mangiare si li getta una superfluità di umori sanguinolenti nelli occhi: ponelo con tre bocche le quali hanno a significare per allegoria la qualità, la quantità e lo continuare de' golosi. Mettelo ch'elli abaia continuo e trema; e questo allegorizza che li golosi diventano lamentatori e gottosi e con doglie di fianchi e di stomachi, li quali male agevolmente trovano riposo. E soggiunge a questa materia alcuna profezia circa lo stato di Firenze, la quale si fae a questo capitolo: perchè la prima cagione elli pone che nascerà di questo vizio sì come apparirae nel testo; poscia nel compimento del presente capitolo tocca alcuna cosa di nostra risurrezione al die del giudizio</p></div3>
<div3><head>vv. 1-6</head>
<p>Dice che tornato nella sua memoria, della quale elli uscio per la pietà di Francesca e di Paolo cognati sopradetti, ello vide <emph>nuovi tormenti</emph>, cioè nuove pene, e <emph>nuovi tormentati</emph>, cioè nuove anime sottoposte a quelle pene: e dice, vogliendo dimostrare sua moltitudine, per ogni dimensione ch'elli si volgea, cioè dinanzi, e di drieto, a destra, ed a sinistra, in suso e in giuso, e per ogni altra parte ch'ei si volgea assai ne vedea</p></div3>
<div3><head>vv. 7-9</head>
<p>Qui tocca dell'ordine dell'inferno in qual grado questo è, e dice che è in lo terzo, lo quale terzo cercolo è pestilenziato d'una maladetta pioggia, la quale è eterna, cioè che mai non averà fine. Dice che è fredda e grieve. Fredda si è da notare contraria di natura; grieve cioè fastidiosa e malanconica da portare. E soggiunge che regola nè qualità mai lì non è nuova, quasi a dire che mai non muta essere</p></div3>
<div3><head>vv. 10-12</head>
<p>Queste hanno tutte a significare la delettazione de' golosi, sicom'è detto: e per opposito la giustizia di Dio li punisce per li contrarii</p></div3>
<div3><head>vv. 13-18</head>
<p>Pone questo Cerbero essere transmutato in uno demonio il quale punisce li golosi; e per allegoria hae a significare <emph>in universali</emph> lo vizio della gola, sicom'è detto, e le sue condizioni appaiono assai chiare nel testo. E soggiunge nel testo che <emph>graffia li spiriti</emph> etc.; che sicome si dilettano per li cibi, così per lo graffiare s'atristano</p></div3>
<div3><head>vv. 19-21</head>
<p>Qui tocca come l'anime si lamentano di tal pena, e dice: <emph>urlare</emph>, lo quale sonito proprio è o di cani affamati o di lupi. E soggiunge che spesso si voltano mo sovra l'uno fianco, mo sovra l'altro: e questo per allegoria si hae a significare per opposito la delettazione de' cibi mo caldi, mo freddi, cioè mo conformevoli al fegato che è dal lato destro, e talor conformevoli alla milza che è dal lato sinistro</p></div3>
<div3><head>vv. 22-30</head>
<p>Segue Dante lo suo poema come appare nel testo. Qui è una interpollazione di 12 linee poetiche da cercar l'autore, e così interpretar l'epoca</p></div3>
<div3><head>vv. 31-33</head>
<p>Mostra che quel demonio dopo lo agognare, cioè trangugiare, di quel cibo che per Virgilio li fu gittato, facea tal rumore che intronava sì quelle anime che vorrebbono essere state sorde</p></div3>
<div3><head>vv. 34-37</head>
<p>Qui tocca lo sito che aveano quelle anime: e dice che stavano tutte per terra a giacere, e questi conveniano passare loro per adosso, lo quel sito hae a significare che furono persone tutte sollecite al corporale e terreno, e non al celestiale e spirituale affetto</p></div3>
<div3><head>vv. 38-42</head>
<p>Questi fu un fiorentino, il quale ebbe nome Ciacco, lo quale fu molto corrotto in lo preditto vizio della gola, e fu al tempo di Dante e cognoscevalo in Firenze, e però dice quello Ciacco a Dante: tu mi dovresti ben cognoscere che tu fosti innanzi, a Firenze, nato e cresciuto ch'io fussi disfatto, cioè morto</p></div3>
<div3><head>vv. 43-45</head>
<p>Qui si scusa Dante rispondendo che nol cognosce perchè l'angoscia e la pena l'ha sì alterato ch'elli è fuora della sua mente</p></div3>
<div3><head>vv. 46-48</head>
<p>Qui soggiunge a sua risposta ch'elli vorrebbe sapere da lui toccando alcuna cosa della qualità della pena di quel luogo</p></div3>
<div3><head>vv. 49-57</head>
<p>Qui dice Ciacco a lui che fu di quella città che è piena e va di sopra d'invidia, cioè di Firenze, e che ebbe nome Ciacco, e che è posto lìe per lo vizio in che fue corrotto, cioè di gola, e che tutte quelle che sono in quello circolo a simile pena e per simile vizio stanno</p></div3>
<div3><head>vv. 58-63</head>
<p>Qui persuade Dante a Ciacco acciò che elli li sia benevolo a risponderli, e prima si duole di sua pena; secondo domanda che elli dica e pronostichi dello stato di Firenze, e se alcuno v'è giusto, e la cagione perchè è assalita da tanta discordia</p></div3>
<div3><head>vv. 64-66</head>
<p>Dice rispondendo Ciacco a Dante che dopo lunga tenzione, cioè dopo lunga discordia orta e nata di invidia, elli, cioè li fiorentini verranno al sangue cioè a cacciare, ferire e impiagare l'uno l'altro. E dice che la parte selvaggia cacciaràe l'altra. Intende qui <emph>parte selvaggia</emph> la parte guelfa che è contra l'imperio, lo quale è regolatore della civiltade e della comunicazione umana, sì che se la domestica è imperiale, quella che è contra essa per opposito è selvaggia. Or dice: la guelfa parte caccerà la ghibellina con molta offensione</p></div3>
<div3><head>vv. 67-72</head>
<p>Dice che dopo questa cacciata per tre soli, cioè per tre circolazioni di soli, ch'ènno tre anni, colla forza di Dio, quella che allora sta cheta, all'altra sormonterà e per lungo tempo li terrà la signoria. Avvegnadio, soggiunge lo spirito, ch'io ne pianga ed abbiane onta; cioè, che Ciacco ne sarà doloroso perchè fu guelfo</p></div3>
<div3><head>vv. 73-75</head>
<p>Poi che ha ditto dello stato di Firenze, dice che non sono se non due mondani giusti, li quali non vi sono intesi cioè adovrati: e però Dante non li noma, ciò è Giustizia e Ragione. E soggiunge che la cagione di questa lite si è tre pestiferi vizii, cioè Superbia, Invidia, Avarizia, li quali comunemente regnano nei fiorentini</p></div3>
<div3><head>vv. 76-78</head>
<p>Poi ch'ebbe inteso Dante tale risposta, pregollo ch'elli fêsse conto se alcuni nobili di Firenze, li quali ebbeno già buon stato in mano, sono lìe in inferno, o se il cielo li adolcia, cioè o se sono salvi; li quali sono nominati nel testo</p></div3>
<div3><head>vv. 79-93</head>
<p>Rispuose Ciacco ch'erano più in giuso e a maggior pena; e che 'l pregava che facesse di lui memoria quando fosse tornato suso al mondo. Poi seguendo lo poema dice che cadde apresso gli altri</p></div3>
<div3><head>vv. 94-96</head>
<p>Segue suo poema dicendo che inanzi il dì del giudizio non si leverà, quasi a dire che dopo questa poetria, non ne sarà alcuno che di Ciacco faccia menzione</p></div3>
<div3><head>vv. 97-99</head>
<p>Dice che ciascuno rivederà sua fossa e ripiglierà sua carne e figura, e così rifatti udiranno lo giudizio di Cristo</p></div3>
<div3><head>vv. 100-105</head>
<p>Segue lo poema come appare nel testo, ch'andavano a passi lenti cioè piano, e ragionavano della vita futura, cioè di quello che sarà dopo lo die del giudizio; per lo quale ragionamento divenne che Dante domandò Virgilio se le pene de' dannati cresceranno dopo lo predetto die o menimeranno, o saranno pure così fatte</p></div3>
<div3><head>vv. 106-108</head>
<p>Risponde Virgilio, e dice: torna a tua scienzia, cioè a filosofia naturale, la quale vuole che come la cosa è più perfetta più senta il bene (e nota qui <emph>perfetta</emph> per compita); e così per opposito quella che è più imperfetta, cioè men compita, non sente la doglienza: e questo dice lo Filosofo in libro <emph>De anima</emph>: che come l'anima è in corpo più perfetto organato, più perfettamente cognosce; che s'ella riceve difetto in alcuno organo, come <emph>in visu, in auditu</emph> etc., ella è priva di quella cognizione che per quello organo s'acquista, e per <emph>consequens</emph> men perfetta. Sichè la risposta si è che perchè saranno più compiute, cioè ch'avranno lo corpo, dello quale innanzi il die del giudizio sono in privazione, più sentiranno la pena, e per <emph>consequens</emph> le pene saranno maggiori</p></div3>
<div3><head>vv. 109-115</head>
<p>Qui espone quel vocabolo <emph>perfetta</emph>, cioè che non si dee intendere perfezione ma compita.</p>
<p>Qui pone fine al sesto canto, ed entra nel quarto circolo là dove per benintrata trovò Pluto dimonio.</p></div3></div2>

<div2><head>VII</head>

<div3 n="Versi">
<lg>
<l>Pape Satan, pape Satan aleppe,</l>
<l>Cominciò Pluto colla voce chioccia.</l>
<l>E quel Savio gentil, che tutto seppe,</l></lg>
<lg>
<l>Disse per confortarmi: Non ti noccia</l>
<l>La tua paura, chè, poder ch'egli abbia,</l>
<l>Non ci terrà lo scender questa roccia.</l></lg>
<lg>
<l>Poi si rivolse a quella enfiata labbia,</l>
<l>E disse: Taci, maledetto lupo:</l>
<l>Consuma dentro te con la tua rabbia.</l></lg>
<lg>
<l>Non è senza cagion l'andare al cupo:</l>
<l>Vuolsi nell'alto là dove Michele</l>
<l>Fe' la vendetta del superbo strupo.</l></lg>
<lg>
<l>Quali dal vento le gonfiate vele</l>
<l>Caggiono avvolte, poichè l'alber fiacca;</l>
<l>Tal cadde a terra la fiera crudele.</l></lg>
<lg>
<l>Così scendemmo nella quarta lacca,</l>
<l>Prendendo più della dolente ripa,</l>
<l>Che il mal dell'universo tutto insacca.</l></lg>
<lg>
<l>Ahi giustizia di Dio, tante chi stipa</l>
<l>Nuove travaglie e pene, quante i' viddi?</l>
<l>E perchè nostra colpa sì ne scipa?</l></lg>
<lg>
<l>Come fa l'onda là sovra Cariddi,</l>
<l>Che si frange con quella in cui s'intoppa;</l>
<l>Così convien che qui la gente riddi.</l></lg>
<lg>
<l>Qui vid'io gente più che altrove troppa,</l>
<l>E d'una parte e d'altra, con grand'urli,</l>
<l>Voltando pesi per forza di poppa:</l></lg>
<lg>
<l>Percotevansi incontro, e poscia pur li</l>
<l>Si rivolgea ciascun, voltando a retro,</l>
<l>Gridando: Perchè tieni e perchè burli?</l></lg>
<lg>
<l>Così tornavan per lo cerchio tetro,</l>
<l>Da ogni mano all'opposito punto,</l>
<l>Gridando sempre in loro ontoso metro:</l></lg>
<lg>
<l>Poi si volgea ciascun, quando era giunto</l>
<l>Per lo suo mezzo cerchio all'altra giostra;</l>
<l>Ed io che avea lo cor quasi compunto,</l></lg>
<lg>
<l>Dissi: Maestro mio, or mi dimostra</l>
<l>Che gente è questa, e se tutti fur cherci</l>
<l>Questi chercuti alla sinistra nostra.</l></lg>
<lg>
<l>Ed egli a me: Tutti quanti fur guerci</l>
<l>Sì della mente, in la vita primaia,</l>
<l>Che con misura nullo spendio ferci.</l></lg>
<lg>
<l>Assai la voce lor chiaro l'abbaia,</l>
<l>Quando vengono a' due punti del cerchio,</l>
<l>Ove colpa contraria li dispaia.</l></lg>
<lg>
<l>Questi fur cherci, che non han coperchio</l>
<l>Piloso al capo, e Papi e Cardinali,</l>
<l>In cui usa avarizia il suo soperchio.</l></lg>
<lg>
<l>Ed io: Maestro, tra questi cotali</l>
<l>Dovre' io ben riconoscere alcuni,</l>
<l>Che furo immondi di cotesti mali.</l></lg>
<lg>
<l>Ed egli a me: Vano pensiero aduni:</l>
<l>La sconoscente vita, che i fe' sozzi,</l>
<l>Ad ogni conoscenza or li fa bruni;</l></lg>
<lg>
<l>In eterno verranno a li due cozzi;</l>
<l>Questi risurgeranno del sepulcro</l>
<l>Col pugno chiuso, e questi co' crin mozzi.</l></lg>
<lg>
<l>Mal dar e mal tener lo mondo pulcro</l>
<l>Ha tolto loro, e posti a questa zuffa:</l>
<l>Qual ella sia, parole non ci appulcro.</l></lg>
<lg>
<l>Or puoi, figliuol, veder la corta buffa</l>
<l>De' ben, che son commessi alla fortuna,</l>
<l>Perchè l'umana gente si rabbuffa.</l></lg>
<lg>
<l>Chè tutto l'oro, ch'è sotto la luna,</l>
<l>E che già fu, di queste anime stanche,</l>
<l>Non poterebbe farne posar una.</l></lg>
<lg>
<l>Maestro, dissi lui, or mi di' anche:</l>
<l>Questa fortuna, di che tu mi tocche,</l>
<l>Che è, che i ben del mondo ha sì tra branche?</l></lg>
<lg>
<l>E quegli a me: O creature sciocche,</l>
<l>Quanta ignoranza è quella che vi offende!</l>
<l>Or vo' che tu mia sentenza ne imbocche:</l></lg>
<lg>
<l>Colui, lo cui saver tutto trascende,</l>
<l>Fece li cieli, e diè lor chi conduce,</l>
<l>Sì che ogni parte ad ogni parte splende,</l></lg>
<lg>
<l>Distribuendo ugualmente la luce:</l>
<l>Similemente agli splendor mondani</l>
<l>Ordinò general ministra e duce,</l></lg>
<lg>
<l>Che permutasse a tempo li ben vani,</l>
<l>Di gente in gente e d'uno in altro sangue,</l>
<l>Oltre la difension de' senni umani:</l></lg>
<lg>
<l>Perchè una gente impera, e l'altra langue,</l>
<l>Seguendo lo giudicio di costei,</l>
<l>Che è occulto, come in erba l'angue.</l></lg>
<lg>
<l>Vostro saver non ha contrasto a lei:</l>
<l>Ella provvede, giudica e persegue</l>
<l>Suo regno, come il loro gli altri Dei.</l></lg>
<lg>
<l>Le sue permutazion non hanno triegue:</l>
<l>Necessità la fa esser veloce;</l>
<l>Sì spesso vien chi vicenda consegue.</l></lg>
<lg>
<l>Quest'è colei, ch'è tanto posta in croce</l>
<l>Pur da color che le dovrian dar lode,</l>
<l>Dandole biasmo a torto e mala voce.</l></lg>
<lg>
<l>Ma ella s'è beata, e ciò non ode:</l>
<l>Con l'altre prime creature lieta</l>
<l>Volve sua spera, e beata si gode.</l></lg>
<lg>
<l>Or discendiamo omai a maggior pieta.</l>
<l>Già ogni stella cade, che saliva</l>
<l>Quando mi mossi, e il troppo star si vieta.</l></lg>
<lg>
<l>Noi ricidemmo il cerchio all'altra riva</l>
<l>Sovra una fonte, che bolle e riversa</l>
<l>Per un fossato che da lei diriva.</l></lg>
<lg>
<l>L'acqua era buia assai più che persa:</l>
<l>E noi, in compagnia dell'onde bige,</l>
<l>Entrammo giù per una via diversa.</l></lg>
<lg>
<l>Una palude fa, che ha nome Stige,</l>
<l>Questo tristo ruscel, quando è disceso</l>
<l>Al piè delle maligne piagge grige.</l></lg>
<lg>
<l>Ed io, che di mirar mi stava inteso,</l>
<l>Vidi genti fangose in quel pantano,</l>
<l>Ignude tutte e con sembiante offeso.</l></lg>
<lg>
<l>Questi si percotean, non pur con mano,</l>
<l>Ma con la testa e col petto e co' piedi,</l>
<l>Troncandosi coi denti a brano a brano.</l></lg>
<lg>
<l>Lo buon Maestro disse: Figlio, or vedi</l>
<l>L'anime di color cui vinse l'ira:</l>
<l>Ed anche vo' che tu per certo credi,</l></lg>
<lg>
<l>Che sotto l'acqua ha gente che sospira,</l>
<l>E fanno pullular quest'acqua al summo,</l>
<l>Come l'occhio ti dice u' che s'aggira.</l></lg>
<lg>
<l>Fitti nel limo dicon: Tristi fummo</l>
<l>Nell'aer dolce che dal sol s'allegra,</l>
<l>Portando dentro accidioso fummo:</l></lg>
<lg>
<l>Or ci attristiam nella belletta negra.</l>
<l>Quest'inno si gorgoglian nella strozza,</l>
<l>Che dir nol posson con parola integra.</l></lg>
<lg>
<l>Così girammo della lorda pozza</l>
<l>Grand'arco tra la ripa secca e il mezzo,</l>
<l>Con gli occhi volti a chi del fango ingozza:</l></lg>
<lg>
<l>Venimmo appiè d'una torre al dassezzo.</l></lg></div3>
<div3 n="Introduzione">
<p>Poi che ha nel sesto capitolo trattato del vizio della gola, in questo settimo intende di trattare de' prodighi e delli avari e delli iracondiosi in fine. Circa li quali primi vizii è da notare che li beni temporali si possano tenere e dare virtuosamente, e possonsi dare e tenere viziosamente. Se si dà quello che è bisogno temperatamente, e tolsi quello che non ha luogo a spendere secondo la condizion e facultà dello uomo, questo è vertudioso modo ed è apellato largo, overo liberale, sicome dice lo Filosofo in secondo e quarto <emph>Ethicorum</emph>: <emph>liberalitas moderat cupiditatem aquirendi vel possidendi rex exteriores</emph>: e intendesi <emph>res</emph>, overo <emph>bona exteriora</emph> tutte quelle cose che si puonno con pecunia misurare. Se si dàe o spende più che non è, overo s'aviene alla facultade dell'uomo, è apellato prodigo quasi <emph>proditus</emph>, cioè tradito, che si lascia tradire e ingannare alla sua volontà; perchè se bene si considera, questi beni esteriori sono ordinati e alla vita e all'onore: e perciò colui che li dispensa disordinatamente per sua volontà, si può dire prodito, cioè tradito. E però dice Aristotile in lo secondo e quarto dell'Etica: <emph>prodigalitas est vitium quod consistit in indebita corruptione vel consumptione substantiae</emph>: e la glosa dice: <emph>propriarum divinitiarum</emph> etc.; <emph>posse</emph> similemente li esteriori beni tenere viziosamente, e similemente affettarli con viziosa ed indebita maniera. E questo avviene alli illiberali, overo avari, li quali non solamente peccano in tôrre lo superfluo da altri, ma eziandio sono defettuosi e manchevoli in dar quello che liberamente dovrebbono dispensare; e similemente, sicome dice Aristotile in l'Etica, in li predetti libri: <emph>questo è uno pestifero ed incurabile morbo</emph>, che naturalmente l'umana natura tende ad imperfezione di sè. Sichè come vive più l'uomo, tanto diventa più pusillanimo e cattivo d'animo: per le quali cose si segue ch'elli diventa avaro e va sempre peggiorando. E questo avviene perchè li spiriti s'afievoliscono per lo corpo che è in declinazione, l'animo che segue alle passioni del corpo, perchè cognosce più li pericoli mondani e aspetta meno essere aiutato, si indebolisce e diventa cattivo, ed ha sempre paura che Dio e 'l mondo li vegna meno. Or per questa tal paura e inordinata che l'anima segue il corpo si è peccato: e dice san Bernardo: <emph>avaritia est quarumlibet rerum insatiabilis et inonhesta cupido</emph>; e l'Apostolo dice: <emph>avaritia est ydolorum servitus, quia homo avarus exhibet creaturae, quod debet creatore scilicet fidem spem et dilectionem</emph>. Or perchè in questo vizio abunda molto l'umana natura, acciò che li uomini se ne sottraggano e devieno, ha voluto l'autore fare menzione di lor pena, e maestrevolmente per bene esemplificare loro atto ed a palesare con effetto, si li pone nel quarto cerchio di quello pericoloso luogo, overo foro, che ha nomato, ed imagina che mezza la circulazione sia abitata e scorsa per li prodighi, l'altra metade sia agregata per li avari. E imagina sicome lo prodigo che dispensa e dà oltramisura la sua substanzia e divizia sta sempre in movimento e senza quiete, così quelle anime che sono lìe sempre corrono, e in movimento velocissimo adoprano suo tempo, e non vanno se non in una delle due parti del circolo per opposito. Sicome l'animo dello avaro mai non è in riposo ma sempre pieno e superabundante di voglia insaziabile: così quelle anime che sono lìe mai non riposano, ma sempre corrono in l'altro semicirculo. E pone Dante che la divina giustizia vuole che in li due termini ove si parteno li tristi cori sì delli avari, come de' prodighi, elli si pettoreggino e diansi di grandi scontri dicendo l'uno all'altro per conservarsi maggior pena, l'avaro al prodigo: <emph>perchè burli?</emph> cioè perchè getti tu via? e 'l prodigo all'avaro: <emph>perchè tieni?</emph> cioè tu perchè ritieni quello che dovresti spendere? E soggiunge l'autore, come appare nel testo, che in questi avari ha molti prelati chierici, per la qual cosa è da notare che alla virtù divina dispiace cherico tesaurizzante, sicome dice santo Augustino: <emph>maledictus dispensator avarus cui dominus est largus</emph>, che Dio non li tolle pregio nè tesoro a farli dispensatori di grazia: s'elli ne tolleno ad altri vendendo le spirituali per le temporali secondo la detta sentenzia sono maledetti.</p>
<p>Poi ch'ha ditto di questi due vizii, tocca alcuna cosa della fortuna, cioè della ventura. E dice che la fortuna è una intelligenza la quale hae a dispensare li beni mondani, cioè le cose commutative. E dà per esemplo che sicome Dio ha posto a ciascuno cielo una intelligenza, la quale regge, distribuisce e guida la sua influenza in queste cose naturali di sotto egualmente, cioè sempre secondo sua regola uniforme, ma variasi per lo obietto, <emph>vel</emph> materia ch'hae a ricevere: sicome lo cielo della Luna ch'hae a reggere l'acque e li umidi, quel di Saturno, secondo astrologia, le sette e li reami, quel di Marte le battaglie <emph>etc.</emph>, come si mostra per Albumazar: <emph>De coiunctionibus</emph> così vuol dire Dante che sia posta una simile intelligenza, la quale hae a muovere le ricchezze del mondo. E mette che molto ènno più obedienti questi beni commutativi a quella intelligenzia che non sono le materie inferiori a' celesti movimenti, quando dice: <emph>vostro saper non ha contrasto a lei</emph>, quasi a dire che umano arbitrio non può contra lei: ciò si può contra li cieli per Tolommeo astrologo in lo Centiloquio: <emph>anima sapientis audiavat opus stellarum</emph> etc. Or di questa fortuna è stato grandi e diverse oppinioni tra li savi. Che alcuni e quasi tutti vogliono dire ch'ell'è nulla da sè, ma è, sicome dice Aristotile in lo secondo della Fisica, <emph>uno consequente senza proposito</emph>; la quale consequenzia è cagionata da' cieli e nature inferiori sichè di sè non è nulla; e san Gregorio dice: <emph>absit a fidelium cordibus ut fatum vel fortunam aliquid esse dicant</emph>. Ora è da sapere che la intenzione di Dante è che questa fortuna sia uno effetto particolare, lo quale è ignoto alla scienza mondana, <emph>vel</emph> umana, perchè, come dice Aristotile in la Posteriore: <emph>de particularibus non est scientia</emph>; ma è cagionata da alcuna generale constellazione. E raducendolo in li suoi principii ello è natura, ma per comparazioni a' savii uomini è fortuna cioè ventura che è: <emph>proeter propositum</emph>: ed aducene san Tommaso in la prima parte uno bello esemplo in la questione di fatto.</p>
<p>Uno signore manda due fanti per messaggi in uno luogo; non sappiendo l'uno dell'altro questi si truovono in lo luogo preditto. Se si riferisce lo viaggio a' fanti questo è casuale perch'è senza loro intento e proposito: se si riferisce al signore che gli ha mandati e che preordinòe loro viaggio, questo non è a fortuna. E così similemente se si riferisce alla scienzia naturale, cioè umana, questi particolari sono a fortuna, sicome cavando terra per uno sepolcro trovare tesoro, che il trovar tesoro è <emph>preter intentionem</emph>, e però è a fortuna. Se si referisce alla natività parlando astrologicamente in la tale età lo nato troverà tesoro perchè il segno della seconda è nella seconda revoluzione. Allora sarà a constellazione e non fortuna; ma apellasi quello, che non si può sapere per iscenzia naturale, per accidente; e però dice in la detta questione fra Tommaso: <emph>quoniam ea quae per accidens hic aguntur sive in rebus naturalibus sive humanis redunctur in aliquam causam praeordinantem quae est providentia divina</emph> etc. Sicchè si può dire che li beni commutativi, come le ricchezze mondane, sieno distribuite per fortuna, la qual fortuna è una scienzia di particolari ignorata e non saputa dalli intelletti umani, alla quale per tale ignoranza non si può contrastare per sapere o per possanza umana, questo è ragionevile che libero arbitrio non è se non là ove la volontade e lo intelletto può eleggere: ed elezion non si può fare se non in quelle, overo di quelle cose che si fanno se fortuna è com'è detto, ignota e non saputa; <emph>per consequens</emph> non si può fare elezioni sì che arbitrio non li può contrastare e questa fu intenzione di Dante, e però dice: <emph>necessità la fe' essere</emph> etc. La qual fortuna è coordinata da quella possanza infinita che regge e governa, e creò lo mondo a suo piacere, sì come sono l'altre intelligenze e vertudi.</p>
<p>Poi infine del capitolo parla della pena delli iracondiosi ponendo quelli in uno pantano e sotto acqua; e così entra nel terzo circolo dello inferno.</p>
<p>Circa lo quale vizio si è da considerare che sicome l'ira è uno furore d' animo ch'hae appetito di vendetta ed è sempre con tristizia misto, così l'autore punisce overo tormenta li iracondii in uno pantano fetente e stimolati da fastidiosa cosa, come puzza e da non potere uscire da quella acqua, la quale non solo li tiene soffocati in essa, ma non li lassa esprimere in parole lo suo volere. E poi, come appare nel testo, non puonno parlare, ma fanno pullulare acqua che non si può intendere suo dittato. Ancora tra essi si smembrano, graffiano ed offendonsi, quasi a dire quello che fu da ira vinto nel mondo averso Dio e lo prossimo, qui è offeso sì da Dio che gli ha posti in quel luogo, come eziandio dal prossimo, di cui ello gli è compagno che lo mordeno e squarciano; e però dice: <emph>troncandosi co' denti</emph> etc.</p>
<p>Apella Dante questa regione Stigia, che è tanto a dire come tristizia: e questo sicome l'iracundo ha letizia della vendetta, così nel suo tormento è in tristizia. El fiume, overo acqua, apella ruscello, quando è disotto nel quinto circolo, quasi sanguinolento, che non solo punisce ed offende l'animo, che è spirituale, in tenerlo stretto e serrato sotto lo pantano e puzza, ma eziandio lo punisce in corpo quando insieme si smembrano. Or è da sapere che, sicome lo Filosofo tratta in lo secondo dell'Etica: <emph>iracundia è da considerare li esteriori mali per li quali l'uomo è provocato ad ira</emph>. Or se l'uomo in tale considerazione si adebita e ragionevilmente, è ditto mansueto che li dispiace li vizii; s'elli si dà più in desiderare vendetta che non è la ragione, si è ditto iracondioso; s'elli si dà meno in disiderare vendetta che non è la ragione, si è detto irascibile. È però da appetere e desiderare quella vendetta delle male fatte cose che è consonevile e confermante alla ragione: e chi ciò fa sarà detto mansueto. A Dio dispiace molto lo iracundioso, perocchè l'ira nasce da arroganzia, la quale arroganzia, è a reputarsi più degno e maggiore che l'uomo non è. E però della arroganza nasce ira in due modi. L'uno è ira <emph>simpliciter</emph>, overo dispetto quando l'arrogante vede che uno a chi elli non avrà mai offeso, lo reputerà nulla e di nessuno valore: e chiamasi questo reputare <emph>parvipenditas</emph>, la quale promove molto li uomini mobili ad ira. E questa è una delle cautele che insegna Aristotile in la Rettorica a coloro che han piato di mostrare ch'elli abbia la contraria parte per niente, per la quale parvipenditade lo suo adversario s'adira: e <emph>per consequens</emph> l'ira li impedisce sì l'animo ch'ello non può usare onestamente sua ragione, e così cade in disgrazia e in dispregio del giudice.</p>
<p>Lo secondo modo che nasce della arroganzia è ira contumeliosa, la quale è contra quelli che hanno alcuna volta offeso; e quella ira contumeliosa hae appetito di vendetta senza alcuno amore di caritade; e perochè questa arroganzia dispart'uomo da caritade; è in dispiacere di Dio.</p>
<p>Li rimedii che si puonno avere all'ira si è prima silenzio, sì come è scritto in li proverbii: <emph>cum defecerit ligna, estinguitur ignis</emph>; e però mette Dante che continuo favellano nel pantano. Lo secondo remedio è pensare alla passione di Cristo, sicome dice san Gregorio: <emph>si passio Domini ad memoriam revocetur, nihil a Deo durum est quod non aequo animo tolleretur</emph>.</p>
<p>Terzo è considerare le pene dello inferno, le quali mai non hanno fine; e lì si va per la sentenzia di Cristo, sicome dice nell'Evangelio: <emph>omnis qui irascitur fratri suo, reus erit</emph>.</p>
<p>Or è da sapere circa a questa passione che è mansuetudo quel che sormonta per accidia; che accidia è a fare più o meno che non è ragionevile: e perciò dice Dante che lamentandosi quelli diceano: <emph>portando dentro accidioso fummo</emph>, quasi a dire: noi accidiosamente ci contristammo dentro noi medesimi quando eravamo nella dolce aiere, la quale s'allegra, cioè si rischiara per li raggi del sole.</p>
<p>Poi finisce lo suo capitolo ponendo per termine quando funno apresso d'una torre.</p>
<p>Poi ch'è detto la intenzione del presente capitolo, attenderemo ad esponere lo testo</p></div3>
<div3><head>v. 1</head>
<p>Pape è <emph>irteriectio admirationis</emph>; quasi a dire che quando Pluto vide Dante vivo chiamòe Satan demonio sotto voce di maravigliarsi e dicendo veh! veh!</p></div3>

<div3><head>v. 2</head>
<p>È dire voce arrogata, overo fioca</p></div3>
<div3><head>vv. 4-6</head>
<p>Dice che Virgilio per confortare Dante, disse: non ti noccia tua paura ch'elli non ha podere di nuocerti che tu non vadi a tuo viaggio</p></div3>
<div3><head>vv. 7-9</head>
<p>Segue lo poema come appare nel testo</p></div3>
<div3><head>vv. 10-12</head>
<p>Cioè in cielo, là dove santo Michele per vendetta della superbia del demonio, fece battaglia con lui, e cacciòllo giuso nell'inferno.</p>
<p><add resp="ed">12</add> È a dire Fellone, quasi Senza ragione superbo</p></div3>
<div3><head>vv. 13-15</head>
<p>Qui esemplifica allo irrazionabile contento di Pluto, e dice che sicome le vele de' navilii caggiono avolte e disordinate poi che si scavezza l'albero, così quello nemico, udito che in cielo si volea tale viaggio, cadde a terra</p></div3>
<div3><head>vv. 16-21</head>
<p>Siegue lo poema mostrando come scese nel quarto circolo e soggiunge che vide nuove travaglie, le quali sono perchè si scipa ad ovrare nostre colpe</p></div3>
<div3><head>vv. 22-30</head>
<p>Cariddi è uno mare che è in settentrione, lo quale è molto percosso dal vento e fallo molto ondeggiare. Or a le rive dove hae contrasto l'acqua dalla terra l'una onda si percuote coll'altra, e poi ciascuna trova là onde ella viene: sichè in quelli così fatti luoghi ha grande frangimento di venti e pettorate di onde di acqua; così dice Dante ch'era in questo quarto circolo genti che si pettoreggiavano e tornava ciascuno nella parte dond'era mosso. E soggiunge che voltavano pesi cioè petroni per forza, quasi a dire che con grande fatica faceano quel suo corso. E dice che urlavano cioè lamentavansi a modo di lupi dicendo l'una parte all'altra: perchè tieni, cioè perchè fosti avaro; l'altra parte dicea: perchè burli, cioè perchè gittasti lo tuo inordinatamente</p></div3>
<div3><head>vv. 31-36</head>
<p>Appare nel testo come correano per quel suo circolo, pettoreggiandosi, in due luoghi oppositi; e quando s'incontravano nel detto modo si diceano quell'inno e quel metro, overo verso. Poscia si rivolgea ciascuno per l' altra parte e si scontravano ciascuno per l'altro mezzo circolo</p></div3>
<div3><head>vv. 37-39</head>
<p>Segue lo poema Dante mostrando che quelli che hanno a tal pena dalla sinitra parte erano chierighi e poi domandò s'elli furono chierici</p></div3>
<div3><head>vv. 40-48</head>
<p>Risponde Virgilio che furono <emph>greci</emph>, cioè indiretti della sua mente nella prima vita, cioè al mondo. Soggiungendo a sua risposta che la voce loro assai dichiara, ma dice: <emph>abbaia</emph>, quasi in dispregio di loro parlare ch'ènno sicome cani, e che senza misura fenno loro spendii, cioè che ritenneno dove si doveva spendere, e dienno là dove non bisognava, e dice che quelli che non hanno coperchio, cioè di capelli, che hanno cherica, funno papi e cardinali: soggiungendo che in quelli ch'hanno tale condizione s'annida molta avarizia</p></div3>
<div3><head>vv. 49-60</head>
<p>Poetando procede in suo capitolo, come appare nel testo, e soggiunge che quando risurgeranno al die del giudicio li avari, risurgeranno coi pugni chiusi a dimostrare ch'hanno tenuto lo soperchio; li prodighi risorgeranno con li crini, cioè con li capelli mozzi, a mostrare ch'hanno speso, cioè gittato lo soperchio: dicendo, come appare nel testo, che mal dare e male tenere sono quelli vizii ch'hanno condotti loro a tal battaglia. E questo dare e tenere è solo de' beni esteriori cioè ricchezze, com'è detto</p></div3>
<div3><head>vv. 61-63</head>
<p>Qui Virgilio dispregia li beni esteriori, dicendo che sua bontà ed aiutorio dura poco, e come beni sono sudditi alla fortuna, la quale li dispensa come a lei è ordinato da colui lo cui savere tutto trascende, cioè da Dio</p></div3>
<div3><head>vv. 64-66</head>
<p>Qui dispregia suo aiutorio, dicendo che tutta la ricchezza mondana non potrebbe acquietare tal corso come hanno quelle anime ed hannolo acquistato per la ditta ricchezza nel mondo: e però dice: <emph>corta buffa</emph>, cioè che non si estende oltra questa vita</p></div3>
<div3><head>vv. 67-69</head>
<p>Qui dimanda Dante Virgilio che è fortuna</p></div3>
<div3><head>vv. 70-72</head>
<p>Qui risponde Virgilio ponendo lo credere e lo oppinare de' mondani essere sciocco, quasi bestiale e senza vero</p></div3>
<div3><head>vv. 73-83</head>
<p>Qui dice Dante ch'è una intelligenza ch'hae a mover così le ricchezze, come le altre intelligenze le cose naturali</p></div3>
<div3><head>vv. 84-87</head>
<p>Qui esemplifica che lo ordine, overo scienzia di fortuna è alli intelletti umani così occulta come in erba l'angue. Questa occultazione è <emph>ad sensum</emph>, ad intelletto non è; e però che gli uomini sono disposti più alle sensitive ragioni che alle intellettuali, però gli è fortuna molto ignota.</p>
<p><add resp="ed">85</add> Qui tocca la condizione di fortuna che è ignota al savere de' mondani; e però non possono contrastare a lei</p></div3>
<div3><head>vv. 88-90</head>
<p>Qui mostra come sempre è in movimento e però per conseguente le mondane ricchezze hanno poco e corto stato; e però dice un proverbio: <emph>terzo grado poco gode di ricchezza</emph></p></div3>
<div3><head>vv. 91-96</head>
<p>Qui mostra come li filosofi da qui adrieto hanno diversamente oppinato che l'uno la tira in una parte e l'altro in l'altra, lo terzo ad uno altro modo, lo quarto tutto diverso da quelli: sichè a trascinare una cosa in cotanti modi non è se non a dire di porla in croce là dove tutte le parti si sottraggeno dal mezzo.</p>
<p><add resp="ed">93</add> Altri che dicono ch'ella non fa quello ch'ella dee, chè a uno cattivo dà ricchezza che non la spenderà, e uno che la saprebbe spendere lassa inope e povero</p>
<p><emph>Ivi</emph>. Qui scusa la fortuna che s'ella desse le ricchezze a quelli che le spenderebbono vertudiosamente, ella non sarebbe fortuna ma sarebbe natura, perchè 'l sarebbe a benessere del mondo, perchè la natura provede in <emph>necessariis</emph>: e così s'ella facesse poveri li cattivi, similemente ella sarebbe natura perchè natura non sovrabonda, perocchè natura non è fortuna. Certo è che natura non è fortuna perchè di natura è scienzia ed adovrasi in libero arbitrio; di fortuna non è scienzia e secondo l'autore lo libero arbitrio non ha contrasto con lei.</p>
<p><add resp="ed">94</add> Qui mostra l'autore che per oppinione che s'abbia, la verità non si move</p></div3>
<div3><head>vv. 97-99</head>
<p>Poi ch'ha trattato della pena delli avari e prodighi, descenden in lo terzo grado, overo circolo, là dove punisce e stimola li iracondiosi, e per voler mostrare sollicitudine dice che ogni stella che montava quando si partinno, si se occasava, cioè andava a ponente, altro non è a dire se non che fine che Dante ebbe veduto queste cose della prima partita eran trapassate sei ore ch'è lo quarto del circolo</p></div3>
<div3><head>vv. 100-103</head>
<p>Dice ch'andò dall'una riva del circolo all'altra, perch'era partita da una acqua, la quale usciva da una fontana molto strania e bogliente, ch'andava <emph>verso giuso</emph>, cioè verso lo centro; la qual acqua passava sopra un pantano che è appellato Stigia cioè tristizia; e quando è apresso una città che trova nel quinto circolo, ha nome quell'acqua <emph>ruscello</emph> che cambia nome come fanno molti fiumi, che fino a uno luogo hanno un nome, poi da lì inanzi n'hanno un altro. Ruscello è quasi a dire sanguinolento</p></div3>
<div3><head>v. 104</head>
<p>Mostra che suo viaggio era pur verso lo centro.</p>
<p><emph>Ivi</emph>. Cioè, onde oscure e nere</p></div3>
<div3><head>vv. 109-114</head>
<p>Qui tocca delli iracundiosi che sono per la giustizia di Dio posti in quel pantano overo fango, li quali non pure s'offendeano con mani, ma eziandio colle teste accozzandosi insieme, e con li denti si mordeano a membro a membro</p></div3>
<div3><head>vv. 115-120</head>
<p>Qui li fa noto Virgilio che questi così fatti funno quelli che al mondo funno vinti da ira; soggiungendo a sua notizia che anche sono genti sotto l'acqua nera, le quali per le loro percussioni, romori, e biastemmie faceano pullulare l'acqua, cioè gorgogliare, sì chè si potea imaginar lor movimento</p></div3>
<div3><head>vv. 121-126</head>
<p>Dice quello ch'elli diceano, cioè: noi siemo fitti nel limo cioè nel pantano perochè fummo tristi nel mondo, in lo quale luce lo dolce sole che con li suoi raggi rallegra l'aiere: <emph>usammo accidioso fummo</emph>, cioè smisurato e oltraggioso volere; e questo è ira, sichè mo ci attristiamo. E gorgogliavano questi a tal modo che la dolente acqua non li lassava profferire la parola intera</p></div3>
<div3><head>vv. 127-130</head>
<p>Compie suo capitolo mostrando che grande quantitade di gente erano quelli che aveano li gozzi, cioè le gorghe piene di tal puzza e fango. E infine terminò suo viaggio apresso una torre. Vero è che inanzi che fosseno ivi, come appar nel seguente capitolo, si se ne avidono e fenno considerazione per alcuni segni che videno di quella.</p></div3></div2>

<div2><head>VIII</head>

<div3 n="Versi">
<lg>
<l>Io dico seguitando, ch'assai prima</l>
<l>Che noi fussimo al piè dell'alta torre</l>
<l>Gli occhi nostri n'andâr suso alla cima;</l></lg>
<lg>
<l>Per due fiammette che i' vedemmo porre,</l>
<l>E un'altra da lungi render cenno,</l>
<l>Tanto ch'a pena il potea l'occhio tôrre.</l></lg>
<lg>
<l>Ed io mi volsi al mar di tutto il senno:</l>
<l>Dissi: Questo che dice? e che risponde</l>
<l>Quell'altro foco? e chi son quei che il fenno?</l></lg>
<lg>
<l>Ed egli a me: Su per le sucide onde</l>
<l>Già puoi scorgere quello che s'aspetta,</l>
<l>Se il fummo del pantan nol ti nasconde.</l></lg>
<lg>
<l>Corda non pinse mai da sè saetta,</l>
<l>Che sì corresse via per l'aere snella,</l>
<l>Com'io vidi una nave piccioletta</l></lg>
<lg>
<l>Venir per l'acqua verso noi in quella,</l>
<l>Sotto il governo d'un sol galeoto,</l>
<l>Che gridava: Or se' giunta, anima fella?</l></lg>
<lg>
<l>Flegiàs, Flegiàs, tu gridi a voto,</l>
<l>Disse lo mio signore, a questa volta:</l>
<l>Più non ci avrai, se non passando il loto.</l></lg>
<lg>
<l>Quale colui che grande inganno ascolta</l>
<l>Che gli sia fatto, e poi se ne rammarca,</l>
<l>Fecesi Flegiàs nell'ira accolta.</l></lg>
<lg>
<l>Lo duca mio discese nella barca,</l>
<l>E poi mi fece entrare appresso lui,</l>
<l>E sol, quand'io fui dentro, parve carca.</l></lg>
<lg>
<l>Tosto che il duca ed io nel legno fui,</l>
<l>Secando se ne va l'antica prora</l>
<l>Dell'acqua più che non suol con altrui.</l></lg>
<lg>
<l>Mentre noi correvam la morta gora,</l>
<l>Dinanzi mi si fece un pien di fango,</l>
<l>E disse: Chi se' tu che vieni anzi ora?</l></lg>
<lg>
<l>Ed io a lui: S'io vegno, non rimango;</l>
<l>Ma tu chi se', che sì sei fatto brutto?</l>
<l>Rispose: Vedi che son un che piango.</l></lg>
<lg>
<l>Ed io a lui: Con piangere e con lutto,</l>
<l>Spirito maledetto, ti rimani:</l>
<l>Ch'io ti conosco, ancor sie lordo tutto.</l></lg>
<lg>
<l>Allora stese al legno ambo le mani:</l>
<l>Perchè il Maestro accorto lo sospinse,</l>
<l>Dicendo: Via costà con gli altri cani.</l></lg>
<lg>
<l>Lo collo poi con le braccia mi cinse,</l>
<l>Bacciommi il volto, e disse: Alma sdegnosa,</l>
<l>Benedetta colei che in te s'incinse.</l></lg>
<lg>
<l>Quei fu al mondo persona orgogliosa;</l>
<l>Bontà non è che sua memoria fregi:</l>
<l>Così è l'ombra sua qui furiosa.</l></lg>
<lg>
<l>Quanti si tengon or lassù gran regi,</l>
<l>Che qui staranno come porci in brago,</l>
<l>Di sè lasciando orribili dispregi!</l></lg>
<lg>
<l>Ed io: Maestro, molto sarei vago</l>
<l>Di vederlo azzuffare in questa broda,</l>
<l>Prima che noi uscissimo del lago.</l></lg>
<lg>
<l>Ed egli a me: Avanti che la proda</l>
<l>Ti si lasci veder, tu sarai sazio:</l>
<l>Di tal disio converrà che tu goda</l></lg>
<lg>
<l>Dopo ciò poco vidi quello strazio</l>
<l>Far di costui alle fangose genti,</l>
<l>Che Dio ancor ne lodo e ne ringrazio.</l></lg>
<lg>
<l>Tutti gridavano: A Filippo Argenti.</l>
<l>E 'l Fiorentino spirito bizzarro</l>
<l>In sè medesmo si volgea co' denti.</l></lg>
<lg>
<l>Quivi il lasciammo, che più non ne narro:</l>
<l>Ma negli orecchi mi percosse un duolo,</l>
<l>Perch'io avanti intento l'occhio sbarro:</l></lg>
<lg>
<l>Lo buon Maestro disse: Omai, figliuolo,</l>
<l>S'appressa la città che ha nome Dite,</l>
<l>Co' gravi cittadin, col grande stuolo.</l></lg>
<lg>
<l>Ed io: Maestro, già le sue meschite</l>
<l>Là entro certo nella valle cerno</l>
<l>Vermiglie, come se di foco uscite</l></lg>
<lg>
<l>Fossero. Ed ei mi disse: Il foco eterno,</l>
<l>Ch'entro l'affoca, le dimostra rosse,</l>
<l>Come tu vedi in questo basso inferno.</l></lg>
<lg>
<l>Noi pur giugnemmo dentro all'alte fosse,</l>
<l>Che vallan quella terra sconsolata:</l>
<l>Le mura mi parean che ferro fosse.</l></lg>
<lg>
<l>Non senza prima far grande aggirata,</l>
<l>Venimmo in parte, dove il nocchier, forte,</l>
<l>Uscite, ci gridò, qui è l'entrata.</l></lg>
<lg>
<l>Io vidi più di mille in sulle porte</l>
<l>Dal ciel piovuti, che stizzosamente</l>
<l>Dicean: Chi è costui, che senza morte</l></lg>
<lg>
<l>Va per lo regno della morta gente?</l>
<l>E il savio mio Maestro fece segno</l>
<l>Di voler lor parlar segretamente.</l></lg>
<lg>
<l>Allor chiusero un poco il gran disdegno,</l>
<l>E disser: Vien tu solo, e quei sen vada,</l>
<l>Che sì ardito entrò per questo regno.</l></lg>
<lg>
<l>Sol si ritorni per la folle strada:</l>
<l>Provi se sa; chè tu qui rimarrai,</l>
<l>Che scorto l'hai per sì buia contrada.</l></lg>
<lg>
<l>Pensa, Lettore, s'io mi sconfortai</l>
<l>Nel suon delle parole maledette:</l>
<l>Ch'io non credetti ritornarci mai.</l></lg>
<lg>
<l>O caro duca mio, che più di sette</l>
<l>Volte m'hai sicurtà renduta, e tratto</l>
<l>D'alto periglio che incontra mi stette,</l></lg>
<lg>
<l>Non mi lasciar, diss'io, così disfatto:</l>
<l>E se l'andar più oltre c'è negato,</l>
<l>Ritroviam l'orme nostre insieme ratto.</l></lg>
<lg>
<l>E quel signor, che lì m'avea menato,</l>
<l>Mi disse: Non temer; che il nostro passo</l>
<l>Non ci può tôrre alcun: da tal n'è dato.</l></lg>
<lg>
<l>Ma qui m'attendi; e lo spirito lasso</l>
<l>Conforta e ciba di speranza buona,</l>
<l>Ch'io non ti lascerò nel mondo basso.</l></lg>
<lg>
<l>Così sen va, e quivi m'abbandona</l>
<l>Lo dolce padre, ed io rimango in forse;</l>
<l>Che sì e no nel capo mi tenzona.</l></lg>
<lg>
<l>Udir non pote' quello ch'a lor porse:</l>
<l>Ma ei non stette là con essi guari,</l>
<l>Che ciascun dentro a pruova si ricorse.</l></lg>
<lg>
<l>Chiuser le porte que' nostri avversari</l>
<l>Nel petto al mio signor, che fuor rimase,</l>
<l>E rivolsesi a me con passi rari.</l></lg>
<lg>
<l>Gli occhi alla terra, e le ciglia avea rase</l>
<l>D'ogni baldanza, e dicea ne' sospiri:</l>
<l>Chi m'ha negate le dolenti case?</l></lg>
<lg>
<l>Ed a me disse: Tu, perch'io m'adiri,</l>
<l>Non sbigottir, ch'io vincerò la pruova,</l>
<l>Qual ch'alla difension dentro s'aggiri.</l></lg>
<lg>
<l>Questa lor tracotanza non è nuova,</l>
<l>Che già l'usaro a men segreta porta,</l>
<l>La qual senza serrame ancor si trova.</l></lg>
<lg>
<l>Sovr'essa vedestù la scritta morta:</l>
<l>E già di qua da lei discende l'erta,</l>
<l>Passando per gli cerchi senza scorta,</l></lg>
<lg>
<l>Tal che per lui ne fia la terra aperta.</l></lg></div3>
<div3 n="Introduzione">
<p>Poi che infine del VII capitolo ha trattato l'autore delli iracondiosi, in questo ottavo capitolo intende trattare delli arroganti e superbi; e punisce quelli in lo pantano di Stigia ma più verso lo mezzo che non sono puniti li iracondiosi, tutti infangati a modo di porci e pieni di puzza e di vituperio. E mette che per quella palude è una navicella, la quale porta l'anime alla città di Dite, che è città dello inferno; e per nocchiero è uno ch'elli apella Flegias, quasi a dire flagellatore, lo quale quando vide Dante e Virgilio, credette ch'elli fosseno anime dannate, e venne per portarli giuso; sichè quando fu alla riva, entronno questi in quel navilio e così andonno alla città. Vero è, come apparirà nel testo, ebbeno intoppato un fiorentino, lo qual fu nel mondo superbo ed arrogante. Poi seguendo suo poema mostra che le mura di tal cittade pareano fosse; altro non vuol dire se non che la città è in circolo più basso e più vicino del centro. E per le grandi fiamme di fuochi che vi sono dentro, per metafora vi pone torri come hanno le chiese de' saracini, ch'hanno nome meschite. Poi tocca della quantità delli spiriti inimici, li quali stanno suso le porti aspettando le anime mal nate; e soggiunge che si amiravano d'ello perchè non era ancora morto. Infine pone come non volleno far grazia a Virgilio che senza tenzone potesse entrare nella città, per la qual cosa covertamente se ne turbò Virgilio. Circa le quali cose è da notare che questa torre che pone Dante in lo principio di questo capitolo con quelle due fiamme di sopra, hae per allegoria a significare lo vizio della arroganzia, del qual nascen quelle due maniere d'ira che sono sopradette. Quel pantano che si li apena, hae a significare che sì come volseno sogiogare altri indebita ed irragionevolmente, così sono subiugati e puniti da dispettosa e fetida cosa, com'è loto over fango. Quel Flegias che è sì veloce e corrente galeotto, hae per allegoria a significare lo desiderio dell'arrogante, lo quale è così pronto ad adirarsi ed appetere vendetta. La città, la quale è murata, hae a denotare che quelli che entro vi sono posti, sono costretti in tal modo che mai non v'è rimedio a poterne uscire fuori: sichè sono imprigionati dentro da quelle mura.</p>
<p>Circa la quale differenzia di luogo murato e non murato è da notare che la giustizia di Dio secondo il peccato punisce li peccatori. Li uomini fanno li peccati per incontinenzia, cioè che si lassano vincere alle passioni corporee come lussuria, gola <emph>etc.</emph> O quelli li commettono per malizia, come sono gli eretici, epicurei <emph>etc.</emph>; o quelli li fanno per bestialitade, come desperati e sodomiti <emph>etc.</emph>, quelli che li commettono per incontinenzia, <emph>aliquando</emph> essendo nel mondo si se ne castigano, e però la giustizia di Dio li punisce e stimola in luogo più largo e non costretto da mura; quelli che commettono per malizia son posti dentro dalle mura quasi a dire ch'ell'è peccato incurabile: quelli che commettono per bestialitade sono tanto in odio a Dio, che la sua giustizia li marturia in lo mezzo del mondo dentro alla detta città. E chiamata quella città Dite, che è interpretata cittade di colpa e di peccato. Li rimedii che sono alla arroganzia e alla superbia si sono quattro: primo pensare alla vita mondana, ch'è finitiva e la quale è terminata per la morte che è tanto sicura e senza riparo.</p>
<p>Secondo, pensare a Lucifero a' suoi seguaci che furono espulsi dal Paradiso per arroganzia e superbia.</p>
<p>Terzo, pensare a quelli che edificonno la torre di Babel che caddeno in confusione credendosi montare in li cieli.</p>
<p>Quarto, pensare alla espulsione di Adamo ed Eva, cioè dal Paradiso per la sua arroganzia <emph>etc.</emph></p>
<p>Poich'è detta la intenzione del presente capitolo, è da esponere lo testo</p></div3>
<div3><head>vv. 1-6</head>
<p>Sicome è chiaro nel testo che s'avideno della torre e delle due fiamme.</p>
<p><add resp="ed">5</add> Cioè una nella città, la quale hae a denotare che li peccati dentro della città si affanno per alcun modo a quelli di fuori, cioè che sono dependenti da arroganzia e superbia</p></div3>
<div3><head>vv. 7-9</head>
<p>Cioè a Virgilio domandando ch'erano quelle fiamme e chi erano quelli che le faceano</p></div3>
<div3><head>vv. 10-12</head>
<p>Quasi a dire: quelli segni son fatti per a Flegias</p></div3>
<div3><head>vv. 13-18</head>
<p>Qui mostra la velocità del corso di Flegias, dando per esemplo che corda d'arco non scoccò mai così saetta. E soggiunge che lo nocchiero usava a loro lo dittato ch'agli altri usava dicendo: <emph>mo se' giunto</emph>: quasi a dire tu non puoi scampare</p></div3>
<div3><head>vv. 19-21</head>
<p>Qui mostra la effettiva e pronta provisione di Virgilio, ch'ebbe così apparecchiata la risposta dicendo al detto nocchiero: tu non avrai altro che la fatica di trapassarne per questo loto, cioè per questo pantano</p></div3>
<div3><head>vv. 22-24</head>
<p>Qui descrive la inordinata volontà e non quieta delli offiziali dello inferno, li quali quando non possono nocere, sì si reputano essere ingannati e forzati</p></div3>
<div3><head>vv. 25-30</head>
<p>Segue lo poema soggiungendo ch'era nuovo carico; quasi a dire: io sono solo ch'ho composto tal poema. E però tal naviglio diversamente in quella volta andava ch'ello non soleva</p></div3>
<div3><head>vv. 31-51</head>
<p>Qui aduce per esemplo la vita superba ed arrogante d'uno Filippo Argenti fiorentino, lo quale non ebbe mai alcuno atto di vertude nella sua prima vita, ma sempre fu superbo ed arrogante. E poetizzando mostra che 'l lasciò tutto fangoso. E soggiunge, introducendo suo detto la persona di Virgilio, che molti saranno a tale strazio messi che sono nella prima vita grandi e possenti</p></div3>
<div3><head>vv. 52-63</head>
<p>Qui vuol mostrare Dante ch'a sua disposizione d'animo dispiace tale abito di vizio, togliendo per autorità quel che dice Aristotile in lo libro dell'Etica: <emph>de amicis peccantibus quamdiu sanabiles sunt, est amicitia adhibenda et auxiliandum ut reciperent salutem amissam</emph>. E certo li era che 'l sopradetto era dannato, e però uso contra esso blasfemia, come appare nel testo</p></div3>
<div3><head>vv. 64-66</head>
<p>Qui segue Dante suo poema mostrando come s'apressonno alla città della colpa e del peccato.</p>
<p><add resp="ed">66</add> <emph>Sbarro</emph>, cioè apro</p></div3>
<div3><head>vv. 67-69</head>
<p>Qui li dice Virgilio del nome della città e della condizion de' cittadini ed abitanti di quella</p></div3>
<div3><head>vv. 70-75</head>
<p>Meschite sono le chiese dei Saracini, sicome è detto, li quali per li loro peccati sono perduti, sichè a simile le torri della città di Dite, sicome lavorieri di perduti, puonno aver nome <emph>meschite</emph>. E soggiunge che sono vermigli, quasi a dire che la loro materia è ignea, come appare nel testo</p></div3>
<div3><head>vv. 76-78</head>
<p>Segue suo poema mostrando come giunseno nelle fosse, le quali circondavano la città, e dice che le mura li pareano fosse, sicome è detto; altro non vuol dire se non ch'erano in più bassa regione</p></div3>
<div3><head>vv. 79-81</head>
<p>Qui vuol mostrare ch'è di grande circuito lo compreso di quella cittade, alla quale si segue per consequente che molti saranno li abitanti d'essa. Dice seguitando che vennero in luogo dov'era lo porto di quel navilio il quale li portava: e soggiunge poetizzando che 'l nocchiero non amorevilemente li parlò, ma gridando li disse: uscite fuori; questo è lo passo</p></div3>
<div3><head>vv. 82-87</head>
<p>Qui mostra la sollecitudine ch'hanno li nemici di Dio in danno della umana spezie: e soggiunge che molti si maravigliavano, e insieme parlavano maravigliandosi, come Dante era vivo, manifestando nel testo la pietade della loro condizione sì insieme, come eziandio alle anime umane quando dice: <emph>stizzosamente</emph>.</p>
<p><add resp="ed">86</add> Segue suo poema mostrando la somma provisione di Virgilio, il quale per la sua benignitade e benivolenzia, volle essere amezzadore tra Dante e 'l disdegno de' demoni</p></div3>
<div3><head>vv. 88-93</head>
<p>Qui mostra che la contenenza provisa acquieta e amorta la folle voglia: ma nel testo non vuol mostrar più temperanza di ciò ch'abbiano li demonii che solo a lui denno parola ch'andasse, e contra Dante disseno che tornasse s'elli sapesse, però ch'era stato sì ardito. E soggiungeano a suo ditto ch'ello, cioè Virgilio, rimarrebbe lìe, e questo per merito ch'elli l'avea fatta compagnia e scortolo per tal cammino.</p>
<p>Circa la quale malivolenza e guerra ch'è tra lo demonio e lo mondo, è da considerare tre casi, in li quali lo demonio nuoce.</p>
<p>Lo primo è per forza: sicome quando ello fiere lo uomo in li corporali membri, come aviene molte volte per scontra di notte, o per folgore o per movimenti d'alcuni corpi, come pietre, arbori ecc., quali sono mossi talvolta da esso, e percuoteno nello uomo, e <emph>per consequens</emph> li fanno lesione.</p>
<p>Lo secondo è per impression d'imagine e spezie visive, le quali ello nella fantasia umana produrrae, per lo quale ello ingannerae l'uomo, così dice san Gregorio: <emph>diabolus autem opprimendo rapit, aut insidiando circumvolat; aut suadendo blanditur, aut minando terret</emph>, e questo fa in proposto che minacciava e Virgilio e Dante, <emph>aut desperando frangit</emph>, e questo voleano fare per romper e lo buono e affettuoso proposito di Dante, <emph>aut opprimendo decipit</emph>, e questo voleano fare, ma non li fu concesso per la divina grazia, la quale li mandò lo messo come apparirà inanzi.</p>
<p>Lo terzo è che 'l demonio inganna in quattro modi l'uomo. Lo primo modo è confortando l'uomo che faccia un bene, ma confortalo ad intenzione che nascano molti mali, i quali siano perdizione dell'anima sua: sicome ch'elli conforta uno instabile uomo, che entri in una religione acciò ch'elli n'esca e diventi un'apostata. E per questo primo modo voleano ingannare Dante dicendo: <emph>quel sen vada</emph>, chè quasi questa licenzia che li dava non aveva apparenzia di bene, e che non li volseno nuocere; e la loro falsa intenzione era che rimanesse smarrito e senza duce e compagnia a ciò che si perdesse.</p>
<p>Lo secondo modo è confortare di fare un male sotto spezia d'essere bene, sicome conservare alcuno da qualunque danno, spergiurarsi per esso. E per questo secondo modo volleno ingannar Virgilio credendo lui trovare fievole e inscio, quando disseno: <emph>vieni tu solo</emph>, quasi a dire: tu tratterai lo bene del tuo compagno, avegnachè mal sia lassarlo solo. E la loro intenzione era solo a discompagnarli a ciò che Dante perdesse speranza.</p>
<p>Lo terzo modo è di sconfortare lo bene sotto cagione di bene acciò che male non se ne segua, come disconfortare una limosina acciò che non se ne segua vanagloria. E secondo questo terzo modo volleno ingannar Dante, quasi a dire: elli è savio, elli vede bene che non può andar più inanzi senza danno: ma acciò ch'elli non lo riceva, solo se ne torni. E la intenzione loro non era quello che sonavan le parole che per bene di lui se ne tornasse, ma solo da torlo ed oviarlo dal cominciato viaggio.</p>
<p>Lo quarto modo è ch'elli disconforta lo malo acciò che si caggia peggio; sicome disconfortare di mangiare intemperato e di vegliare intemperato a ciò che lo uomo se ne astenga tanto ch'elli cagia in indiscrezione e stultizia, come aviene per troppo digiuno e per troppo vegliare. E per questo quarto modo similemente volseno essere tentati, quando dice: <emph>provi, se sa</emph>, quasi a dire: elli vorrà adovrare lo suo sapere sì nelli estremi, ch'elli cadrà in peggio, e <emph>per consequens</emph> sarà decepto ed ingannato</p></div3>
<div3><head>vv. 94-102</head>
<p>Qui seguendo suo poema se conquere e lamenta di sua aversitade, mostrando che le sopradette parole aveano toccato quello ch'elli quasi era desperato, nè non credea mai tornare suso, cioè a salvazione: poichè s'è compianto col lettore, si recita quello che sua lingua espose al suo conducitore, rememorando che più volte era stato in pericolo, e che lo suo aiuto l'aveva salvato, soggiungendo che non lo abandonasse, e se pur suo poder non fusse d'andar innanzi, che 'l tornare adrieto gli era a grato</p></div3>
<div3><head>vv. 103-105</head>
<p>Come appar nel testo dice Virgilio a Dante che la grazia che s'hae da Dio creatore, non li puote essere tolta da creatura</p></div3>
<div3><head>vv. 106-108</head>
<p>Cioè riprendi speranza e vigore e ciba, cioè nutrica lo spirito affannato di quelli cibi ch'hanno mestieri alle tentazioni predette, promettendoli ch'elli non lo lasserà lìe disconsolato: li quali cibi è da sapere che in primo sono contra lo primo caso lo segno della santa croce, lo qual santo segno hae a rammemorar la passion di Cristo, per la quale ellino, cioè suli demonii, furono relegati nell'inferno, e toltoli e tritatoli la sua superbia ed arroganzia, che volleno tenere serrade le porte infernali, le quali per Cristo furono aperte e rotte, quando discese al limbo, dicendo; <emph>tollite portas, principes, vestras</emph>, etc. E però, sì per quello, che per l'effetto che si seguìo di tal passione, ella, cioè la croce, è arme contra li demoni e tolleli la possanza del nuocere. Seguisce effetto di tal passione alle spezie umane quando bene la considera in prima che le tolle li sette vizii mortali; cioè per lo scritto che dicea: <emph>Rex Iudeorum</emph>, essere a tal condizione, come che inchinò lo capo, questo dovrebbe ogni superbia raumiliare; ancora la estensione delle braccia, quasi invitando i peccatori che l'andasseno ad abracciare; e l'abracciare diviene da grande amicizia e da amore, le quali cose opponeno alla invidia. Avarizia fuga la detta passione considerando come ne fu largo che volle spendere lo suo corpo per recomperare e absolvere dalla pena eternale. E più ancora che ne lassò lo predetto corpo e sangue in lo misterio del sacramento della messa, lo qual noi possiamo vedere e comunicare a nostra posta. Denno eziandio tôrre l'accidia quando pensiamo che non fu pigro in largirne tal dono quando disse: <emph>spiritus autem promptus est</emph> etc. Similemente l'ira quando rispondea alli perseguitatori umilemente quando disse: <emph>si male locutus sum testimonium perhibe de malo</emph> etc. Ancora la gola considerando la pozione che li fu data, cioè fele ed aceto. E <emph>per consequens</emph> la lussuria, quando consideriamo la piaga ch'elli ebbe nel costato: con ciò sia cosa chè quella passion della piaga del costato fu nel sangue, e lussuria è ed adiviene per soverchia abondanza di sangue.</p>
<p>Sichè a proposito, e la passione e 'l segno di quella, come li effetti sono odiati dalli demoni, e però il luogo dove sia quel segno, lo demonio non può nuocere.</p>
<p>Contra lo secondo caso, si è per cibo orazione, e temperatamente usar cibi e sonni; chè la orazione induce lo uomo a contemplare con Dio e con li suoi santi, la quale contemplazione libera l'uomo da imaginazioni pericolose ed ingannevoli; ancora temperanza in lo vitto che a chi usa distemperatamente sì in poco come in troppo sonni e cibi, ascendono fumositadi al celebro, per le quali si formano spezie diverse nella fantasia, e deviano lo intelletto dalla veritade e dritta via.</p>
<p>Contra lo terzo caso si è per cibo la scienza ragionevile e dritta, la quale abuia ed esclude ogni inganno in cognizione che possa esser fatto all'uomo, chè per scienza sì naturale come evelata si cognosce ogni effetto e fine di ciascun atto. E però chi l'ha, può essere difficilmente ingannato</p></div3>
<div3><head>vv. 109-117</head>
<p>Qui segue suo poema mostrando quando dice <emph>sì</emph> e <emph>no</emph> che non era molto fermo: e soggiunge ch'era attento della vista poichè non potea per la distanzia udire loro accoglienza. E dice che <emph>chiuser le porte</emph> quasi mostrando discordia</p></div3>
<div3><head>vv. 118-120</head>
<p>Qui tocca lo modo della ritornata di Virgilio verso lui, la quale era non molto balda, e dice che tenea gli occhi alla terra quasi pensando e provedendo. E soggiunge ch'erano rase le sue ciglia di baldezza, e ne' sospiri venìa conquerendosi di tale contraddizione</p></div3>
<div3><head>vv. 121-123</head>
<p>Qui mostra l'essere ricordato e in memoria di Virgilio, lo qual non era alterato da ira per l'offesa a lui fatta, ma confortando li porse sicurtade, dicendo che pur vincerebbeno lor prova</p></div3>
<div3><head>vv. 124-130</head>
<p>Qui aduce per esemplo che così cagieranno di questa prova come altra fiata fenno, quando la volseno contra Cristo, lo quale li ruppe le porti. E soggiunge che già è dentro da questa porta rotta un messagio dal cielo, lo qual farà sìe che per lui sarà aperta la porta, lo quale non viene con scorta, ma sanza compagnia. <emph>Sanza</emph>, quasi a dire: elli vene con tale allegazione che non li può essere contraditta.</p>
<p>E qui si termina l'ottavo capitolo.</p></div3></div2>

<div2><head>IX</head>

<div3 n="Versi">
<lg>
<l>Quel color che viltà di fuor mi pinse,</l>
<l>Veggendo il duca mio tornare in volta,</l>
<l>Più tosto dentro il suo nuovo ristrinse.</l></lg>
<lg>
<l>Attento si fermò com'uom che ascolta;</l>
<l>Chè l'occhio nol potea menare a lunga</l>
<l>Per l'aer nero e per la nebbia folta.</l></lg>
<lg>
<l>Pure a noi converrà vincer la punga,</l>
<l>Cominciò ei: se non... tal ne s'offerse.</l>
<l>Oh quanto tarda a me ch'altri qui giunga?</l></lg>
<lg>
<l>Io vidi ben sì com'ei ricoperse</l>
<l>Lo cominciar con l'altro che poi venne,</l>
<l>Che fur parole alle prime diverse.</l></lg>
<lg>
<l>Ma nondimen paura il suo dir dienne,</l>
<l>Perch'io traeva la parola tronca</l>
<l>Forse a peggior sentenzia ch'ei non tenne</l></lg>
<lg>
<l>In questo fondo della trista conca</l>
<l>Discende mai alcun del primo grado,</l>
<l>Che sol per pena ha la speranza cionca?</l></lg>
<lg>
<l>Questa question fec'io; e quei: Di rado</l>
<l>Incontra, mi rispose che di nui</l>
<l>Faccia il cammino alcun per quale io vado.</l></lg>
<lg>
<l>Ver'è che altra fiata quaggiù fui</l>
<l>Congiurato da quella Eriton cruda,</l>
<l>Che richiamava l'ombre a' corpi sui.</l></lg>
<lg>
<l>Di poco era di me la carne nuda,</l>
<l>Ch'ella mi fece entrar dentro a quel muro,</l>
<l>Per trarne un spirto del cerchio di Giuda.</l></lg>
<lg>
<l>Quell'è il più basso loco e il più oscuro,</l>
<l>E il più lontan dal ciel che tutto gira:</l>
<l>Ben so il camin; però ti fa securo.</l></lg>
<lg>
<l>Questa palude, che il gran puzzo spira,</l>
<l>Cinge d'intorno la città dolente,</l>
<l>U' non potemo entrare omai senz'ira.</l></lg>
<lg>
<l>Ed altro disse, ma non l'ho a mente;</l>
<l>Perocchè l'occhio m'avea tutto tratto</l>
<l>Ver l'alta torre alla cima rovente,</l></lg>
<lg>
<l>Ove in un punto furon dritte ratto</l>
<l>Tre furie infernal di sangue tinte,</l>
<l>Che membra femminili avìeno, ed atto;</l></lg>
<lg>
<l>E con idre verdissime eran cinte:</l>
<l>Serpentelli e ceraste avean per crine,</l>
<l>Onde le fiere tempie eran avvinte.</l></lg>
<lg>
<l>E quei, che ben conobbe le meschine</l>
<l>Della regina dell'eterno pianto:</l>
<l>Guarda, mi disse, le feroci Erine.</l></lg>
<lg>
<l>Questa è Megera dal sinistro canto:</l>
<l>Quella, che piange dal destro, è Aletto:</l>
<l>Tesifone è nel mezzo: e tacque a tanto.</l></lg>
<lg>
<l>Coll'unghie si fendea ciascuna il petto;</l>
<l>Batteansi a palme, e gridavan sì alto,</l>
<l>Ch'io mi strinsi al poeta per sospetto.</l></lg>
<lg>
<l>Venga Medusa: sì il farem di smalto,</l>
<l>Gridavan tutte riguardando in giuso:</l>
<l>Mal non vengiammo in Teseo l'assalto.</l></lg>
<lg>
<l>Volgiti indietro; e tien lo viso chiuso;</l>
<l>Chè se il Gorgon si mostra, e tu il vedessi,</l>
<l>Nulla sarebbe del tornar mai suso.</l></lg>
<lg>
<l>Così disse il Maestro; ed egli stessi</l>
<l>Mi volse, e non si tenne alle mie mani,</l>
<l>Che con le sue ancor non mi chiudessi.</l></lg>
<lg>
<l>O voi, che avete gl'intelletti sani,</l>
<l>Mirate la dottrina che s'asconde</l>
<l>Sotto il velame degli versi strani.</l></lg>
<lg>
<l>E già venìa su per le torbid'onde</l>
<l>Un fracasso d'un suon pien di spavento,</l>
<l>Per cui tremavano amendue le sponde;</l></lg>
<lg>
<l>Non altrimenti fatto che d'un vento</l>
<l>Impetuoso per gli avversi ardori,</l>
<l>Che fier la selva, e senza alcun rattento</l></lg>
<lg>
<l>Li rami schianta, abbatte, e porta fori:</l>
<l>Dinanzi polveroso va superbo,</l>
<l>E fa fuggir le fiere e li pastori.</l></lg>
<lg>
<l>Gli occhi mi sciolse, e disse: Or drizza il nerbo</l>
<l>Del viso su per quella schiuma antica</l>
<l>Per indi ove quel fummo è più acerbo.</l></lg>
<lg>
<l>Come le rane innanzi alla nimica</l>
<l>Biscia per l'acqua si dileguan tutte,</l>
<l>Fin che alla terra ciascuna s'abbica;</l></lg>
<lg>
<l>Vid'io più di mille anime distrutte</l>
<l>Fuggir così dinanzi ad un che al passo</l>
<l>Passava Stige colle piante asciutte.</l></lg>
<lg>
<l>Dal volto rimovea quell'aer grasso,</l>
<l>Menando la sinistra innanzi spesso;</l>
<l>E sol di quell'angoscia parea lasso.</l></lg>
<lg>
<l>Ben m'accorsi ch'egli era del ciel messo,</l>
<l>E volsimi al Maestro: e quei fe' segno,</l>
<l>Ch'io stessi cheto, ed inchinassi ad esso.</l></lg>
<lg>
<l>Ahi quanto mi parea pien di disdegno!</l>
<l>Venne alla porta, e con una verghetta</l>
<l>L'aperse, che non v'ebbe alcun ritegno.</l></lg>
<lg>
<l>O cacciati del ciel, gente dispetta,</l>
<l>Cominciò egli in su l'orribil soglia,</l>
<l>Ond'esta oltracotanza in voi s'alletta?</l></lg>
<lg>
<l>Perchè ricalcitrate a quella voglia,</l>
<l>A cui non puote il fin mai esser mozzo,</l>
<l>E che più volte v'ha cresciuta doglia?</l></lg>
<lg>
<l>Che giova nella fata dar di cozzo,</l>
<l>Cerbero vostro, se ben vi ricorda,</l>
<l>Ne porta ancor pelato il mento e il gozzo.</l></lg>
<lg>
<l>Poi si rivolse per la strada lorda,</l>
<l>E non fe' motto a noi: ma fe' sembiante</l>
<l>D'uomo, cui altra cura stringa e morda,</l></lg>
<lg>
<l>Che quella di colui che gli è davante.</l>
<l>E noi movemmo i piedi in ver la terra,</l>
<l>Sicuri appresso le parole sante.</l></lg>
<lg>
<l>Dentro v'entrammo senza alcuna guerra:</l>
<l>Ed io, ch'avea di riguardar disio</l>
<l>La condizion che tal fortezza serra,</l></lg>
<lg>
<l>Com'io fui dentro, l'occhio intorno invio;</l>
<l>E veggio ad ogni man grande campagna</l>
<l>Piena di duolo e di tormento rio.</l></lg>
<lg>
<l>Sì come ad Arli, ove Rodano stagna,</l>
<l>Sì com'a Pola presso del Quarnaro,</l>
<l>Che Italia chiude e i suoi termini bagna,</l></lg>
<lg>
<l>Fanno i sepolcri tutto il loco varo:</l>
<l>Così facean quivi d'ogni parte,</l>
<l>Salvo che il modo v'era più amaro;</l></lg>
<lg>
<l>Chè tra gli avelli fiamme erano sparte,</l>
<l>Per le quali eran sì del tutto accesi,</l>
<l>Che ferro più non chiede verun'arte.</l></lg>
<lg>
<l>Tutti gli lor coperchi eran sospesi,</l>
<l>E fuor n'uscivan sì duri lamenti,</l>
<l>Che ben parean di miseri e d'offesi.</l></lg>
<lg>
<l>Ed io: Maestro, quai son quelle genti,</l>
<l>Che seppellite dentro da quell'arche</l>
<l>Si fan sentir con gli sospir dolenti?</l></lg>
<lg>
<l>Ed egli a me: Qui son gli eresiarche</l>
<l>Co' lor seguaci d'ogni setta, e molto</l>
<l>Più che non credi, son le tombe carche.</l></lg>
<lg>
<l>Simile qui con simile è sepolto:</l>
<l>E i monimenti son più, e men caldi.</l>
<l>E poi ch'alla man destra si fu volto,</l></lg>
<lg>
<l>Passammo tra i martìri e gli alti spaldi.</l></lg></div3>
<div3 n="Introduzione">
<p>In questo nono capitolo intende l'autore circa la fine toccare alcuna cosa delli eresiarche, cioè di quelli ch'ènno arche d'eresia, cioè eretici, li quali deviano dalla dritta e salutifera fede, ed hanno oppinione falsa. E pone prima una questione come apparirae. Circa lo qual trattato per allegoria mette tre furie infernali, le quali portano pene da serpenti e bestie venenose, che come l'eresia e li eretici è velenosa e corrompente cosa, così a simile li eretici sono puniti e flagellati dalli serpenti venenosi in arche dentro dalla città accese di fuoco. Possa introduce una favola poetica d'una Medusa, la quale per un fallo che commise facea tramutare chi la vedea in pietra, sicome nella esposizion del testo apparirà. E questa per allegoria hae a significare che la eresia fa diventare l'uomo pietra, perchè lo eretico vuole più credere alle sensualitadi ch'ènno indicii e prove corporee, che alla sacra Scrittura che è per revelazione avuta da Spirito santo, e dalla persona di Cristo nelli Evangelii e dalla bocca de' santi per Spirito santo in le altre scritture autentiche; e però che rifiutare le spirituali ed eleggere le corporali ragioni è da divenire statue. Però la predetta favola aduce per allegoria. Poscia a continuazione del suo poema recita la venuta del Figliuolo di Dio, lo quale robustamente fece aprire le porti che per li nemici erano serrate: e questo a mostrare che l'uomo senza la grazia di Dio non può contra quelli.</p>
<p>Ed infine mostra e dice la condizione di quelli che sono nel primo circolo di dentro della città, la quale è a l'ordine dello inferno lo sesto, li quali sono puniti da serpenti infiammati di fuoco. Or è da sapere che tutta la fede Cristiana sta circa la divinitade e umanitade di Cristo; e questi sono articoli della fede: onde Cristo parlando disse: <emph>creditis in Deum et in me credite</emph>. Circa la qual divinità ed umanità è li articoli della fede, li quali sono sei alla divinità, e sei alla umanità; e chi contradice a quelli è eretico e vestito di eresia, cioè di falsitade ed eretico. E perchè alcuno frutto si possa trarre di questa comune ragione d'articoli, diremo come li pone fra Tommaso d'Aquino e li errori per alcune genti, circa quelli avuti: ed è autorità della Scrittura santa a rimuover quelli.</p>
<p>Lo primo articolo è a credere la essenzia divina essere una, sicome è in Deuteronomio VI: <emph>audi Israel, dominus Deus tuus unus est</emph>. Contra lo quale articolo furon più errori per alcuni passati.</p>
<p>Lo primo è d'alcuni gentili o pagani, li quali poneano essere più Dei: contra lo quale errore è la Scrittura santa in Esodo XX: <emph>non habebis deos alienos</emph> etc..</p>
<p>Lo secondo errore è quello de' Manichei, li quali poneano essere due principii, cioè due Dei, de' quali l'uno era lo creatore di tutto lo male, l'altro era creatore di tutto bene. E la ragione che a ciò li conducea è uno detto in la Scrittura santa che lo Ecclesiastico capitolo XLII, dice: <emph>omnia duplicia unum contra unum</emph>. E concludeno: se ogni cosa è doppia, dunqua sono due Dei cioè due principi, due regni <emph>etc.</emph> Solvesi questo detto in lo Ecclesiastico: intende ad ogni cosa universale o non universale, cioè che si può intendere la creazione doppia, o universale o particolare, a qual voglia di questo non è necesso ma uno creatore. Ancora in lo medesimo Ecclesiastico è scritto, capitolo XIII: <emph>contra malum bonum, contra mortem vita, contra virum iustum peccator</emph>. E: <emph>sic intuere in omnia opera altissimi</emph>. Elli non dice <emph>altissimorum</emph>; sì chè intese solo uno creatore. E in Isaia XLV: <emph>ego dominus et non est alter formans lucens et creans tenebras, faciens pacem, et creans malum: ego dominus faciens omnia</emph> etc. Apostolus <emph>ad Romanos</emph> IX: <emph>igitur cui vult miseretur</emph>: dicesi Dio crear male perchè elli, secondo la giustizia, dà al peccatore per pena, male.</p>
<p>Lo terzo errore è quello delli Antropomorfi, li quali poneano bene uno solo Dio, ma diceano ch'era corporeo e al modo umano formato. Contra lo qual errore è san Giovanni in lo Evangelio, capitolo IIII, là dove dice: <emph>Spiritus est Deus</emph>.</p>
<p>Lo quarto errore è delli Epicurii, li quali l'autore punisce in lo seguente capitolo; li quali diceano che Dio non avea scienzia nè providenza delle cose umane. Contro lo quale errore dice san Piero nella prima epistola, capitolo ultimo: <emph>omnem sollicitudinem vestram proiicientes in eum quem ipsi cura est de nobis</emph> etc.</p>
<p>Lo quinto errore è d'alcuni filosofi gentili, li quali diceano che Dio non era onnipotente, ma potea solo quello ch'era ragionevile in l'ordine della natura. Contra lo quale errore è lo psalmo: <emph>omnia quaecumque voluit fecit</emph> etc. Ancora in Simbolo: <emph>patrem omnipotentem</emph>.</p>
<p>Lo secondo articolo è a credere tre persone in una essenzia, sicome scrive san Giovanni in la prima epistola, capitolo ultimo: <emph>tres sunt qui testimonium dant in coelo: Pater, Filius et Spiritus sanctus, et hii tres unum sunt</emph>. Contra lo quale articolo funno più errori.</p>
<p>Lo primo errore fu d'uno Sabellio, lo quale tenne che fusse una essenzia, ma negava la trinità in le persone dicendo che quella essenzia alcuna volta fu Padre, alcuna volta fu Figliuolo, alcuna volta fu Spirito santo.</p>
<p>Lo secondo errore fu quel d'Arrio, lo quale tenne che fosseno tre persone, ma negò la unità in essenzia: ch'elli dicea lo Figliuolo essere d'altra substanzia che 'l Padre, e puoselo creatura e minor che 'l padre, non coeguale nè coeterno, con ciò sia ch'elli cominciò ad essere dopo lo padre. Contra li quali due errori è lo Evangelio di san Giovanni, capitolo IIII, che dice: <emph>ego et pater unus sumus</emph>. E perciò dice santo Augustino: <emph>qui dicit unum, liberat te ab Arrio; qui dicit sumus plus, liberat te a Sabellio</emph>.</p>
<p>Lo terzo errore fu quello di... lo qual puose figliuolo al padre: contra al qual errore l'Apostolo <emph>ad Colossenses primo: qui est imago invisibilis Dei</emph>.</p>
<p>Lo quarto errore è quello ch'haveano quelli di Macedonia, li quali puoseno lo Spirito santo essere creatura; contra lo qual errore è l'Apostolo <emph>ad Corintios tertio: Deus autem spiritus est</emph>.</p>
<p>Lo quinto errore è quello ch'hanno li greci; che lo Spirito santo procede solo dal Padre e non dal Figliuolo: contra lo quale errore è san Giovanni in lo Evangelio XIIII: <emph>Paraclitus autem Spiritus sanctus, quem emittet pater in nomine meo, - quia si eum mittet pater tamquam spiritum filii et a filio procedentem</emph>. E <emph>Iohannis XVI, dicit: ille me clarificabit de meo accipiet</emph>. Contra li quali errori si dice in lo Simbolo: <emph>Credo in Deum patrem omnipotentem et in Filium eius genitum non factum consubstantialem Patri, et in Spiritum sanctum dominum et vivificantem, qui ex Patre filioque procedit</emph>.</p>
<p>Lo terzo articolo si è a creder Dio creatore di tutto, sì come è scritto in lo Genesis: <emph>dixit et facta sunt</emph> etc. Contra lo quale articolo fu Democrito ed Epicuro, li quali puosono lo mondo non esser creato da Dio, ma composto di atomi, cioè di corpi indivisibili, e fatto <emph>a casu</emph>, cioè senza proposito e intenzione. Contra lo quale è scritto in lo psalmo: <emph>verbo domini coeli firmati sunt</emph>.</p>
<p>Lo secondo errore fu quello di Platone e d'Anassagora, li quali posero lo mondo non essere fatto da Dio, ma da materia preiacente, cioè ch'era inanzi. Contra lo quale errore è lo psalmo: <emph>mandavit et creata sunt</emph>; <emph>idest ex nihilo facta</emph>.</p>
<p>Lo terzo errore è quel del Filosofo, par. <emph>Phisicorum</emph>, che tenne bene che Dio fe' lo mondo, ma fèllo <emph>ab aeterno</emph>. Contra lo quale è lo principio del Genesis; <emph>in principio creavit Deus coelum et terram</emph>.</p>
<p>Lo quarto errore è quello de' Manichei, li quali puoseno Dio creatore delle invisibili creature, ma le visibili pur fece. Contra lo qual dice l'Apostolo <emph>ad Corinthios</emph>: <emph>fide intelligimus aptata esse saecula verbo dei ut ex invisibilibus visibilia fierunt</emph>.</p>
<p>Lo quinto errore fu quello di Simon mago e di Menandro, e de' suoi seguaci e discepoli, li quali tenneno che la creazion del mondo non fusse da Dio, ma da li suoi angeli. Contra lo quale errore è l'Apostolo <emph>in actibus</emph> XVII: <emph>Deus qui fecit mundum et omnia quae in mundo sunt</emph> etc.</p>
<p>Lo sesto errore è di quelli che diceano che Dio non governava lo mondo per sè solo, ma per alcune parti a lui subietti sicome per li cieli. Contra lo quale errore è Iob. XXXIV <emph>quem constituit alium super terram</emph>? <emph>autem quiem posuit super orbem quem fabricatus est</emph>? E contra tutti questi errori del terzo articolo è scritto nel Simbolo: <emph>factorem coeli et terrae visibilium omnium et invisibilium</emph>.</p>
<p>Lo quarto articolo si pertene allo effetto della grazia, per la qual noi semo diversificati da Dio, sicome dice l'Apostolo <emph>ad Romanos tertio: iustificati gratia ipsius Dei</emph>. E sotto questo articolo si comprendono tutti li sacramenti <emph>della Chiesa</emph>, e tutte quelle cose che appartengono alla unitade della Chiesa, e alli doni dello Spirito santo. Circa lo qual articolo fue in prima uno errore che tennero li Gentili e li Nazarei, li quali diceano che la grazia di Cristo non era sufficiente alla salvazione umana senza alcuna circumcisione e altri mandati di legge observare. Contra lo quale dice l'Apostolo <emph>ad Romanos</emph> III: <emph>arbitramur iustificari hominem pro fidem sine operibus legis</emph>.</p>
<p>Lo secondo errore è de' Donatisti, li quali puoseno la grazia di Cristo esser solo in quella parte del mondo chè appellata Affrica, e tutte l'altre parti del mondo dannavano. E in questo negavano la unità della Chiesa di Dio. Contra lo quale errore è l'Apostolo <emph>ad Colossenses: in Cristo Iesu non est gentilis et iudeus, circumcisio et preputium, Barbarus et Scytha, servus et liber, sed omnia et omnibus Christus</emph> etc.</p>
<p>Lo terzo errore fu delli Pelagii, li quali errono in prima tenendo che 'l peccato originale d'Adam e d'Eva non era in li fanticini. Contra lo quale errore dice l'Apostolo <emph>ad Romanos</emph> V: <emph>per unum hominem peccatum in mundum intravit</emph>: ed in lo psalmo: <emph>in peccatis concepit me mater mea</emph>. Ancora erronno che tennono che 'l principio delle umane opere fosse più dall'uomo solo, ma lo conservare in quelle fosse da Dio. Contra lo quale errore dice l'Apostolo <emph>ad Philippenses</emph> II: <emph>Deus qui operatur in nobis velle</emph> etc. Ancora erronno che diceano la grazia dà Dio alli uomini secondo li suoi meriti. Contra lo quale è l'Apostolo <emph>ad Romanos</emph> XI: <emph>si autem gratia iam non ex operibus alioquin gratia non esset gratia</emph>.</p>
<p>Lo quarto errore fu quello d'Origenes, lo quale pose tutte le anime insieme essere create con li angeli e per la diversitade di quelle alcune chiamate per grazia alla fede, e alcune abandonate in la infedelitade. Contro lo quale è l'Apostolo <emph>ad Romanos: cum vero damnati essent aut aliquid boni vel mali egissent, dictum est quod maior serviet minori</emph>.</p>
<p>Lo quinto errore fu de' Cataristi ciò funno un Montano e una Prisca e una Massilla, li quali diceano che li profeti erravano quasi insanniti e non profetizzando per Spirito santo. Contra li quali dice san Piero in la seconda epistola: <emph>non enim voluntate umana allata est aliquando prophetia; sed Spiritu sancto inspirati locuti sunt</emph> etc.</p>
<p>Lo sesto errore fu de' Cerdoni, li quali disseno Dio non esser giusto, e <emph>per consequens</emph> la sua legge e mandati non esser giusti. Contra lo quale errore è lo Apostolo <emph>ad Romanos</emph> VII: <emph>lex quidem sancta et mandatum sanctum et iustum et bonum</emph>. Ancora <emph>ad Romanos</emph>, capitolo I, dice: <emph>quod ante promiserat per prophetas suos in scripturis sanctis de filio suo</emph>.</p>
<p>Lo settimo errore fu d'alcuni, li quali puoseno e tenneno ch'alcune cose che sono a perfezion di vita, fusseno di necessitade alla salute. Dentro li quali furono alcuni, che per arroganza si appellavano apostoli, e diceano che nessuna speranza puote avere di salvarsi colui ch'era in matrimonio e possedea alcuna cosa propria. Altri tra loro erano che diceano ch'usar cibo di carne era tutto da schifare. Altri tra loro erano che teneano che la promission dello Spirito santo non fu in li apostoli compita, ma era bene in loro. Contro lo quale è scritto in li Atti delli apostoli, capitolo 2.- <emph>Eutichiani dicunt homines non posse salvari nisi continuo orent et propter illud quod dicit dominus, Lucas XVIII: oportet semper orare e non deficere</emph>; lo quel detto è da tôrre, secondo santo Augustino che nessun die non passi che non si ori, o facciansi ovre conseguenti all'orazioni. Alcuni v'erano che diceano che nessun non si salvava se non andava sempre a piedi nudi. Contra li quali dice l'Apostolo <emph>ad Corintios</emph> I, 10: <emph>omnia tunc licent sed non omnia expedient</emph>. Per le quali cose s'intende che avvegna che li santi facciano una cosa, sicome aviene per espedizione, elli non è perciò che l'opposito sia illicito: sicome se i santi andavano per espedizione scalzi, l'opposito che è andar calzati, non è però illicito.</p>
<p>L'ottavo errore fu quello di Ioviniano, lo qual dicea che le ovre della perfezione non erano d'andare inanzi a quelle ch'erano comuni all'orazione de' fedeli: sicom'elli ponea che lo stato della virginitade non era da preponere allo stato del matrimonio. Contra lo quale errore è l'Apostolo <emph>ad Corintios</emph> I, 7: <emph>qui matrimonio iungit filiam suam, bene facit; qui non iungit, melius facit</emph>. E similemente Vigilanzio, lo quale fece eguale lo stato della ricchezza a quel della povertade tolta per amor di Cristo. Contra lo quale è lo Evangelio di san Matteo XV: <emph>si vis perfectum esse, vade et vende omnia quae habes</emph>.</p>
<p>Lo nono errore è quello di quelli che negonno lo libero arbitrio, li quali diceano che le anime di mala creazione non poteano peccare. Contra lo quale è la epistola di san Giovanni, 2: <emph>hoc scribo vobis ut non peccetis</emph>.</p>
<p>Lo decimo errore è delli Presidiani e delli Matematici, li quali subiugano li uomini al fato ed eziandio alle constellazioni in tal modo che tutte le sue opere sono per movimenti di stelle. Contra lo quale errore è Ieremias X, lo qual dice: <emph>a signis coeli nolite timere</emph> etc.</p>
<p>Lo undecimo errore è di quelli che diceano che li uomini, ch'hanno la grazia di Dio e la caritade, non puonno peccare, per la quale cosa si segue che quelli che peccano o che hanno peccato, mai non ebbeno caritade. Contra li quali è l'Apocalissi II: <emph>charitatem tuam pristinam reliquisti; memor esto unde excideris</emph> etc.</p>
<p>Lo duodecimo errore è di quelli che diceno che quelle cose che sono universalmente per la Chiesa instituite e ordinate, non sono da osservare; sicome dicono li Arriani che diceno che li statuti e li digiuni non sono solennemente da osservare, ma chi vuole li celebri; avegna ch'elli non si contegna sotto la legge. Contra lo quale errore è lo Simbolo degli apostoli: <emph>sanctam ecclesian catholicam sanctorum</emph> etc.; e in lo Simbolo dei santi padri: <emph>qui locutus est per prophetas, et unum sanctam ecclesiam</emph> etc.</p>
<p>Lo quinto articolo è della resurrezione de' morti al die del giudizio, della quale dice l'Apostolo <emph>ad Corintios</emph> I, 15: <emph>omnes quidem resurgemus</emph>.</p>
<p>Al quale articolo per l'eresia sono apposti molti errori.</p>
<p>Lo primo errore fu quello di Valentino, che negò la resurrezione della carne, e funno assai che lo seguinno. Contra lo quale errore dice l'Apostolo <emph>ad Corintios</emph> I, 15: <emph>si Christus praedicatur quod resurrexit a mortuis, quomodo quidam dicuit in vobis quoniam resurrectio mortuorum non est</emph>?</p>
<p>Lo secondo errore fu quello di Merico e di Fileto. Contra li quali fu l'Apostolo: <emph>quod a veritate exciderunt dicentes resurrectionem iam factam vel quia non credebant alios resurrecturos nisi illos qui cum Christo resurrexerunt</emph>.</p>
<p>Lo terzo errore è di quelli che diceno che la resurrezione nostra non sarà apunto con li corpi ch'hanno avuti in lo mondo, ma torneranno l'anime alcuni corpi celesti. Contra li quali dice l'Apostolo <emph>ad Corintios</emph> XV: <emph>corruptibile hoc induet incorruptionem, et mortale hoc induet immortalitatem</emph>.</p>
<p>Lo quarto errore è quello di Vetizio patriarca di Costantinopoli, lo qual puose che i corpi nostri in la resurrezione nostra saranno d'aire, over di vento. Contro lo quale errore è che dopo la resurrezione di Cristo, egli disse e commise ai discepoli che 'l palesasseno sicome è scritto in lo Evangelio di santo Luca, capitolo ultimo: <emph>palpate et videte</emph>.</p>
<p>Lo quinto errore è di quelli che disseno che 'l corpo umano in la resurrezione tornerà in spirito. Contra lo quale errore è santo Luca in lo Evangelio, capitolo ultimo: <emph>spiritus carnem et ossa non habet, sicut me videtis habere</emph>.</p>
<p>Lo sesto errore è d'un Geraca, lo qual tenne che mille anni dopo la resurrezione in lo regno terreno sarebbe voluntadi e diletti carnali. Contra lo quale errore è san Matteo, capitolo XXII: <emph>in resurrectione neque nubent neque nubentur</emph>. Altri funno che tenneno e disseno che dopo la resurrezione lo mondo sarebbe in quel medesimo stato ch'elli è oggi. Contra lo quale è l'Apocalissi XI: <emph>vidi coelum novum et terram novam</emph>. E l'Apostolo dice, <emph>ad Romanos</emph> VIII: <emph>creatura liberabitur a servitute corruptionis in libertatem gloriae filiorum dei</emph>. Contra questi errori è lo Simbolo che dice: <emph>carnis resurrectionem</emph>. Ed in altro simbolo de' padri: <emph>expecto resurrectionem mortuorum</emph>.</p>
<p>Lo sesto articolo è della remunerazione della gloria e della pena all'altro mondo, sicome è scritto nel psalmo: <emph>tu reddes unicuique iuxta opera sua</emph>. Al quale funno per eresia apposti molti errori.</p>
<p>Lo primo è di quelli che disseno che l'anima si moria col corpo, sicome puoseno li arabi ed eziandio Zeno filosofo, sicome si recita nel libro <emph>De ecclesiasticis sacramentis</emph>; contra il quale errore si ha nell'Apostolo <emph>ad Philippenses</emph> I: <emph>desiderium hominis dissolvi, et esse cum Christo</emph>. E l'Apocalissi VI: <emph>vidi sub altare dei animas interfectorum propter verbum dei</emph>.</p>
<p>Lo secondo errore è quello d'Origenes, lo qual puose li uomini e li demonii dannati potersi salvare, e per opposito li angeli buoni e li santi ancor poter peccare e perdersi. Contra lo qual errore è Matteo XXV: <emph>ibunt hi in supplitium aeternum, iusti autem in vitam eternam</emph>.</p>
<p>Lo terzo errore e d'alcuni che tenneno che ogni pena e ogni gloria dopo la resurrezione sarà eguale. Contra lo quale errore è l'Apostolo <emph>ad Corintios</emph> XV; <emph>stella a stella differt in claritate: sic et resurrectio mortuorum</emph>.</p>
<p>Lo quarto errore è di quelli che tenneno che l'anima de' peccatori dannati non adesso andasse all'inferno, e così l'anime de' santi non andare adesso in paradiso, ma aspettare lo dì del giudizio. Contra lo quale dice santo Luca XVI: <emph>qui mortuus est dives et sepultus est in inferno</emph>.</p>
<p>Lo quinto errore è d'alcuni che tenneno non essere purgatorio all'anime dopo la sua morte. Contra lo quale è l'Apostolo <emph>ad Corintios</emph> III: <emph>si quis superaedificat super fundamentum, - (scilicet fidei per dilectionem operantis) - lignum, faenum, stipulam: ...si cuius opus arserit detrimentum patietur; ipse tamen salvus erit; sic tamen quasi per ignem</emph>. E contra questi errori è in lo Simbolo: <emph>vitam futuri saeculi</emph>; e in altro Simbolo: <emph>vitam venturi saeculi</emph> etc. Poscia che è connumerati li articoli circa la divinità, ora è a continuare, secondo lo predetto autore san Tomaso d'Aquino, li articoli circa la umanitate di Cristo, e alcuni errori avuti in quella, e le autorità della santa Scrittura contra quelli errori.</p>
<p>Lo primo articolo è della concezione di Cristo e nativitade, sicome è scritto in Isaia: <emph>ecce Virgo concipiet et pariet filium et vocabitur nomen eius Emanuel</emph>. Contra lo quale articolo funno più errori.</p>
<p>Lo primo errore fue d'alcuni che disseno che Cristo fu omo puro, e che non fu sempre, ma cominciò essere de santa Maria: e in questo errore fu Marco Crato, Cerizio fiorentino, e molti altri. Contra lo quale dice l'Apostolo <emph>ad Romanos</emph> IX: <emph>ex quibus Christus secundum carnem super omnia deus benedictus, amen</emph>.</p>
<p>Lo secondo errore fue de' Manichei, che disseno che Cristo non ebbe vero corpo ma fantastico. Contra lo quale è Luca, ultimo: <emph>reprehendit ororem discipulorum</emph> etc.; Matteo XIIII: <emph>videntes eam discipuli supra mare ambulantem</emph> etc. <emph>Dominus dicens: habete fiduciam, ego sum, nolite temere</emph>.</p>
<p>Lo terzo errore fue di Valentino lo quale tenne che Cristo tollesse lo corpo dal cielo, e nulla ricevesse dalla vergine Maria, ma passasse per essa sicome lo fiato per la fistola, overo canella. Contra lo quale è l'Apostolo <emph>ad Galatas</emph>, che dice: <emph>misit Deus filium suum factum ex muliere</emph>.</p>
<p>Lo quarto errore fue di Apollinario, lo qual disse che alcuna cosa del verbo era converso in carne, over transmutato, togliendo per autorità san Ioanni: <emph>et verbum caro factum est</emph>; ed intese che lo verbo si convertissi in carne. Contra lo quale errore è san Ioanni quando dice: <emph>et habitavit in nobis</emph>, perchè elli non sarebbe interamente abitato in la nostra natura se 'l fosse lo verbo converso in carne; sichè è da intendere: <emph>verbum caro factum est</emph>, cioè <emph>verbum factum est homo</emph>.</p>
<p>Lo quinto errore fu quello d'Arrio, lo qual tenne che Cristo non ebbe anima umana, ma lo verbo fosse in luogo dell'anima. Contra lo quale è san Ioanni X: <emph>nemo tollit animam eam a me, sed ego pono eam, et iterum sumo eam</emph>.</p>
<p>Lo sesto errore fu quello di Pollinario, lo qual puose che Cristo ebbe bene anima umana, ma non intelletto umano e disse che 'l verbo era in luogo dell'intelletto. Contra lo quale errore è lo evangelio di san Giovanni VIII: <emph>queritis me interficere, hominem, qui vera locutus sum vobis</emph>. Nessuno potrebbe essere uomo s'ello non avesse anima razionale.</p>
<p>Lo settimo errore fu quello di Urizio, lo quale puose in Cristo una natura composta di divinitade e di umanitade. Contra lo quale è l'Apostolo <emph>ad Philippenses</emph> II: <emph>manifeste distinguens in eo duas naturas divinam et humanam quando dicit cum in forma dei esset, formam servi assumpsit</emph> etc.</p>
<p>L'ottavo errore fu quello de' Monotelli, li quali puoseno in Cristo solo una voluntade. Contra lo quale errore è san Matteo XXVI: <emph>non sicut ego volo, sed sicut tu</emph>.</p>
<p>Lo nono errore fu quello di Nestorio, lo qual tenne che in la persona di Cristo non fosse fatta unione di Dio e di Uomo, negava la beata vergine Maria essere madre del Figliuol di Dio. Contra lo quale è santo Luca. I: <emph>quod enim ex te nascetur sanctus vocabitur Filius dei</emph>.</p>
<p>Lo decimo errore fu quello di Carpocrato, lo qual tenne che Cristo non nascesse di Spirito santo e della vergine Maria. Contra lo qual errore è san Matteo II: <emph>antequam convenirent inventa est in utero habens de Spirito sancto</emph>.</p>
<p>Lo undecimo errore fu quello di Guido, lo qual dicea che dopo che la vergine Maria parturì lo Figliuol di Dio, ell'ebbe più figliuoli di Iosef. Contra lo qual pessimo errore si è Ezechiel XLIV; <emph>porta hac clausa est et non aperietur, et vir non transibit per eam, quoniam dominus deus ingressus est per eam</emph>. E universalmente contra questi errori è scritto in Simbolo: <emph>conceptus est de Spiritu sancto, natus ex Maria virgine</emph>; ed in altro simbolo: <emph>incarnatus est de Spiritu sancto ex Maria virgine et homo factus est</emph>.</p>
<p>Lo secondo articolo è circa la passion di Cristo; in lo quale articolo funno più errori. Lo primo errore fu de' Manichei, li quali tenneno che 'l corpo di Cristo fosse fantasma, com'è detto e reputato, e così la passion sua fu fantastica. Contra lo quale errore è Isaia LIII: <emph>vere langores nostros ipse tulit, et tamquam ovis ad occasionem ductus</emph>.</p>
<p>Lo secondo errore fu quello di Galiano, lo qual puose in Cristo solo una natura e incorruttibile ed immortale. Contra lo qual errore è san Piero in la epistola III: <emph>Christus semel per peccatis nostris mortuus est</emph>. Ancora in Simbolo: <emph>crucifixus, mortuus et sepultus</emph>.</p>
<p>Lo terzo articolo è circa la risurrezione di Cristo, sicome dice san Matteo XXX: <emph>tertia die resurrexit</emph>. In questo articolo errò in prima Corneto, lo quale dicea che Cristo non surresse. Contra lo quale errore è l'Apostolo <emph>ad Corintios</emph> XV: <emph>resurrexit tertia die</emph>.</p>
<p>Lo secondo errore è quello che è apposto ad Origenes, lo qual dicea che ancora riceverebbe morte per salvare li uomini. Contra lo quale errore è l'Apostolo <emph>ad Romanos</emph> VI: <emph>resurgens a mortuis iam non moritur</emph>.</p>
<p>Lo quarto articolo è del discendimento di Cristo allo inferno, del qual dice l'Apostolo <emph>ad Ephesios</emph> IV: <emph>descendit ad inferiores partes terrae</emph>. Ed in simbolo: <emph>descendit ad inferno</emph>.</p>
<p>Lo quinto articolo è de l'ascensione di Cristo al cielo, lo quale articolo funno alcuni che 'l negano. Contra li quali è san Ioanni XX: <emph>ascendo ad patrem meum</emph> etc. Ancora fu uno Silenziano, lo qual negava Cristo in carne sedere al destro del Padre in cielo. Contra lo quale errore è san Matteo, ultimo capitolo: <emph>Iesus postquam locutus est eis, assumptus est in coelum et sedet ad dexteram Patris</emph>. E però dice lo Simbolo: <emph>ascendit in coelum sedens ad dexteram Patris</emph>.</p>
<p>Lo sesto articolo è dello avvenimento al giudizio: sicome dice san Matteo XXV: <emph>cum venerit filius hominis in maiestate sua</emph> etc. Contra lo quale articolo sono quelli di chi dice san Piero in la epistola III: <emph>venient in novissimis</emph>. Contra li quali dice Iob XVIII: <emph>fugite a facie gladii quum ultor iniquitatis</emph> etc. Ed in Simbolo, dice: <emph>inde venturus est iudicare vivos et mortuos</emph>.</p>
<p>Or tutte le sopradette oppinioni inique ènno avute per alcuni eretici circa li articoli della fede, ed anche ne funno circa li sacramenti della Chiesa; ma perchè sarebbe troppo prolisso a trattare di quelli, si lassaremo stare: ma chi ne vuole avere scienzia, trovi un trattato, che fece san Tommaso d'Aquino, delli articoli della fede e delli sacramenti della Chiesa, là dove apertamente tratta li errori. Circa quelli ell'è persuasione d'essi per la scrittura santa; e ancora un volume che compuose fra Moneta de' frati predicatori là dove diffusamente ne tratta. E però, com'è ditto, che le eresie sono corrumpenti cose, si è da schifarle ed in nullo modo attendere ad esse; lo qual schifare si è usare in le predicazioni pubbliche, ed usare colli savi autenticati religiosi come sono i predicatori, minori, eremitani, ed altri che per la Chiesa romana sono autenticati, e lassare certi romiti e frati di penitenza, in li quali può essere molto dubbio per le sue secrete e gelate predicazioni e riformazioni, sicome pone l'autore che avenne a uno papa, lo qual credette a uno eretico, ch'ebbe nome Fotino, come appare in lo testo, XI capitolo.</p>
<p>Poscia ch'è ditta la intenzione di questo nono capitolo, a perfezione è ad esponere lo testo sì come promesso fu nel principio</p></div3>
<div3><head>vv. 1-9</head>
<p>Dice che Virgilio accorgendosi della paura ch'avea Dante a lui sovravvenuta per viltà, si restrinse lo suo nuovo color, cioè che Virgilio per ira della porta che a lui era vietata, si arrossì; e tornato quasi scornato, era tutto stemperato; e questo fece per non sconfortare Dante del buono e stabile proposito. E soggiunge ch'elli, cioè Virgilio, si mise in ascolto, aspettando messo dal cielo, il quale li fêsse una cotal pugna, perchè veder non si potea da longi per la folta nebbia e per la oscurità dell'aire ch'era lìe. Ed ascoltando così recita Dante che Virgilio dicea fra sè stesso: pur noi vinceremo la pugna avegna che tal ne sofferse; e non disse più oltre. Le quali parole così mozze miseno a Dante dubbio. Vero è che adesso Virgilio scoprì così dubbioso parlare, e disse: <emph>oh quanto tarda a me</emph> etc.; quasi a dire: elli pur ne viene soccorso</p></div3>
<div3><head>vv. 10-12</head>
<p>Parla qui Dante faciendo una tal comparazione, che sicome il color che acquistò Virgilio per ira elli lo ricoperse stringendolo entro, così similemente lo parlare che fe' prima dubbioso ello ricoperse, mostrando ch'aspettava l'aiuto. E però dice che l'ultime parole funno dalle prime diverse</p></div3>
<div3><head>vv. 16-30</head>
<p>Qui fa una questione Dante a Virgilio, s'alcuna di quelle anime che sono in lo primo giro là dove è Virgilio, discese mai in questo sesto giro là dove elli erano: e questo per introdurre una favola poetica la qual pone Lucano, che dice che al tempo, over poco dopo che Virgilio fu morto, una Eritto incantatrice, che facea tornare li animi alli corpi, sì lo scongiuro, cioè Virgilio, e fecelo tornare al corpo e andare dentro alla città di Dite, e tôrre una anima dell'infimo circolo, cioè del circolo dov'è Iuda. E questa è una allegoria che Virgilio trattò di quelli luoghi nel suo volume, e che raro di loro faceano quel cammino: quasi a dire che raro poetando si trattava di tal materia; e sicome appar nel testo quel circolo è lo più lontano e il più remoto che sia dal cielo e che possa essere. Soggiungendo per confortarlo come sapeva bene lo cammino di quella puzzolenta palude</p></div3>
<div3><head>vv. 34-42</head>
<p>Segue suo poema, e dice come furono apresso della torre e che videno tre furie infernali le quali erano sanguinose ed erano in forma di femmine. E dice ch'erano cinte con idre verdissime, cioè serpenti venenosi, e le lor crine erano ceraste, che è una specie di serpentelli, e da tali capelli erano adornate le lor tempie</p></div3>
<div3><head>vv. 43-48</head>
<p>Cioè che Virgilio li disse quello che l'erano, cioè Megera, Aletto e Tesifone. Questi funno tre sorori, le quali in sommo grado d'ira s'ebbono il mondo. E ponenli li poeti per allegoria una a significare la incontinenza, la qual corre troppo avaccio ad ira: la seconda significa malizia, la quale si drizza a ira: la terza significa la bestialitade, la quale significa quella pessima ira, la quale è in supremo grado, sicome qua inanzi in lo XI capitolo dichiarerà. E però che non entra anco l'autore in la città, ed è nel pantano delli iracondiosi, fa menzione di quelle furie; puniscele con serpenti a mostrare lo venenoso moto delli irati e la sua impia voluntade</p></div3>
<div3><head>vv. 49-51</head>
<p>Qui distingue lo loro esercizio e movimento ch'era tutto avalorato d'ira, come appar nel testo</p></div3>
<div3><head>vv. 52-54</head>
<p>Questa Medusa, secondo che ponon li poeti, fu una bella giovine delle parti d'occidente, la qual giacque con Nettuno dio del mare carnalmente in lo tempio di Pallas, overo Minerva, ch'è tutt'uno, la quale è appellata dea di scienzia. Saputo questo Pallas e commossa per tale oltraggio ad ira, si li fe' divenire li suoi capilli serpenti, ed a dispetto di Nettuno li fe' che qualunque la vedesse, diventasse pietra. In processo di tempo avenne che Perseo figliuolo di Iuppiter e di Diana udito tal transmutazione, si mise in cuore di volerla vedere; e fèssi fare uno scudo di vetro e andò a questa Medusa; videla entro lo scudo. Questa per veder lui acciò che diventasse pietra, li andava atorno; e questi coprendosi quanto potea, e in fine non potendo più li tagliò con una spada la testa, e questa testa portò in sue contrade; la qual testa è appellata per li poeti Gorgon, perchè questa Medusa, anzi tal transmutazione, era appellata di Gorgona, e poi fu nell'inferno posta; lo qual Gorgon avea nell'inferno simile proprietà. Sichè dice che quelle furie gridavano: <emph>vegna Medusa, sì 'l farem di smalto</emph>, cioè di pietra, dicendo l'una all'altra, giammai non ci vendicheremo dell'assalto che li fe' Perseo, se noi non faremo costui diventar pietra, quasi a dire: Medusa, sarà vendicata se si trasmuta costui in pietra</p></div3>
<div3><head>vv. 55-57</head>
<p>Qui mostra Dante poetizando lo salutifero consiglio, pronto e maturo di Virgilio dicendo come sotto tali versi è sentenzia affettiva; quasi a dire che chi si lascia a tali vizii vincere si disumana e diventa insensibile pietra</p></div3>
<div3><head>vv. 64-72</head>
<p>Qui incomincia a narrare lo impetuoso movimento con lo quale venia l'angel dal cielo ad aprirli la porta. E dice ch'era sì grande che ambe le sponde, cioè le rive di quel circolo tremavano, esemplificando che sicome li impetuosi venti che schiantan li albori in le selve e vanno polverosi nel lor capo, cioè che levano inanzi a sè ogni rusco e polvere, e spaventan li animali de' boschi e le fiere, ed anche li pastori che sono con lo bestiame, così facea anzi sè quel messo</p></div3>
<div3><head>vv. 73-81</head>
<p>Poscia ch'è esemplificato secondo lo senso dello audito del movimento che facea il messo, mo esemplifica secondo lo senso del viso. E dice che poichè Virgilio gli sciolse li occhi, li quali elli chiuse con le sue mani perchè non vedesse 'l gorgone, disse: mira, cioè guarda, in quella parte là dove tu vedi più acerbo, cioè più scuro e folto lo fumo; quasi a dire: lì è lo fatto. Questi guardando inverso quella parte, dice che vedea fuggire tutte l'anime alla riva di tal fiume; tutto a simile modo come fanno ranelle quando senteno o vedeno venire per l'acqua la biscia la quale è lor nemica. E connumerale che secondo ch'era sua vista, cioè corta per la folta nebbia, ne vide più di mille. Le quali anime fuggìano dinanzi ad uno messaggio, lo quale andava suso per quella acqua ch'ello apella Stige, com'è ditto, senza bagnarsi i piedi, quasi a dire che anima beata non lede pene infernali</p></div3>
<div3><head>vv. 82-90</head>
<p>Chiaro appare nel testo come la giustizia divina è costante e non lassiva contra li peccatori ch'ènno permanuti in tutto nel peccato; e che mai non hanno tolto penitenzia, nè detto confessione nella prima vita.</p>
<p><add resp="ed">89</add> Questa vergetta è possanza di Dio alla quale non puote contrastare nella possanza di creature alcuna</p></div3>
<div3><head>vv. 91-93</head>
<p>Qui per farli più stupore li ricorda suo danno; e mostra come ogni creatura gli ha a dispetto e cacciali, che sol quello luogo che più è di lungi al cielo li ritiene, e quello è dispettoso e rinchiuso e opposito tutto alla lor natura.</p>
<p><add resp="ed">92</add> Cioè la porta infernale, la quale per la eternitade delle pene e delli martirii si è orribile ad ogni intelletto</p></div3>
<div3><head>vv. 94-96</head>
<p>Cioè: è duro recalcitrare contra lo stimolo chè tanto più si dannifica lo recalcitratore, quasi a dire: voi non potete contra Dio, lo quale è sempiterno, e non può essere sua eternitade mozza; perchè dunque vi opponete voi contra, adducendo per argomento che voi sapete che voi avesti già più larga possanza contra l'umana generazione: e questo fu anzichè 'l figliuol di Dio fusse crocifisso; posciachè tal morte fu, vi fue accresciuta la pena, che d'allora inanzi non avete possanza sì grande da tentare li uomini per li sacramenti della Chiesa e per la fede cattolica ch'elli hanno. E nota qui che al demonio è pena quando non può avere possanza di tentare e di far perdere l'anima umana</p></div3>
<div3><head>vv. 97-99</head>
<p>Qui poichè ha detta la condizione de' demonii secondo la scrittura cristiana, introduce una fabula poetica, la quale è che Teseo figliuol del duca d'Atene, lo quale uccise lo Minotauro in Creti, per consiglio della sorore del detto Minotauro, come apparirà nel XII capitolo, e Proserpina figliuola di Cerere, e Optito si funno incantati e andonno allo inferno, e volendo entrar dentro dalla cittade di Dite, li demoni li lo volseno vietare. Questi non aspettavano grazia nè poder d'altri si miseno a farla alle mani con loro: alla fine questi tre vinseno la pugna. Vero è che nella messeda Cerbero demonio fu molto arruffato e fulli schiantata tutta la barba ch'ancora dall'un de' lati l'avea mozza e schiantata. Or lo detto messo a più dolor di loro li ricordò tal zambello</p></div3>
<div3><head>vv. 100-105</head>
<p>Qui mostra com'en sollicite l'anime beate a fare suo uffizio.</p>
<p><add resp="ed">104</add> Come appare nel testo entronno dentro alla città dolente</p></div3>
<div3><head>vv. 109-111</head>
<p>Qui tratta del sito della condizione di quelli ch'eran dentro, dicendo che grandi tormenti e dolori erano dentro, e aduce per esemplo arche e sepolture che ivi erano, là dove pistilenziati li eretici di Arli, che è una terra che è in Provenza, alla qual va il Rodano e falli grande stazione over loco; e trovasi per croniche che al detto Arli anticamente fu grandissima battaglia tra Cristiani e Pagani, per lo quale oste ne morì innumerabile quantità di ciascuna delle parti; in la qual briga morì Guglielmo d'Oringa. Alla fine rimase lo campo a' Cristiani. Sichè quelli che rimasono vivi, li quali erano cristiani, volendo per pietà seppellire li suoi, e gli altri, cioè li infedeli, no, e non conoscendoli feceno prego a Dio che a loro dovesse per grazia revellare quali fosseno li fedeli. Esauditi costoro dalla benignitade di Dio, apparve sopra ciascun corpo, ch'era in vita cristiano una cedola, in la quale era scritto lo nome e la condizione sua; costoro, visti tali nomi e facultadi feceno fare tumoli, overo arche, a ciascuno secondo sua condizione, a chi basse a chi più alte, e a chi di maggior essere: ancora per la moltitudine di morti, mettenno più d'una condizione in una arca, e quelli ch'ebbono al mondo maggior essere, miseno soli</p></div3>
<div3><head>vv. 112-114</head>
<p>Pola è in Istria, ed è una cittade in lo cui contado è grande moltitudine d'arche, le quali funno anticamente fatte per quelli che abitano in Dalmazia e Croazia e Schiavonia, che moriano e venivansi a sepellire alla marina: ed eravi differenza secondo la facultade delle persone in essere messi in onorevili sepolcri. La qual Pola, secondo che recita l'autore, è apresso del Quarnaro, lo qual Quarnaro è in golfo che dura XL miglia ed è molto pericoloso a' naviganti ch'hanno a passar per quello: e da esso è denominato un vento che li fa tempesta e tumulto, che è appellato quarnira, lo qual vento è tra Greco e Levante.</p>
<p><add resp="ed">114</add> Qui per specificare lo luogo poetizando mette che Pola è fine e termine de Italia, e che lo detto Quarnaro, cioè l'acqua di quel golfo, bagna lo confine</p></div3>
<div3><head>vv. 115-117</head>
<p>Or fa la comparazione che sicome in li predetti luoghi sono sepolcri d'ogni condizione, così dentro a Dite è sepolcri d'ogni condizioni, salvo che non è dritta comparazione, perchè dentro a Dite la maniera era più amara, cioè che l'anime erano pestilenziate dai demonii, quelli corpi ch'erano nei sepolcri ad Arli e a Pola erano solo da vermi rosi e senza sentimento</p></div3>
<div3><head>vv. 118-120</head>
<p>Qui mostra di lor pena dicendo che fiamme usciano delli avelli over arche, li quali mostravano e faceano l'anime essere sì accese e piene di fuoco, che non è nessuna arte nè 'l fabbrile nè quelli che tranno lo ferro della minera, che 'l vogliano più rosso e fusibile</p></div3>
<div3><head>vv. 121-126</head>
<p>Qui, come appar nel testo, recita di lor lamenti, lo qual suono mosse lui a dimandare a Virgilio la condizione di quelli, quando dice: <emph>ed io, Maestro</emph></p></div3>
<div3><head>vv. 127-129</head>
<p>Dice che Virgilio li disse ch'erano li eresiarche, cioè li eretici principali e li loro seguaci, che erano d'ogni setta e d'ogni condizione, ed erano troppo più ch'elli non credea, quasi a dire: molti sono li errori che sono in li uomini, li quali non sono palesati nè corretti, de' quali nel mondo non è notizia nè si sanno</p></div3>
<div3><head>vv. 130-133</head>
<p>Quasi a dire: ogni setta hae d'una qualità sepultura e pena, e questo perchè la giustizia di Dio fa egualmente sua operazione alli eguali peccatori. Poi poetizando compie suo capitolo dicendo come andonno a man destra, tra li spaldi della terra e le arche, dov'erano dentro li martirii delli eretici predetti.</p></div3></div2>

<div2><head>X</head>

<div3 n="Versi">
<lg>
<l>Ora sen va per uno stretto calle</l>
<l>Tra il muro della terra e li martìri,</l>
<l>Lo mio Maestro, ed io dopo le spalle.</l></lg>
<lg>
<l>O virtù somma, che per gli empi giri</l>
<l>Mi volvi, cominciai, com'a te piace</l>
<l>Parlami, e sodisfammi a' miei desiri.</l></lg>
<lg>
<l>La gente, che per gli sepolcri giace,</l>
<l>Potrebbesi veder? già son levati</l>
<l>Tutti i coperchi, e nessun guardia face.</l></lg>
<lg>
<l>Ed egli a me: Tutti saran serrati,</l>
<l>Quando di Iosafat qui torneranno</l>
<l>Coi corpi che lassù hanno lasciati.</l></lg>
<lg>
<l>Suo cimitero da questa parte hanno</l>
<l>Con Epicuro tutti suoi seguaci,</l>
<l>Che l'anima col corpo morta fanno.</l></lg>
<lg>
<l>Però alla dimanda che mi faci</l>
<l>Quinc'entro soddisfatto sarai tosto,</l>
<l>E al disio ancor che tu mi taci.</l></lg>
<lg>
<l>Ed io: Buon Duca, non tegno nascosto</l>
<l>A te mio cor, se non per dicer poco;</l>
<l>E tu m'hai non pur mo a ciò disposto.</l></lg>
<lg>
<l>O Tosco, che per la città del foco</l>
<l>Vivo ten vai così parlando onesto,</l>
<l>Piacciati di ristare in questo loco.</l></lg>
<lg>
<l>La tua loquela ti fa manifesto</l>
<l>Di quella nobil patria natio,</l>
<l>Alla qual forse fui troppo molesto.</l></lg>
<lg>
<l>Subitamente questo suono uscio</l>
<l>D'una dell'arche: però m'accostai,</l>
<l>Temendo, un poco più al duca mio.</l></lg>
<lg>
<l>Ed ei mi disse: Volgiti: che fai?</l>
<l>Vedi là Farinata che s'è dritto:</l>
<l>Dalla cintola in su tutto il vedrai.</l></lg>
<lg>
<l>I' avea già il mio viso nel suo fitto;</l>
<l>Ed ei s'ergea col petto e colla fronte,</l>
<l>Come avesse lo inferno in gran dispitto:</l></lg>
<lg>
<l>E l'animose man del duca e pronte</l>
<l>Mi pinser tra le sepolture a lui,</l>
<l>Dicendo: Le parole tue sien conte:</l></lg>
<lg>
<l>Com'io al piè della sua tomba fui,</l>
<l>Guardommi un poco, e poi quasi sdegnoso</l>
<l>Mi dimandò: Chi fur li maggior tui?</l></lg>
<lg>
<l>Io, ch'era d'ubbedir disideroso,</l>
<l>Non glil celai, ma tutto glil'apersi:</l>
<l>Ond'ei levò le ciglia un poco in soso;</l></lg>
<lg>
<l>Poi disse: Fieramente furo avversi</l>
<l>A me ed a' miei primi ed a mia parte,</l>
<l>Sì che per due fiate gli dispersi.</l></lg>
<lg>
<l>S'ei fur cacciati, ei tornar d'ogni parte,</l>
<l>Risposi lui, l'una e l'altra fiata;</l>
<l>Ma i vostri non appreser ben quell'arte.</l></lg>
<lg>
<l>Allor surse alla vista scoperchiata</l>
<l>Un'ombra lungo questa infino al mento:</l>
<l>Credo che s'era in ginocchie levata.</l></lg>
<lg>
<l>D'intorno mi guardò, come talento</l>
<l>Avesse di veder s'altri era meco;</l>
<l>Ma poi che il sospicar fu tutto spento,</l></lg>
<lg>
<l>Piangendo disse: Se per questo cieco</l>
<l>Carcere vai per altezza d'ingegno,</l>
<l>Mio figlio ov'è? perchè non è teco?</l></lg>
<lg>
<l>Ed io a lui: Da me stesso non vegno:</l>
<l>Colui, che attende là, per qui mi mena,</l>
<l>Forse cui Guido vostro ebbe a disdegno.</l></lg>
<lg>
<l>Le sue parole e il modo della pena</l>
<l>M'avean di costui già letto il nome:</l>
<l>Però fu la risposta così piena.</l></lg>
<lg>
<l>Di subito drizzato gridò: Come</l>
<l>Dicesti: egli ebbe? non viv'egli ancora?</l>
<l>Non fiere gli occhi suoi lo dolce lome?</l></lg>
<lg>
<l>Quando s'accorse d'alcuna dimora</l>
<l>Ch'io faceva dinanzi alla risposta,</l>
<l>Supin ricadde, e più non parve fuora.</l></lg>
<lg>
<l>Ma quell'altro magnanimo, a cui posta</l>
<l>Restato m'era, non mutò aspetto,</l>
<l>Nè mosse collo, nè piegò sua costa.</l></lg>
<lg>
<l>E se, continuando al primo detto,</l>
<l>S'egli han quell'arte, disse, male appresa,</l>
<l>Ciò mi tormenta più che questo letto.</l></lg>
<lg>
<l>Ma non cinquanta volte fia raccesa</l>
<l>La faccia della donna che qui regge,</l>
<l>Che tu saprai quanto quell'arte pesa.</l></lg>
<lg>
<l>E se tu mai nel dolce mondo regge,</l>
<l>Dimmi, perchè quel popolo è sì empio</l>
<l>Incontro a' miei in ciascuna sua legge?</l></lg>
<lg>
<l>Ond'io a lui: Lo strazio e il grande scempio,</l>
<l>Che fece l'Arbia colorata in rosso,</l>
<l>Tale orazion fa far nel nostro tempio.</l></lg>
<lg>
<l>Poi ch'ebbe sospirando il capo scosso;</l>
<l>A ciò non fui io sol, disse, nè certo</l>
<l>Senza cagion sarei con gli altri mosso:</l></lg>
<lg>
<l>Ma fu' io sol colà, dove sofferto</l>
<l>Fu per ciascun di tôrre via Fiorenza,</l>
<l>Colui che la difese a viso aperto.</l></lg>
<lg>
<l>Deh, se riposi mai vostra semenza,</l>
<l>Prega' io lui, solvetemi quel nodo,</l>
<l>Che qui ha inviluppata mia sentenza.</l></lg>
<lg>
<l>È par che voi veggiate, se ben odo,</l>
<l>Dinanzi quel che il tempo seco adduce,</l>
<l>E nel presente tenete altro modo.</l></lg>
<lg>
<l>Noi veggiam, come quei c'ha mala luce,</l>
<l>Le cose, disse, che ne son lontano;</l>
<l>Cotanto ancor ne splende il sommo Duce:</l></lg>
<lg>
<l>Quando s'appressano, o son, tutto e vano</l>
<l>Nostro intelletto; e s'altri non ci apporta,</l>
<l>Nulla sapem di vostro stato umano.</l></lg>
<lg>
<l>Però comprender puoi che tutta morta</l>
<l>Fia nostra conoscenza da quel punto</l>
<l>Che del futuro fia chiusa la porta.</l></lg>
<lg>
<l>Allor, come di mia colpa compunto,</l>
<l>Dissi: Or direte dunque a quel caduto</l>
<l>Che il suo nato è co' vivi ancor congiunto.</l></lg>
<lg>
<l>E s'io fui dianzi alla risposta muto,</l>
<l>Fat'ei saper che il fei, perchè pensava</l>
<l>Già nell'error che m'avete soluto.</l></lg>
<lg>
<l>E già il Maestro mio mi richiamava:</l>
<l>Perch'io pregai lo spirito più avaccio</l>
<l>Che mi dicesse chi con lui si stava.</l></lg>
<lg>
<l>Dissemi: Qui con più di mille giaccio:</l>
<l>Qua dentro è il secondo Federico,</l>
<l>E il cardinale, e degli altri mi taccio.</l></lg>
<lg>
<l>Indi s'ascose: ed io in ver l'antico</l>
<l>Poeta volsi i passi, ripensando</l>
<l>A quel parlar che mi parea nemico.</l></lg>
<lg>
<l>Egli si mosse; e poi così andando,</l>
<l>Mi disse: Perchè sei tu sì smarrito?</l>
<l>Ed io li soddisfeci al suo dimando.</l></lg>
<lg>
<l>La mente tua conservi quel ch'udito</l>
<l>Hai contra te, mi comandò quel Saggio,</l>
<l>Ed ora attendi qui: e drizzò il dito.</l></lg>
<lg>
<l>Quando sarai dinanzi al dolce raggio</l>
<l>Di quella il cui bell'occhio tutto vede,</l>
<l>Da lei saprai di tua vita il viaggio.</l></lg>
<lg>
<l>Appresso volse a man sinistra il piede:</l>
<l>Lasciammo il muro, e gimmo in ver lo mezzo</l>
<l>Per un sentier ch'ad una valle fiede,</l></lg>
<lg>
<l>Che in fin lassù facea spiacer suo lezzo.</l></lg></div3>
<div3 n="Introduzione">
<p>Perchè a sufficienza non si potrebbe parlare della moltitudine delle eresie in un capitolo, ha voluto l'autore dare più d'uno canto a cotali sette. Ed intende trattare in questo decimo solo di quella conspirazione che segueno la oppinione di Epicurio, lo qual fu discepolo di Socrate, ed oppinione che non fusse alla umana spezie altro mondo, grazia, nè bene che questo temporale, e così lo opposito, sichè negavano in tutto essere Inferno, Purgatorio e Paradiso. Ed avevano oppinione che quando lo corpo muore morisse l'anima. Or questi cotali sono denominati dal ditto Epicurio ed hanno nome Epicurii, fra li quali elli fa menzione d'alcuni fiorentini, poscia di Federigo secondo Imperadore, e del cardinal Bianco, li quali elli mette tra costoro perchè pare ch'elli avesseno tanta cura in questi fatti temporali, che elli non reputavano che altro mondo fusse. E sicome appare nel testo alcuno d'essi si lassonno tanto correre in parole, che parlando dell'anima elli disse: se è anima io l'ho perduta per parte. Poi favellando introduce per una domanda che fue fatta una questione, se l'anime dannate sanno quello che si fa nel mondo o se sanno delle cose che sono a venire, come appare nel testo. Poi per compiere suo capitolo si se volse a man sinistra discendendo verso lo mezzo, e venne sopra l'altro circolo che è lo settimo nell'ordine dell'inferno.</p>
<p>Poscia ch'è detto della intenzione del presente, è a dischiarare ed esponere lo testo ov'è oscuro</p></div3>
<div3><head>v. 4</head>
<p>Persuade Virgilio.</p>
<p><emph>Ivi</emph>. Cioè cerchi pieni di pena</p></div3>
<div3><head>vv. 7-9</head>
<p>Qui domanda che gente son quelle</p></div3>
<div3><head>vv. 10-12</head>
<p>Qui risponde Virgilio che li sepolcri stanno averti perchè non vi sono li corpi di quelli dannati; quando vi saranno, cioè quando sarà stato e dato lo giudizio in la valle di Iosafat, ed allora ciascun corpo si unirà con la sua anima, allora torneranno in li suoi sepolcri, e poi si serreranno, e dentro ad essi avranno la pena a loro ordinata per lo giudicio di Cristo</p></div3>
<div3><head>vv. 13-15</head>
<p>Cioè mostrando a lui quella parte dove sono seppelliti li Epicurii, li quali ebbeno oppinone che l'anima morisse col corpo, cioè che l'anima si corrumpesse; e moveali queste ragioni: tutte quelle cose che hanno simile principio e simile processo, denno avere simile fine. Certo è che lo principio della generazione delli uomini e delli animali bruti è fatto di terra e similemente li loro processi, che così vuol respirare, mangiare ecc., l'uno come l'altro. Dunque sicome muore ed annichilasi l'anima dello animale bruto, così quella dell'uomo. La seconda ragione è che ogni cosa che è fatta di niente, si dee convertire in niente, perchè di ragione la fine dee respondere al principio: certo è sicome è scritto in libro <emph>Sapientiae</emph> II: <emph>ex nihilo nati sumus</emph>; dunque in niente dovemo devenire. La terza ragione è che nessuna cosa è senza la propria operazione e la propria operazione dell'anima è intendere, e intender non si può senza fantasia, che è organo corporeo, sicome scrive Aristotile in tertio <emph>De anima</emph>: adunque l'anima non può rimanere partita dal corpo.</p>
<p>Contra li quali errori è al primo la intenzione di Salomone in lo secondo della <emph>Sapientia</emph>, il lo quale elli aduce quella ragione in persona delli inscienti. Elli è ben vero li uomini e li animali bruti hanno simile principio di creazione quanto al corpo, ma quanto all'anima no, perchè l'anima delli animali bruti è prodotta da virtù di corpi, l'anima umana è da Dio immediata, sicome è scritto in lo Genesis, che dice adesso delli animali bruti: <emph>producat terra animale, viventes</emph>; e quando dell'uomo dice: <emph>spiravit in faciem eius spiraculum vitae</emph>. Si che si può conducere quel che è scritto in lo Ecclesiastico, capitolo ultimo: <emph>revertat pulvis in terram suam unde exiit, et spiritus redeat ad Deum qui misit illum</emph>. Similmente è differenzia in lo processo della vita quanto alla anima, che li uomini intendono e li animali bruti no. Ma quanto al corpo son simili, sicome è scritto in lo Ecclesiastico: <emph>similiter spiravit anima</emph>; e in lo libro della <emph>Sapientia</emph> II: <emph>fumus conflatus est in naribus nostris</emph>.</p>
<p>Contra la seconda ragione, che è quello che è creato di niente dee tornare in niente, è da sapere che creare non dice possanza di cosa creata, ma dice potere del creatore, la qual possanza attiva può producere di niente alcuna cosa. E così elli sta in la vertù del creatore a ridurre ogni cosa che è in niente, e non in la creatura. E perciò perchè una cosa si è creata di niente non si segue perciò che debbia ritornare in niente, salvo che egli è la volontà del creatore, in lo qual sta tutta la possanza.</p>
<p>Contra la terza ragione è che intender l'anima con fantasia e organo corporale è proprio in quanto l'anima è unita col corpo. Quando ella è separata e disgiunta dal corpo, hae altro modo d'intendere, lo qual modo è simile alle substanzie separate, come alli angeli. Circa lo qual dubbio, overo errore, ch'hanno li Epicurii, è da notare, ed è contra essi che l'anima umana, la quale è appellata intellettivo principio, è incorruttibile: e mostrasi in questo modo.</p>
<p>In due modi si puonno corrompere le cose; l'uno modo per sè stesse, l'altro modo per accidente. Accidente è cosa estranea che sovravegna ad alcuna altra cosa; sicome è scritto in Dialettica in li <emph>Cinque Universali</emph>; - <emph>accidens est quod adest et abest propter subiecti corruptionem</emph>. Ma si posson le cose corrompere per cagione estranea, e questa è appellata <emph>per accidens</emph>; mo è impossibile che alcuna subsistenzia, cioè cosa, ch'abbia per sè essere, si possa <emph>per accidens</emph> corrumpere: la cagion si è ch'ella non è suddita a generazione e corruzione, e quello che è libero da queste cose non è alterabile, salvo che per luogo, e perchè l'anima muti luogo non è però corrotta. Or concludendo l'anima umana è subsistente, come prova san Tommaso in la prima parte, questione 75, articolo 3. Dunque per accidente non si può corrumpere.</p>
<p>Lo secondo modo perchè si può corrumpere le cose, si è per sè stesse; bisogna a tal corruzione che in la cosa che si dee corrumpere, sia contrarietade che sicome pruova Aristotile in libro <emph>De coelo et mundo</emph>, li corpi del cielo non hanno in materia alcuna contrarietade: e perciò secondo naturale scienzia sono incorruttibili. Così l'anima intellettiva non ha in sè alcuna contrarietà e perciò non è corruttibile; che avegnachè ella riceva in sè ragioni contrarie in lo intelletto, elle non sono ad essa contrarie, che l'abbia pur per una scienzia, sicome è scritto in la <emph>Posteriora</emph>; - <emph>contrariorum eadem est disciplina</emph>. Più inanzi le cose che si corrumpeno non è altro che separazione di forma a materia; l'anima per sè stessa è forma, adunque ella non si può partire da sè medesima. Sì chè chiaro appare lo errore di quelli che hanno che l'anima mora col corpo. E però ch'ella è erronea oppinione, lì dà pena l'autore, e dice che in quelli sepolcri stanno quelli che l'anima col corpo fanno morta</p></div3>
<div3><head>vv. 16-18</head>
<p>Qui poetiza comendando suo autore, come appar nel testo</p></div3>
<div3><head>vv. 22-27</head>
<p>Qui introduce lo poema messer Farinata delli Uberti a parlar con Dante, e chiaro appare nel testo</p></div3>
<div3><head>vv. 40-45</head>
<p>Qui vuol Dante palesare del volere che sono stati li antichi suoi, e intende mostrare come erano di parte del suo comune, e come per non volere lassare giugnere Firenze a singulare signoria, ne portonno grandi carichi e ad altrui ne feceno portare</p></div3>
<div3><head>vv. 46-48</head>
<p>Elli è da sapere che in Firenze è stato più volte cambiato lo reggimento della terra, e quando a parte guelfa e quando a ghibellina. La prima parte che fu cacciata, fu li guelfi, li quali funno cacciati per li Uberti, Abbati, Lamberti ed altri ghibellini casati Or questi avendo acquistata la terra, faceano di grandi oltraggi alle persone che poteano meno di loro: sichè alcuni casati guelfi, che v'erano rimasi, si unirono col popolo e caccionno questi ghibellini fuori, e tornanno li guelfi, delle quali case di popolo fu quella di Dante. Questi guelfi così tornati oltraggionno lo popolo, ed esso si uniron colli ghibellini e caccionno fuori li guelfi; poi per simile modo fonno cacciati li ghibellini. E queste cacciate non furon senza gran perdita d'avere e di persone e di ciascuna parte. E però dice fieramente furono aversi ai miei primi, cioè antecessori, e alla mia parte due volte, cioè a parte ghibellina.</p>
<p><add resp="ed">48</add> Cioè che due fiate furon cacciati altresì li guelfi</p></div3>
<div3><head>vv. 49-51</head>
<p>Qui rampogna Dante messer Farinata, come appar nel testo.</p>
<p><add resp="ed">51</add> Cioè i ghibellini sono ultimamente cacciati nè non sono, nè sanno tornare. Or intercede qui Dante lo processo di questa novella, ed introduce, come appare nel testo, lo padre di Guido Cavalcanti lo qual fu multo suo compagno. E parlando seco insieme tocca un dubbio, e solvelo in la fine di questo capitolo: se l'anime de' dannati sanno quello che si fa per li vivi al mondo</p></div3>
<div3><head>vv. 58-60</head>
<p>Quasi a dire: Guido mio figliuolo come non fa comedia anch'elli</p></div3>
<div3><head>vv. 61-63</head>
<p>Qui mostra che trasse da Virgilio questa comedia, e che Guido preditto non seppe Virgilio, e però non la può fare</p></div3>
<div3><head>vv. 64-69</head>
<p>Dice che seppe ch'elli era in prima per le parole che disse: <emph>mio figlio ov'è?</emph>, poi per la pena, ch'era con Farinata, lo quale ebbe tanta sollicitudine in le mondane cose, che par ch'elli non credesse ch'altro mondo fosse. Dice che perchè Dante disse: <emph>forse cui Guido vostro ebbe a disdegno</emph>, il padre del detto Guido notò quella parola <emph>ebbe</emph>, che significa tempo passato, e ad esso, dubitando, domandò: come dì tu <emph>ebbe</emph>? non viv'elli ancora al mondo? quasi: tu dovresti dire cui Guido vostro <emph>hae</emph> a disdegno</p></div3>
<div3><head>vv. 70-72</head>
<p>Or dice Dante: io dubitai adesso come non sanno costoro chi è morto e chi è vivo al mondo; e come apparirà elli vaticinando di quello che è di venire molte volte, sichè fece alla risposta alcuna dimora. E soggiunge nel testo che quando elli, cioè lo spirito dannato, s'accorse ch'elli non rispondea ad esso, pensò: mio figliuolo è morto, e cadde giuso e più non vide</p></div3>
<div3><head>vv. 73-81</head>
<p>Or riman questo dubbio così indiffinito, e ritorna alla prima novella. E dice, continuando al primo detto, che Farinata disse ch'elli <emph>hanno quell'arte male appresa</emph>, questo mi doglia, ma inanzi che la donna che qui reggie, sia raccesa cinquanta fiate, tu saprai come pesa quell'arte, cioè tu sarai cacciato di Firenze.</p>
<p>Or qui pare che quelli spiriti vaticino del futuro. E recitan li poeti che Proserpina figliuola di Cerere dea delle biade, andò una volta in Cicilia in un prato, e cogliendo fiori fu tolta e ratta da Plutone, ch'era dio dell'inferno, e fu portata là giuso. Dice che la detta Cerere andando cercando la detta Proserpina sua figliuola, essendo giunta a Messina, domandò da bere a una vecchia perch'era molto stanca. Questa ne li diede; e dice che bevea con grande impetuositade; sichè uno figliuolo piccolo della detta vecchia la derise e fenne bene. Cerere per ira lo fe' convertire in una lucerta. Or dice che andando domandando questa sua figliuola, Aretusa, la quale era dea delle fontane, sì le disse ch'ella l'avea veduta in inferno, con ciò sia cosa ch'ella andava cercando tutte le parti infime della terra. Cerere inteso questo fe' suo lamento a Iove, che le dovesse fare rendere sua figliuola. Alla fine patteggiò con Plutone, perchè la detta Proserpina avea mangiato per senno di Plutone sette grani di pomo, ch'ella dovesse lucere mezzo lo tempo in cielo, e l'altro mezzo in inferno. E questa Proserpina è la luna che mezzo lo suo tempo, cioè da ch'ell'ha sette die infine alli XXII, luce sovra terra, lo soperchio luce sotto terra. Or par ch'elli voglia dire: el non sarà la faccia della donna, che qui regge, cinquanta fiate raccesa, cioè non passerà L novazioni di luna, cioè L mesi, che tu sarai cacciato</p></div3>
<div3><head>vv. 82-84</head>
<p>Ancora lo detto Farinata lo dimandò coniurandolo, come appar, qual'era la ragione perch'il popolo di Firenze è contra me, e contra quelli di casa mia: quasi a dire: mai non si puote appagare quel popolo ch'io e li miei tornasseno</p></div3>
<div3><head>vv. 85-87</head>
<p>Qui risponde Dante a tal domanda in questo modo. Elli è da sapere che più volte essendo in campo fiorentini, d'entro con quelli ch'elli tenneno di fuori, hannone più volte acquistato desonore e danno che altro: fra le quali fu una sconfitta ch'elli avenno in nel contado di Siena a uno luogo ch'hae nome Monte Aperti, e fu grandissima tagliata di loro. Contra li quali furono più delli Uberti, fra li quali fu lo predetto Farinata e molto menonno le mani, ed acquistonno lìe nome de eccelsa prodezza. Or apresso lo detto Monte Aperti è un fiume, che è appellato Arbia, lo quale, quel die che fue la rotta e 'l fracasso de' fiorentini, per la moltitudine del sangue lì sparso, si tinse tutto di rosso. E però dice in la risposta: lo strazio che ivi fèste dei Firentini quando l'Arbia divenne rossa, si gli ha fatti così empi contra te e tua parte</p></div3>
<div3><head>vv. 88-93</head>
<p>Qui risponde messer Farinata a Dante dopo alcun sospiro, e dice: se ciò fue io non fui solo a far ciò, ma io fui ben solo e contra li amici e mia parte che volevan tôr via Firenze, cioè disfarla, e sì la difesi solo, sichè per me si può dire ch'ella sia</p></div3>
<div3><head>vv. 94-96</head>
<p>Qui persuade Dante con congiuro, e dice: se li tuoi discendenti abbian grazia di riposare, solvimi questo dubbio; quasi a dire: tu se' dannato tue, sichè non ti vale alcun coniuro, neanche speri mai d'essere in riposo, ma della tua semenza si può ben salvare, cioè de' tuoi discendenti che anche sono al mondo</p></div3>
<div3><head>vv. 97-99</head>
<p>Qui fa sua dimanda per modo di questione, ed è così fatto lo titolo: el pare che voi veggiate quello che 'l tempo aduce, cioè quello che dee venire, e par che non veggiate quel che è presente; la qual cosa è molto fuora della cognizione umana, che troppo sa l'uomo meglio e più leggermente quel che è presente, che quel che dee seguire. Circa lo qual titolo di quistione è da notare ch'ello riceve distinzione perchè sono due quistioni insieme. L'una è se l'anime dei dannati sanno quel che si fa al mondo. L'altra è se le predette anime posseno saper di quello che dee avenire. Alla prima questione s'argomenta così: ch'elle sanno quel che si fa, ed hanno cura di ciò, in prima per quel ch'è scritto in l'Evangelio di santo Luca XVI: <emph>habeo quinque fratres, ut testetur illis ne et ipsi veniant in hunc locum tormentorum</emph>. Se elli non sapessono quello che si fa, non arebbono cura d'essi. Ancora molte fiate si trova che sono appariti morti a corregger li vivi d'alcuni peccati che comessono: sicome fu Samuel che parve a Saulle, e molti altri, e ciò non sarebbe s'elli ignorasseno quel che si fa per li vivi. Più inanzi le anime cognoscono e sanno quello che apresso loro si fa: s'elli non sapesseno quel che si fa per li vivi, non sarebbe altro ch'essere impacciate per distanzia locale, cioè per spazio di luogo, lo quale impedimento non è, secondo che mostra in la prima parte san Tomaso, questione <emph>Gregorius</emph>, cap. 7. Sichè per li sopradetti argomenti apparirebbe che l'anime sapesseno quel che è presente. In contrario è san Tomaso in la preditta questione, articolo VIII in la responsion sua che tolle un detto di san Gregorio 12 <emph>moralium</emph>, che dice: <emph>mortui vitam in carnem viventium post eos qualiter disponatur nesciunt, quia vita spiritus longe est a vita carnis: corporea atque incorporea diversa sunt genera, ita sunt distincta coniunctione</emph>. Sì chè per autorità chiaro appare che le predette anime nulla sanno di quello che tra li vivi si fa.</p>
<p>Li argomenti che di sopra son fatti alla contraria oppinione, si solveno in questo modo. Al primo che li morti hanno cura de' vivi eziandio ignorando suo stato, simile a quella ch'han li vivi de' morti, che fanno bene per l'anima talvolta di quello che è dannato. Sichè per aver cura de' vivi, non si segue però che sappiano lor stato.</p>
<p>Lo secondo si solve che apparizion di morti può essere per speciale dispensazione a lor fatta da Dio, e questo è da reputare per miracolo più che per natural operazione. Non si segue, perchè una anima abbia da Dio dispensazione, che sappia però quello che tra vivi si fa: l'anime de' dannati è da creder che non abbian dispensazione nè grazia, sichè si conclude che non sanno del presente.</p>
<p>Lo terzo argomento si solve che questa ignoranzia non è per locale distanzia, ma avienli per le cagioni sopradette, cioè che l'anime de' morti sono segregate e partite da conversazione dei vivi, e congiunte alla conversazione de' spiriti, ch'ènno separati da lor corpi. Or questo si dee intendere delle anime de' dannati. Quelle ch'ènno salve non ignorano alcuna cosa che si faccia tra' vivi, perchè sono piene della grazia di Dio, lo qual li fa conto ogni cosa, sicome san Gregorio soggiunge in nel sopradetto ditto, e dice: <emph>tamen de animabus sanctis sentiendum non est, quia quae inter omnipotentis dei claritatem videntur, nullo modo credendum est quod, sit foris aliquid quod ignorent</emph> etc. E così appare che l'anime dei dannati nulla sanno di quello che tra vivi si fa.</p>
<p>La seconda questione è se le anime separate dai corpi possan sapere quello che è a venire. Circa la qual quistione è da sapere che l'anima hae alcune possanze, le quali pertegnono ad essa in quanto è coniunta col corpo, come le possanze sensitive, e lo intender per conversione alla fantasia. Hae altre possanze, le quali hae non per grazia di coniunzione al corpo ma ell'ha da sè, sicome intendere per lo intelletto ed avere volontadi, le quali, eziandio partita dal corpo, li rimagnono sicome ne insegna san Tomaso in la prima parte, questione 77, articolo 8. Or sicome è differenzia in le possanze, unita e dispartita ella dal corpo, così è differenzia in la cognizione, che l'anima per li sensi ed organi corporali cognosce le singulari cose, sicome dice lo Filosofo in lo terzo dell'Anima: <emph>oportet quod anima convertat se ad fantasmata, in quibus speties intelligibiles intelligit</emph> etc. Così l'anima per sè estratta dal corpo cognosce le universali cose non per conversione alla fantasia, ma per modo intellettuale. Or è così che sapere <emph>de futuris</emph> in due modi si può. L'uno modo si è a sapere quello che dee venire in quel medesimo: l'altro modo si è saperlo per le sue cagioni.</p>
<p>Lo primo modo non fa se non Dio creatore di tutto, al quale è presente ogni cosa, sì quel che è passato, come quel che è presente, ed eziandio quello che è a venire: avegnachè nell'ordine della natura l'uno sia inanzi dell'altro. E però di questo così fatto modo non si può sapere se non per revelazione, che Dio lo manifesta alli angeli, e li angeli poi alli uomini, overo all'anima. E questo modo di manifestazion si fa spesso, sicome dice in la soluzion del terzo argomento san Tomaso in la prima parte, questione CVI, capitolo IIII: <emph>usque ad diem iudicii semper nova aliqua supremis angelis divinitus revelantur de hiis quae pertinent ad dispositionem mundi</emph>. Lo modo di sapere cose future per le sue cagioni si è a saperlo per scienzia come fa l'astrologo, che per l'avvenimento del sole in li segni settentrionali, li quali sono sopra al capo, si dee venire lo caldo. Ancora per la interposizion della terra si dee essere eclissi di luna, e per la interposizione della luna dee essere eclissi del sole. Or l'anima separata, disligata dei legami del corpo, intellettualmente intende quelle cagioni, e però può sapere le necessarie conseguenzie di quelle.</p>
<p>Sì che in questi due modi l'anima separata sapere può della future cose</p></div3>
<div3><head>vv. 100-105</head>
<p>Or qui responde Farinata alla questione esemplificando per lo senso lo intelletto, sicome dice lo commentatore sopra lo settimo della Fisica, capitolo 29: <emph>quae est proportio sensus ad sensibile, mediante spetie sensibilis, eadem est intellectus ad intelligibile mediante spetie ipsius</emph>. E dice ch'elli vedono al modo di colui ch'ha mala luce, che vede meglio le cose lontane che quelle che vi sono apresso. E questo è ragionevile, perchè il Filosofo dice in la Metafisica: <emph>sensibile super sensum corrumpit sensum</emph>; cioè che se la cosa che deve essere veduta è posta suso l'occhio, non la vede l'occhio, ma s'ell'è a proporzionevile distanza, elli la vede e discerne.</p>
<p>Ancora come ne mostra Euclide in la Prospettiva, elli è necesso che ogni cosa che si vede, si veggia per triangolo; quando la cosa è sopra lo occhio, ella non può constituire triangolo. Ora esemplificando per locum a simili, lo tempo presente non si vede perchè è come fusse su l'occhio; lo futuro, perchè è distante, sì si vede. E perciò dice: quando s'appressano e sono, nostro intelletto è tutto vano, cioè insciente; e s'ello non gli è riportato per revelazione, com'è ditto di sopra, nulla sanno</p></div3>
<div3><head>vv. 106-108</head>
<p>E soggiunge qui di sua maggior maledizione che quando non sarà più tempo, cioè dopo lo die del giudizio, allor sarà morta ogni lor possanza di cognoscimento: solo saranno serrati nelli sepolcri, ed avranno le pene a loro per la giustizia di Dio ordinate</p></div3>
<div3><head>vv. 109-114</head>
<p>Qui segue lo poema imponendo che fosse ditto al padre di Guido ch'elli vivea ancora, che fu ragion perch'elli non fu pronto alla risposta, quello dubbio che è dichiarato</p></div3>
<div3><head>vv. 115-120</head>
<p>Segue lo poema facendo menzione che li era accompagnato Federigo secondo con più di mille. Questi Federigo secondo fu Imperadore, ed essendo nella regia imperiale a Roma, si s'avidde del mal reggimento che fanno delle cose sagre li mali pastori, e aviddesi che più ecclesie erano unite in rendita ad uno prelato, che uno era canonico d'una chiesa, preposto d'un'altra, in prima vacanza della terza, iconimo della quarta, sichè uno solo possedeva ed avea rendite da tre, quattro e cinque ecclesie. Pensò di voler tòr via ed obviare tal difetto; considerò la grandezza e la possanza de' pastori; per più bello modo volle che elli stessi desseno lo giudizio in questo modo. Elli fe' assembiare concistorio e propuose una così fatta questione: con ciò sia cosa chè la umana generazione era tentata dallo inimico della pace, ed ella era sì fragile che spesso si lasciava ingannare a tal tentazione, che in molte cittadi sudditi allo imperio, le quali per la maiestate imperiale erano pacificate, si trovava seduttori, ingannatori e ribelli di buoni, e conduceali a tale ch'elli si ribellavano allo imperio, sì chè convenia allo Imperadore essere sempre in oste, ancoi in questa terra, domani in un'altra, e che lo Imperadore era uomo e suddito alle necessitadi corporali. E però domandava che messer lo Papa, li desse parola, ch'ello licitamente potesse avere più d'una mogliere acciò che 'l debito corporale si potesse in diversi luoghi pagare senza peccato. Soggiungendo che non era onesto a menarsi drieto in li luoghi dov'elli andava una femmina. Ed addomandavali per grazia, ch'elli acciò che 'l animo suo non fosse rimorso da alcuna conscienzia, dovesseno cercare le scritture del vecchio testamento e del nuovo, e i detti de' santi, li quali sieno autentichi; e s'elli trovasseno alcune autorità, le quali dicesseno suo proposto, ch'elli li mettesseno in scritto, fingendo sempre l'Imperadore in suo parlare che la questione e domanda non estendesse in altri termini. Poi ch'ebbe così esposto tra loro, uscì di concistorio, dandoli termine che infra tre mesi a lor posta li dovesseno rispondere. Uscito lo Imperadore di consistorio, fu molto dolore tra li Cardinali di questa cosa. Infine fu ordinato per lo Papa a ciascun prelato che lì era, che dovesseno cercare e trovare ogni scritture contra la domanda dello Imperadore, acciò che tal grazia non se li facesse, perchè sarebbe un grande errore e contra lo sagramento del matrimonio a potere licitamente in questo nuovo testamento avere più d'una mogliere. Venuto lo termine volle lo Imperadore richiamare lo concistorio per sapere la risposta della sua domanda. Quando funno asembrati cominciò uno a mostrare per X ragioni che non era licito ad avere più d'una mogliere: l'altro mostrava per XX; l'altro per XXX. E così chi per più e chi per meno ragioni mostrava, e tutte concludeano le predette ragioni che non si potea più d'una moglieri avere licitamente. Quando lo Imperadore ebbe ben fatto fermare costoro su questa oppinione, elli si discoperse e disse: voi siete quelli mariti ch'avete più moglieri per uno; ch'io veggio cotante spose ordinate ad uno sposo, cioè ad uno prelato; tutte le ragioni che voi avete adotte sono contra voi. Ed <emph>irato animo</emph> uscì del concistorio. Questi udendo con verità essere così allegato contra loro, rimaseno molto scornati, e disseno: costui ha messo mano in tal pasta, che tememo che s'elli ha vita, elli correggerà sì la Chiesa, che male ne staremo: ecci remedio di far sì ch'elli mora. Pensato ogni modo la sua morte elesseno che la più coverta sarebbe di farli far passaggio in terre di Saraceni, poi ordinare sì che soccorso da parte dei Cristiani non li fusse dato, e al Soldano fusse fatto così sapere sua condizione, ch'elli ogni modo morisse con quelli che con lui andasseno a tal passaggio. Abreviando la novella: fece passaggio e si andò ad assedio a una terra del Soldano; el Papa fe' ribellare l'isola di Cicilia e la Puglia tutta, e sì scrisse al Soldano che mo si potea pagare del detto Imperadore con ciò sia chè 'l non era per poter aver soccorso da cristianitade, nè eziandio s'elli volesse ritornare indrieto, non trovarebbe chi lo ricevesse. Lo Soldano ricevute queste littere papali, sì li parve molto male del Papa che così tradiva lo 'mperadore. Pensossi: io non posso far peggio a' Cristiani come mettere divisione e questione tra essi. Ebbe suoi messi e mandò le predette lettere in nell'oste allo Imperadore. Quando lo 'mperadore le vide, e intese lo dittato e cognoscè le bolle, ebbe grande disdegno, e chiese in grazia al Soldano che 'l dovesse lassar partire senza battaglia, ch'elli era abandonato dal principale. Ben li promettea elli, s'elli tornasse in Italia, ch'elli pagherebbe sì li pastori, che mai non commetterebbono tal peccato. Lo Soldano per la ragione sopradetta si lo affidò.</p>
<p>Costui tornandosi con sua gente e con suo navilio, volle poner scala in Cicilia, fulli vietato; andò in Puglia, e similemente la trovò ribellata; cominciò ad osteggiare, e ricovrò e Cicilia e la Puglia. Venne in Lombardia, e simile trovò ch'era rubellata per alcuni legati che avea mandati lo Papa, li quali scomunicavano e lui e i suoi seguaci. Alla fine venne conquistando delle città di Lombardia; quando fu a Parma l'assediò. Parma come forte e ben fornita di vittuarie e di gente fe' grande difesa, e assai si tenne; e costui li fe' sì stretto assedio, ch'elli mangiavano la vinaccia: e fe' apresso Parma una città ch'ebbe nome Vittoria. E si stava ad assedio; un die ch'elli andò a falcone, li Parmigiani usciron fuori, e preseno quella Vittoria: sichè costui secretamente tornò in Puglia e lì morìo.</p>
<p><add resp="ed">120</add> Questi fu Ottaviano Cardinale delli Ubaldini che stanno in Mugello, che è un luogo su la montagna tra Firenze e Bologna; e fu un mondano uomo, lo quale ebbe tanta cura di queste mondane cose, che non par ch'elli credesse che altra vita fosse che questa: fu molto di parte d'imperio e fece tutto quello che seppe in suo aiutorio. Avenne ch'elli avendo bisogno soccorso di moneta, dimandolla alla parte ghibellina, overo d'imperio di Toscana: fulli vietato; sichè costui lamentandosi, disse quasi conquerendo d'essi: io posso dire, se è anima che l'ho perduta per parte ghibellina, e un solo non mi soccorre. Sì che mostrò in questo suo parlare, quando disse <emph>se è anima</emph>, ch'elli non fusse certo d'avere anima, lo qual sarebbe ed è grande errore</p></div3>
<div3><head>v. 121</head>
<p>Qui segue suo poema mostrando com'era smarrito e pensoso di quello che li avea vaticinato, che Farinata, che dovea essere cacciato, inanzi che L lunari fusseno, fuori di Firenze</p></div3>
<div3><head>v. 127</head>
<p>Cioè prenda memoria del preditto detto</p></div3>
<div3><head>v. 131</head>
<p>Cioè di Biatrice: a lei è conto ogni cosa</p></div3>
<div3><head>vv. 133-136</head>
<p>Compie suo capitolo mostrando come andò verso lo mezzo.</p></div3></div2>

<div2><head>XI</head>

<div3 n="Versi">
<lg>
<l>In su l'estremità d'un'alta ripa,</l>
<l>Che facevan gran pietre rotte in cerchio,</l>
<l>Venimmo sopra più crudele stipa:</l></lg>
<lg>
<l>E quivi per l'orribile soperchio</l>
<l>Del puzzo, che il profondo abisso gitta,</l>
<l>Ci raccostammo dietro ad un coperchio</l></lg>
<lg>
<l>D'un grande avello, ov'io vidi una scritta</l>
<l>Che dicea: Anastasio papa guardo,</l>
<l>Lo qual trasse Fotin della via dritta.</l></lg>
<lg>
<l>Lo nostro scender conviene esser tardo,</l>
<l>Sì che s'ausi prima un poco il senso</l>
<l>Al tristo fiato, e poi non fia riguardo.</l></lg>
<lg>
<l>Così il Maestro; ed io: Alcun compenso,</l>
<l>Dissi lui, trova, che il tempo non passi</l>
<l>Perduto; ed egli: Vedi che a ciò penso.</l></lg>
<lg>
<l>Figliuol mio, dentro da codesti sassi,</l>
<l>Cominciò poi a dir, son tre cerchietti</l>
<l>Di grado in grado, come quei che lassi.</l></lg>
<lg>
<l>Tutti son pien di spirti maledetti:</l>
<l>Ma perchè poi ti basti pur la vista,</l>
<l>Intendi come e perchè son costretti.</l></lg>
<lg>
<l>D'ogni malizia ch'odio in cielo acquista,</l>
<l>Ingiuria è il fine, ed ogni fin cotale</l>
<l>O con forza o con frode altrui contrista.</l></lg>
<lg>
<l>Ma perchè frode è dell'uom proprio male,</l>
<l>Più spiace a Dio; e però stan di sutto</l>
<l>Gli frodolenti, e più dolor gli assale.</l></lg>
<lg>
<l>De' violenti il primo cerchio è tutto:</l>
<l>Ma perchè si fa forza a tre persone,</l>
<l>In tre gironi è distinto e costrutto.</l></lg>
<lg>
<l>A Dio, a sè, al prossimo si puone</l>
<l>Far forza, dico in loro ed in lor cose,</l>
<l>Come udirai con aperta ragione.</l></lg>
<lg>
<l>Morte per forza e ferute dogliose</l>
<l>Nel prossimo si dànno, e nel suo avere</l>
<l>Ruine, incendi e tollette dannose:</l></lg>
<lg>
<l>Onde omicidi e ciascun che mal fiere,</l>
<l>Guastatori e predon, tutti tormenta</l>
<l>Lo giron primo per diverse schiere.</l></lg>
<lg>
<l>Puote uomo avere in sè man violenta</l>
<l>E ne' suoi beni: e però nel secondo</l>
<l>Giron convien che senza pro si penta</l></lg>
<lg>
<l>Qualunque priva sè del vostro mondo,</l>
<l>Biscazza e fonde la sua facultade,</l>
<l>E piange là dove esser dee giocondo.</l></lg>
<lg>
<l>Puossi far forza nella Deitade,</l>
<l>Col cor negando e bestemmiando quella,</l>
<l>E spregiando natura e sua bontade:</l></lg>
<lg>
<l>E però lo minor giron suggella</l>
<l>Del segno suo e Sodoma e Caorsa</l>
<l>E chi, spregiando Dio, col cor favella.</l></lg>
<lg>
<l>La frode, ond'ogni coscienza è morsa,</l>
<l>Può l'uomo usare in colui che si fida,</l>
<l>E in quello che fidanza non imborsa.</l></lg>
<lg>
<l>Questo modo di retro par che uccida</l>
<l>Pur lo vinco d'amor che fa natura:</l>
<l>Onde nel cerchio secondo s'annida</l></lg>
<lg>
<l>Ipocrisia, lusinghe e chi affattura,</l>
<l>Falsità, ladroneccio e simonìa,</l>
<l>Ruffian, baratti e simile lordura.</l></lg>
<lg>
<l>Per l'altro modo quell'amor s'obblia</l>
<l>Che fa natura, e quel ch'è poi aggiunto.</l>
<l>Di che la fede spezial si cria:</l></lg>
<lg>
<l>Onde nel cerchio minore, ov'è il punto</l>
<l>Dell'universo in su che Dite siede,</l>
<l>Qualunque trade in eterno è consunto.</l></lg>
<lg>
<l>Ed io: Maestro, assai chiaro procede</l>
<l>La tua ragione, e assai ben distingue</l>
<l>Questo baratro e il popol che il possiede.</l></lg>
<lg>
<l>Ma dimmi: Quei della palude pingue</l>
<l>Che mena il vento e che batte la pioggia,</l>
<l>E che s'incontran con sì aspre lingue,</l></lg>
<lg>
<l>Perchè non dentro della città roggia</l>
<l>Sono ei puniti, se Dio gli ha in ira?</l>
<l>E se non gli ha, perchè sono a tal foggia?</l></lg>
<lg>
<l>Ed egli a me: Perchè tanto delira,</l>
<l>Disse, lo ingegno tuo da quel ch'ei suole?</l>
<l>Ovver la mente dove altrove mira?</l></lg>
<lg>
<l>Non ti rimembra di quelle parole,</l>
<l>Colle quai la tua Etica pertratta</l>
<l>Le tre disposizion che il ciel non vuole,</l></lg>
<lg>
<l>Incontinenza, malizia e la matta</l>
<l>Bestialitade? e come incontinenza</l>
<l>Men Dio offende e men biasimo accatta?</l></lg>
<lg>
<l>Se tu riguardi ben questa sentenza,</l>
<l>E rechiti alla mente chi son quelli,</l>
<l>Che su di fuor sostengon penitenza,</l></lg>
<lg>
<l>Tu vedrai ben perchè da questi felli</l>
<l>Sien dipartiti, e perchè men crucciata</l>
<l>La divina vendetta gli martelli.</l></lg>
<lg>
<l>O Sol che sani ogni vista turbata,</l>
<l>Tu mi contenti sì, quando tu solvi,</l>
<l>Che, non men che saver, dubbiar m'aggrata.</l></lg>
<lg>
<l>Ancora un poco indietro ti rivolvi</l>
<l>Diss'io, là dove di' che usura offende</l>
<l>La divina bontade, e il groppo svolvi.</l></lg>
<lg>
<l>Filosofia, mi disse, a chi la intende,</l>
<l>Nota non pure in una sola parte,</l>
<l>Come natura lo suo corso prende</l></lg>
<lg>
<l>Dal divino intelletto e da sua arte;</l>
<l>E se tu ben la tua Fisica note,</l>
<l>Tu troverai non dopo molte carte,</l></lg>
<lg>
<l>Che l'arte vostra quella, quanto puote,</l>
<l>Segue, come il maestro fa il discente,</l>
<l>Sì che vostr'arte a Dio quasi è nipote.</l></lg>
<lg>
<l>Da queste due, se tu ti rechi a mente</l>
<l>Lo Genesi dal principio, conviene</l>
<l>Prender sua vita, ed avanzar la gente,</l></lg>
<lg>
<l>E perchè l'usuriere altra via tiene,</l>
<l>Per sè natura, e per la sua seguace</l>
<l>Dispregia, poichè in altro pon la spene.</l></lg>
<lg>
<l>Ma seguimi oramai, che il gir mi piace:</l>
<l>Chè i Pesci guizzan su per l'orizzonta,</l>
<l>E il Carro tutto sovra il Coro giace,</l></lg>
<lg>
<l>E il balzo via là oltre si dismonta.</l></lg></div3>
<div3 n="Introduzione">
<p>In questo XI capitolo intende trattare l'autore, per modo di distinzione, tutti li luoghi di pene, ch'hanno li peccatori, li quali sono infra lo primo circolo e all'ordine dell'inferno, com'è detto in lo settimo: punisceli overo stimolali in sei circoletti, delli quali quelli che sono più verso lo centro son minori, e sono più di lungi, perch'hanno più colpa quelli che vi sono dentro, dal cielo dov'è lo paradiso.</p>
<p>Considera l'autore che comettendo lo peccato dell'ingiuria si può fare in due modi: l'uno è ingiuriando altri per forza; l'altro è ingiuriando altri con fraude. Mette quelli che ingiuriano altri per forza in uno girone, lo quale è partito poi in tre circoletti ed è lo settimo circolo all'ordine dello inferno, perchè ingiuriare si può fare in tre modi:</p>
<p>Lo primo è in le persone del prossimo ed in lo suo avere, e questi sono omicidi e tiranni.</p>
<p>Lo secondo modo si è nella persona di sè medesimo ed in lo suo onore: questi sono desperati e biscazzatori.</p>
<p>Lo terzo modo è in la persona di Dio e in lo suo ordine, e questi sono li contemnenti della divinitade, cioè biastemmiatori di Dio e negatori di lui, sodomiti e usurarii, overo caorsini. E però punisce li primi in lo primo circoletto, li secondi in lo secondo, li terzi in lo terzo.</p>
<p>Quelli che ingiuriano con fraude punisce in uno altro girone che segue alli tre predetti, ed è l'ottavo circolo allo inferno; e partito in due parti overo circoletti, perchè commetter fraude si può contra due condizioni di persone.</p>
<p>La prima è contra l'inconfidenti, che non hanno con lo fraudolente alcuna dimestichezza nè familiaritade, ma dovrebbono essere con esso in amore di caritade sicome prossimo: e perchè commettere contra l'inconfidenti si può in due modi, in singulare persona ed in comune, però lo parte due circoletti.</p>
<p>L'altra persona contro chi si può commetter fraude è quello di chi l'uomo si fida ed ha familiaritade e dimestichezza con esso. E a questa seconda persona non solo per la fraude si frange l'amore di carità che si deve avere al prossimo, ma frangesi sovra quello la fede. E però che questo peccato frange doppio, dispiace più a Dio, ed è messo in un altro circoletto, che è nel centro del mondo, che è apunto in mezzo la ditta cittade.</p>
<p>Quelli ch'èn fraudolenti contra li inconfidenti, e stanno nelli due circoletti del secondo girone, son partiti in due circoletti del secondo girone. L'uno è li fraudolenti in singular persona, come ingannatori, ruffiani, falsari, simoniaci, auguri; e questo è lo primo. L'altro circolo si è li fraudolenti in comune, come barattieri, ipocriti, Caifas e 'l socero che consiglionno li Farisei fraudolentemente che facessino sì che Cristo morisse, ladroni, crudeli, cavillosi, e datori di falso consiglio e seminatori di scandolo, alchimisti e li Giganti che fabulosamente preliarno con li dei. E questo si è lo secondo.</p>
<p>Quelli ch'ènno fraudolenti contro li confidenti, che stanno nel centro, com'è detto, sono traditori come Lucifero è; e questi stanno nel terzo circoletto che è nel centro del mondo.</p>
<p>Poscia ch'ha detto la distinzione de' luoghi, si 'l domanda per modo ch'è dubbio, qual'è la cagione che molti peccatori sono puniti fuori della detta città, e questi dentro. E sì come apparirà nella esposizione, e lì si solve lo dubbio. Ancora li fa un'altra questione, com'è cioè che lussuria è reputata più ingiuria di Dio che del prossimo, imper quello che l'autore mette per sè li ingiuriatori, com'è detto, del prossimo, e per sè li ingiuriatori della divinitade. E solve questa questione come apparirà nel testo.</p>
<p>Poi compie suo capitolo denotando lo tempo che era per constellazione. Ed è da notare che l'autore fin quie non è stato se non un die e una notte, cioè XXIIII ore in questo laberinto</p></div3>
<div3><head>vv. 1-9</head>
<p>Venuto Dante verso lo mezzo, pensoso delle parole e divinazion che li avea ragionato Farinata, seguendo suo poema, dice che venne sopra maggiore stipa, la qual era terminata da una riva di pietre, che facean cerchio ritondo sopra quello che erano. E soggiunge che 'l fetore era sì dismisurato che avrebbe corrotto ogni senso, sicome dice lo Filosofo in libro <emph>De sensu et sensato:- excellentia sensibilium corrumpit sensum</emph>. E perciò provide Virgilio ch'era meglio ad entrare adagio, quasi a dire lo senso s'auserà a tal fetore; sichè a farlo adagio per successione meno agrevarà a' nostri sensi.</p>
<p>Apresso ad un sepolcro, overo avello, in lo quale era scritto, sicome nel mondo qua si scrive: <emph>sepultura domini</emph> etc., così era scritto: <emph>io guardo papa Anastasio</emph>, ed a voler più palesare singularmente qual era stato, d'esso dicea quella scritta lo qual fu tratto da Fotin dalla via dritta, e però fu desfatto papa. Lo qual Fotino eretico, per gran familiaritade ch'ebbe con Anestasio, si lo condusse a credere che in Cristo non fusse se non <emph>simpliciter</emph> una natura cioè umana, sicome è detto in lo nono capitolo là dove funno connumerati in comune li eretici, in lo capitolo della concezione del Figliuol di Dio</p></div3>
<div3><head>v. 10</head>
<p>Sicom'è detto per ausar lo senso</p></div3>
<div3><head>vv. 13-15</head>
<p>Qui vuol distinguer l'ordine de' circoli della cittade di Dite</p></div3>
<div3><head>vv. 16-18</head>
<p>Tre circoletti, cioè tre gironi</p></div3>
<div3><head>vv. 19-21</head>
<p>Quasi a dire che molto pecca la umana generazione in quelli peccati</p></div3>
<div3><head>vv. 22-24</head>
<p>Come appare nel testo, la fine di quelle malizie si è ingiuria con forza, ed iniura predetta con fraude</p></div3>
<div3><head>vv. 25-27</head>
<p>Qui mostra la giustizia di Dio che punisce là dove è maggior colpa; dice che frode è propria azione umana, cioè che non è sedotto nè da corpi celesti nè da passioni corporali. E però chè è propria si è più odiata da Dio, e <emph>per consequens</emph> hanno quelli cotali più pene</p></div3>
<div3><head>vv. 28-33</head>
<p>Qui distingue che 'l primo girone è tutto de' violenti, cioè degli ingiuriatori, ma perchè a tre persone diverse può essere fatta tale ingiuria, è diviso in tre circoletti; lo più basso si è l'ingiuria fatta a Dio, lo seguente si è l'ingiuria fatta a sè medesimo: quel di sopra si è al prossimo, sicome è detto di sopra in la distinzione</p></div3>
<div3><head>vv. 34-36</head>
<p><emph>Morte per forza</emph>. - Qui con numerale offese ed ingiurie ch'ènno contra lo prossimo. Morte per forza, cioè omicida.</p>
<p><add resp="ed">34</add> <emph>Ferute dogliose</emph> sono ingiurie corporali; - <emph>ruine</emph> cioè disertare all'altrui dell'avere; - <emph>incendii</emph> cioè lo bruciare l'avere d'altri; - <emph>tollette dannose</emph> cioè rubare</p></div3>
<div3><head>vv. 37-39</head>
<p>Qui dice in comune che 'l primo circoletto è di persona di tal condizione</p></div3>
<div3><head>vv. 40-42</head>
<p>Cioè, biscazzare e gittare altrui disordinatamente. Questi sono nel secondo circoletto</p></div3>
<div3><head>vv. 43-45</head>
<p>Qui replica li predetti del secondo circoletto</p></div3>
<div3><head>vv. 46-48</head>
<p>Questi sono quelli che biastemmiano Dio e che 'l negano in suo detto.</p>
<p><add resp="ed">48</add> Cioè questi che sono contra natura, come Sodomiti e Caorsini: e questi sono messi nel terzo circoletto più basso di questi tre primi</p></div3>
<div3><head>vv. 52-57</head>
<p>Poscia ch'ha detto e distinto di quelli che commettono ingiuria e forza, intende mo trattar di quelli ch'è sovra, cioè commettono fraude, e dice che si può commettere in colui che si fida, ed eziandio in colui che non la imborsa, cioè in colui che non si fida. Questo modo, cioè colui che ingiuria con frode in questo secondo modo, come colui che non la imborsa, offende pure all'amor naturale, che dee avere l'un prossimo con l'altro</p></div3>
<div3><head>vv. 58-60</head>
<p>Qui distingue quali son essi, cioè ipocriti, ingannatori, affatturatori, falsi, ladri, simoniaci, roffiani, e barattieri. Or questi così fatti non eleggeno, ma comunemente ad ogni uomo che puonno usano loro tramaglio, e però chè non è così iniquo come quello di che mo diremo, si è in uno circoletto più suso punito tal peccato</p></div3>
<div3><head>vv. 61-66</head>
<p>Dice che li altri obviano, cioè piegano l'amore predetto naturale, e sforzano e scurano quello altro amore che si crea e nasce della fede. Sichè è doppia offesa; l'una com'è detto all'amore del prossimo; l'altra alla fiducia, e questi cotali sono traditori.</p>
<p><add resp="ed">65</add> Cioè nel più basso circolo dell'inferno</p></div3>
<div3><head>vv. 67-69</head>
<p>Qui refferma l'ordine per bello.</p>
<p><add resp="ed">69</add> Dice Papia, che è a dire profondo pozzo.</p>
<p><emph>Ivi.</emph> Cioè l'anime che vi sono entro in possessione</p></div3>
<div3><head>vv. 70-75</head>
<p>Qui, come appar nel testo, domanda perchè non son tutti i peccati puniti dentro dalla città di Dite</p></div3>
<div3><head>vv. 79-84</head>
<p>Aristotile filosofo, compuose in la filosofia morale un libro, lo quale è apellato Etica, nel qual libro elli tratta de' costumi umani. Or è così che ogni buona azione d'uomo vuole esser fatta da quello con verace pratica e con dritto appetito. Che se non fusse fatta con dritta pratica e verace, e con dritto appetito non sarebbe imputata virtude, sicome mostra per ragione lo detto Filosofo in lo VI libro della detta Etica: che così è l'appetito come la operazione, s'elli non sono a proposito, ed elli adduceno in effetto, bene, questo è caso. Or è così che questi due modi si possono pervertere, cioè inversarsi ed obviare dal dritto solco. S'ello si perverte solo l'appetito, e la pratica rimane ferma e verace, è appellato questo vizio incontinenzia, cioè che l'animo non è stato in quello contegno che dovrebbe essere; sicome quelli ch'hanno dritta estimazione, ma lasciansi vincere ad uno appetito e desiderio, e fallano, e però son detti incontinenti. E se la ditta perversitade monta tanto che non solo ella signoreggi l'appetito, ma eziandio la pratica detta, per lo qual fallo l'uomo corre in eleggere quel male, è appellato quel vizio malizia. E però quelli che in tal soversione sono allagati, sono detti maliziosi, sicome si prova nel V libro della predetta Etica. E quando la perversitade cresce tanto ch'ella corrompe la temperanza, e passa li termini della vita umana in male, è detta bestialitade, però ch'ella tragge l'uomo della sua natura e desumanalo: e questi così fatti son detti bestie, sì com'era alcuni che mangiavano carne umana, altri che sparavano femine gravide per dissipare lor feto, over creature. E simili sono quelli che usano li organi corporali ad altro uso, offizio e fine che non sono fatti, e così l'altre cose temporali come sono li sodomiti e li usurarii. Sichè chiaro appare per lo detto dell'Etica che sono tre generazioni di peccatori, incontinenti, maliziosi e bestiali; li incontinenti meno offendono a Dio delli altri; li malizosi più, perchè fanno doppia offesa d'appetito e di pratica; li bestiali più, che non solo offendono per appetito e per pratica, ma sopratutto a temperanza ed a ragione umana: e però dice: <emph>di quelle parole</emph>, cioè chi sono quelli che 'l cielo non riceve</p></div3>
<div3><head>v. 87</head>
<p>Quasi a dire: l'incontinenti furon messi di fuori perchè meno offendeno a Dio</p></div3>
<div3><head>vv. 88-90</head>
<p>Quasi a dire: questi maliziosi e bestiali sono più felli; e però dentro sono posti</p></div3>
<div3><head>vv. 91-93</head>
<p>Segue lo poema lodando tal sentenzia ed assoluzione</p></div3>
<div3><head>vv. 94-96</head>
<p>Or qui fa l'altra questione, perchè son messi li usurarii così bassi, in per quello che nel loro peccato par pur ch'elli offendano in lo ben del prossimo</p></div3>
<div3><head>vv. 97-108</head>
<p>Qui risponde alla questione, e dice che in filosofia naturale s'hae ch'ell'è venire da a un principio, lo quale è cagione d'ogni naturale cosa perchè non è processo in infinito in le cagioni; e questo principio colla sua arte, cioè ordine, è lo corso e 'l processo naturale, e questo è detto natura. Or avemo che questo principio colla sua parte dispone ed ordina tutto: questo non può essere altro che Dio, e però, dice: <emph>dal divino intelletto, e de la sua arte</emph>. Or vuol Dante qui mostrare introducendo Virgilio per absolvidore di questa questione, che la nostra arte è aitata, e assimigliasi quanto puote alla natura: sì chè ogni fiata che la nostra arte s'assomigli al corso e processo naturale, va ragionevilemente. Or che la nostra arte s'assomigli quanto può alla natura, aduce per autorità la Fisica del Filosofo; non dopo molto carte questo intende nel secondo libro là dove dice: <emph>ars imitatur naturam in quantum potest</emph>. Facendo poscia comparazione della nostra arte a quella di Dio, chè, com'è ditto dall'arte di Dio è la natura; dalla natura è la nostra arte: sichè la nostra arte è nepote dell'arte di Dio. Conclude adunque questa ragione, che quando l'arte nostra intende ad altro corso che al naturale, allora offende a Dio e al suo ordine; natural cosa non è che uno denaio faccia un altro denaio, come vuol che faccia l'usurieri, e però offende a Dio; che se lo investisse in una altra cosa, come in bestiame, naturale è che elli moltiplica; in terreni e vigne, naturale è che li fruttificano: in altre mercanzie che sono sottoposte alle stagioni e a' casi che puonno adevenire per ordine e volontà di Dio, dan cagioni tali casi di star sempre timidi, di non offendere Dio; ma lo usurieri è dissoluto da tali casi che tal se 'l piove, o neva, o sia tempesta o bonaccia in mare, elli pur vuole che suoi denari avanzino cotanto per libra. Ancora assegna Virgilio a Dante un'altra ragione, ed è scritto in la Scrittura santa nel Genesis: <emph>opertet ab initio saeculi humanum genus sumere vitam et excellere unum alium per naturam et artem</emph>.</p>
<p>Dunque appare per la detta autorità che l'uno può avanzare, l'altro per natura in essere vertudioso e temente Dio per arte, cioè per propria operazione, la quale arte sia simiglievile alla natura in quanto ella può</p></div3>
<div3><head>vv. 109-111</head>
<p>Qui conclude perchè l'usurieri devìa da questo corso e ordine, però è punito nella città, dove sono quelli che offendeno alla divinità; ch'elli offende e devìa dalla natura e da arte: e sovratutto non pone la speranza a colui, a chi elli l'ha disponere; fa lo contrario del psalmo: <emph>in te, Domine, speravi non confundar in aeternum</emph>. Elli non pone in Dio sua speranza, però è confuso nelle eternali pene</p></div3>
<div3><head>vv. 112-115</head>
<p>Qui intende mostrare l'ora che era per la disposizione del cielo. Circa la qual disposizione del cielo è da notare, sicome pone la scienzia d'astronomia, che nel cielo è un circolo, lo quale è appellato Zodiaco, ed è situato in esso sicome appar nella spera marziale, che sempre è lo spazio di sei segni sovra terra e di sei sotto terra, e sia l'abitazione in che parte si voglia del mondo, lo qual Zodiaco si muove al moto diurno, cioè dà una volta come le altre parti del cielo in XXIIII ore, ed è partito in XII parti overo segni, li quali sono appellati per li astrologhi Aries, Thaurus, Gemini, Cancer, Leo, Virgo, Libra, Scorpio, Sagittarius, Capricornus, Aquarius, Piscis. Or è partito ciascuno di questi segni in trenta parti, e sono appellate le dette parti Gradi. El sole è cagione di fare lo die e la notte, e <emph>per consequens</emph> l'ore vanno per li detti segni ed avanzane ogni die circa uno grado. Or è così che quando Dante cominciò questa Comedia lo sole era in Ariete ed era in oriente, sicome elli dice nel primo capitolo.</p>
<p><add resp="ed">113</add> È quel circolo imaginato che parte lo cielo in due parti. L'una parte è tutto quello che si vede, l'altra parte è tutta quella che n'è occulta. Sichè a dire: sovra l'orizon, è a dire: sovra terra.</p>
<p><add resp="ed">114</add> Poscia ch'ha disegnata l'ora ch'era per la constellazione ch'era nell'oriente, qui vuol mostrare la predetta ora per la constellazione ch'era nell'occidente, e dice; <emph>e 'l Carro tutto</emph>. Circa la qual costellazione è da sapere che in ciascuno de' predetti segni del Zodiaco, è altre costellazioni che quelle per che elle non ricevono nome. Vero è ch'elle non tollenlo nome se non da quelle imagini che nel suo mezzo sono. Tiene la sua iurisdizione dall'un polo all'altro come appare quie; sichè nel segno del Leone verso questo polo che a noi appare è una costellazione che è appellata lo Carro, che sono sette stelle più grosse dell'altre, e le due stelle che sono di drieto sono appellate le ruote, sono appunto nel segno del Leone. Or dice l'autore che questo carro era tutto sopra lo coro. <emph>Coro</emph> è nome d'un vento, lo quale è tra ponente e maestro, ed è appellato Corma per alcuni marinari. Sichè mostra già che Leone era sotto terra, e cotanto più quanto elli avea passato lo ponente ed era ito verso lo maestro, sicome appare nella spera che li segni vanno sopra terra dal levante, overo oriente, in austro e poi in ponente; sotto terra tegnono la opposita forma e norma, cioè da ponente vanno in settentrione overo tramontana, e poi resurgeno in levante. Or se 'l Leone era sotto terra, seguisce che Virgo fosse in tramontana, e così convenia per la ragion sopradetta, ch'è sempre spazio di sei segni sovra terra, che <emph>pisces</emph> fusse in oriente.</p>
<p><add resp="ed">115</add> Poi ch'ha mostrato e detto dell'ora, or dice del luogo mostrando a dito la via che voleano fare per volere discendere.</p>
<p>E così compie suo capitolo.</p></div3></div2>

<div2><head>XII</head>

<div3 n="Versi">
<lg>
<l>Era lo loco, ove a scender la riva</l>
<l>Venimmo, alpestro, e per quel ch'ivi er'anco,</l>
<l>Tal, ch'ogni vista ne sarebbe schiva.</l></lg>
<lg>
<l>Qual è quella ruina, che nel fianco</l>
<l>Di qua da Trento l'Adice percosse</l>
<l>O per tremuoto o per sostegno manco;</l></lg>
<lg>
<l>Che da cima del monte, onde si mosse,</l>
<l>Al piano è sì la roccia discoscesa,</l>
<l>Ch'alcuna via darebbe a chi su fosse:</l></lg>
<lg>
<l>Cotal di quel burrato era la scesa.</l>
<l>E in su la punta della rotta lacca</l>
<l>L'infamia di Creti era distesa,</l></lg>
<lg>
<l>Che fu concetta nella falsa vacca:</l>
<l>E quando vide noi, se stesso morse</l>
<l>Sì come quei, cui l'ira dentro fiacca.</l></lg>
<lg>
<l>Lo savio mio in ver lui gridò: Forse</l>
<l>Tu credi che qui sia il duca d'Atene,</l>
<l>Che su nel mondo la morte ti porse?</l></lg>
<lg>
<l>Partiti, bestia, chè questi non viene</l>
<l>Ammaestrato dalla tua sorella,</l>
<l>Ma vassi per veder le vostre pene.</l></lg>
<lg>
<l>Qual è quel toro che si slaccia in quella</l>
<l>Che ha ricevuto già 'l colpo mortale,</l>
<l>Che gir non sa, ma qua e là saltella;</l></lg>
<lg>
<l>Vid'io lo Minotauro far cotale.</l>
<l>E quegli accorto gridò: Corri al varco;</l>
<l>Mentre ch'è in furia, è buon che tu ti cale.</l></lg>
<lg>
<l>Così prendemmo via giù per lo scarco</l>
<l>Di quelle pietre, che spesso moviensi</l>
<l>Sotto i miei piedi per lo nuovo carco.</l></lg>
<lg>
<l>Io gìa pensando; e quei disse: Tu pensi</l>
<l>Forse a questa rovina, ch'è guardata</l>
<l>Da quell'ira bestial ch'io ora spensi.</l></lg>
<lg>
<l>Or vo' che sappi, che l'altra fiata</l>
<l>Ch'i' discesi quaggiù nel basso inferno,</l>
<l>Questa roccia non era ancor cascata.</l></lg>
<lg>
<l>Ma certo poco pria, se ben discerno,</l>
<l>Che venisse Colui, che la gran preda</l>
<l>Levò a Dite del cerchio superno,</l></lg>
<lg>
<l>Da tutte parti l'alta valle feda</l>
<l>Tremò sì, ch'io pensai che l'universo</l>
<l>Sentisse amor, per lo qual è chi creda</l></lg>
<lg>
<l>Più volte il mondo in Caos converso:</l>
<l>Ed in quel punto questa vecchia roccia</l>
<l>Qui ed altrove tal fece riverso.</l></lg>
<lg>
<l>Ma ficca gli occhi a valle; chè s'approccia</l>
<l>La riviera del sangue, in la qual bolle</l>
<l>Qual che per violenza in altrui noccia.</l></lg>
<lg>
<l>O cieca cupidigia, o ira folle,</l>
<l>Che sì ci sproni nella vita corta,</l>
<l>E nell'eterna poi sì mal c'immolle!</l></lg>
<lg>
<l>Io vidi un'ampia fossa in arco torta,</l>
<l>Come quella che tutto il piano abbraccia,</l>
<l>Secondo ch'avea detto la mia scorta:</l></lg>
<lg>
<l>E tra il piè della ripa ed essa, in traccia</l>
<l>Correan Centauri armati di saette,</l>
<l>Come solean nel mondo andare a caccia.</l></lg>
<lg>
<l>Veggendoci calar ciascun ristette,</l>
<l>E della schiera tre si dipartiro</l>
<l>Con archi ed asticciuole prima elette:</l></lg>
<lg>
<l>E l'un gridò da lungi: A qual martiro</l>
<l>Venite voi, che scendete la costa?</l>
<l>Ditel costinci, se non, l'arco tiro.</l></lg>
<lg>
<l>Lo mio Maestro disse: La risposta</l>
<l>Farem noi a Chiron costà di presso:</l>
<l>Mal fu la voglia tua sempre sì tosta.</l></lg>
<lg>
<l>Poi mi tentò, e disse: Quegli è Nesso,</l>
<l>Che morì per la bella Deianira,</l>
<l>E fe' di sè la vendetta egli stesso:</l></lg>
<lg>
<l>E quel di mezzo, che al petto si mira,</l>
<l>È il gran Chirone, il qual nudrì Achille:</l>
<l>Quell'altro è Folo, che fu sì pien d'ira.</l></lg>
<lg>
<l>Dintorno al fosso vanno a mille a mille,</l>
<l>Saettando quale anima si svelle</l>
<l>Del sangue più, che sua colpa sortille.</l></lg>
<lg>
<l>Noi ci appressammo a quelle fiere snelle:</l>
<l>Chiron prese uno strale, e con la cocca</l>
<l>Fece la barba indietro alle mascelle.</l></lg>
<lg>
<l>Quando s'ebbe scoperta la gran bocca,</l>
<l>Disse ai compagni: Siete voi accorti,</l>
<l>Che quel di retro move ciò ch'ei tocca?</l></lg>
<lg>
<l>Così non soglion far i piè de' morti.</l>
<l>E il mio buon duca, che già gli era al petto</l>
<l>Ove le duo nature son consorti,</l></lg>
<lg>
<l>Rispose: Ben è vivo, e sì soletto</l>
<l>Mostrarli mi convien la valle buia:</l>
<l>Necessità qui induce, e non diletto.</l></lg>
<lg>
<l>Tal si partì dal cantare alleluia,</l>
<l>Che mi commise quest'uficio nuovo:</l>
<l>Non è ladron, nè io anima fuia.</l></lg>
<lg>
<l>Ma per quella virtù, per cu' io muovo</l>
<l>Li passi miei per sì selvaggia strada,</l>
<l>Dànne un de' tuoi, a cui noi siamo a pruovo</l></lg>
<lg>
<l>Che ne dimostri là ove si guada,</l>
<l>E che porti costui in su la groppa;</l>
<l>Che non è spirto che per l'aer vada.</l></lg>
<lg>
<l>Chiron si volse in sulla destra poppa,</l>
<l>E disse a Nesso: Torna, e sì li guida,</l>
<l>E fa cansar, s'altra schiera v'intoppa.</l></lg>
<lg>
<l>Noi ci movemmo colla scorta fida</l>
<l>Lungo la proda del bollor vermiglio,</l>
<l>Ove i bolliti facien alte strida.</l></lg>
<lg>
<l>Io vidi gente sotto infino al ciglio;</l>
<l>E il gran Centauro disse: Ei son tiranni,</l>
<l>Che dier nel sangue e nell'aver di piglio.</l></lg>
<lg>
<l>Quivi si piangon li spietati danni:</l>
<l>Quivi è Alessandro, e Dionisio fero,</l>
<l>Che fe' Cicilia aver dolorosi anni:</l></lg>
<lg>
<l>E quella fronte ch'ha il pel così nero</l>
<l>È Azzolino; e quell'altro ch'è biondo</l>
<l>È Obizzo da Esti, il qual per vero</l></lg>
<lg>
<l>Fu spento dal figliastro su nel mondo.</l>
<l>Allor mi volsi al Poeta, e quei disse:</l>
<l>Questi ti sia or primo, ed io secondo.</l></lg>
<lg>
<l>Poco più oltre il Centauro s'affisse</l>
<l>Sovra una gente che infino alla gola</l>
<l>Parea che di quel bulicame uscisse.</l></lg>
<lg>
<l>Mostrocci un'ombra dall'un canto sola,</l>
<l>Dicendo: Colui fesse in grembo a Dio</l>
<l>Lo cor che in sul Tamigi ancor si cola.</l></lg>
<lg>
<l>Poi vidi genti, che di fuor del rio</l>
<l>Tenean la testa ed ancor tutto il casso:</l>
<l>E di costoro assai riconobb'io.</l></lg>
<lg>
<l>Così a più a più si facea basso</l>
<l>Quel sangue sì, che copria pur li piedi:</l>
<l>E quivi fu del fosso il nostro passo.</l></lg>
<lg>
<l>Sì come tu da questa parte vedi</l>
<l>Lo bulicame che sempre si scema,</l>
<l>Disse il Centauro, voglio che tu credi,</l></lg>
<lg>
<l>Che da quest'altra a più a più giù prema</l>
<l>Lo fondo suo, infin ch'ei si raggiunge</l>
<l>Ove la tirannia convien che gema.</l></lg>
<lg>
<l>La divina giustizia di qua punge</l>
<l>Quell'Attila che fu flagello in terra,</l>
<l>E Pirro, e Sesto; ed in eterno munge</l></lg>
<lg>
<l>Le lagrime, che col bollor disserra</l>
<l>A Rinier da Corneto, a Rinier Pazzo,</l>
<l>Che fecero alle strade tanta guerra:</l></lg>
<lg>
<l>Poi si rivolse, e ripassossi il guazzo.</l></lg></div3>
<div3 n="Introduzione">
<p>In questo capitolo intende l'autore punire li tiranni, e punisceli in sangue che bolle continuo. E così come furono al mondo contra la persona e aver del prossimo e spanditori di sangue umano senza alcuna pietade, così la giustizia di Dio li punisce e stimolali in sangue, e molto spesso ricevono saette da quelli Centauri, li quali son messi per sovrastanti a quello girone. Circa la qual cosa è da notare come la tirannica signoria è pestifera e malvagia in prima per la disposizione che li conviene avere in sè ed in suo animo secondo d'ovre che li convegnono fare: tutta la intenzione del tiranno è solo al bene di lui proprio, lo quale per la sua perversitade conviene essere male di tutto lo rimagnente. Elli è iracundioso acciò che li sudditi per forza non sperino alcuna sua tranquillitade nè riposamento di suo animo: e questo li rimuove a dimandarli alcuna grazia e dono che sia ben d'essi. È sanguinolento, cioè non ha remedio del sangue umano, che tale hae a fare morire a mala morte mille come uno: e questo fae acciò chè alcuno non presuma contra di lui che adesso non sia morto. È irrazionale, robusto e fiero che tal se l'uomo ha cagione, qual non li trova una fiera cagione, fallo morire; e questo perchè non si fida, che sempre teme che altri non voglia pensare di suo distruggimento. È salvatico chè mai con li suoi cittadini non usa a dimestichezza nè familiaritade; e questo perchè non lo cognoscono nè lo trovano lassivo nè abile alli loro voleri. Guarda lo tiranno quanto s'adovra a non lassar crescere niuno savio nè scritturato in la sua città, temendo che 'l senno di quelli non li nocesse alla sua signoria. Similemente dissipa li ricchi, acciò che con lo suo avere non li nocesse alla sua signoria. Ancora tolle le fortilizie sì della città come del contado d'ogni singolare persona come torre, castella <emph>etc.</emph>; acciò che elli non possano turbare sua signoria. Convieneli vivere con gente strania e di mala condizione, li quali per la sua crudeltà tegnono sotto paura tutto lo popolo: fanno eziandio oltraggio in le donne e figliuole sorelle de' suoi cittadini per condurli a desperazione, acciò ch'elli li possa trovare cagione di dissiparli del mondo. E però ch'hanno li tiranni tal condizione nel mondo, si li acompagna con quelli centauri, li quali sono monstruosi animali, come apparirà nel testo. E perchè le cose non si puonno cognoscerle bene dallo intelletto umano, se non quando hanno li suoi contrarii apresso, sicome dice Aristotile in Dialettica: <emph>opposita iuxta seposita magis elucescunt</emph>.</p>
<p>Acciò che più chiaro si cognosca la malizia de' tiranni, diremo dell'altre polizie, secondo che ne distingue lo Filosofo in lo V della sua Etica; e pone in la Politica per tre modi può esser retta una città: o da uno solo, o da pochi, o da tutto lo popolo. Da uno solo può esser retta in due maniere. O quello uno rettore ha buona intenzione, e tutto suo volere è di amplificare lo bene e l'onore de' suoi cittadini: e questo tale è appellato Re. O elli ha tutta la contraria volontà d'estirpare e consumare lo bene e lo onore de' suoi cittadini, e questo è appellato tiranno, sicome dice Uguiccione: <emph>tyrannus est pessimus et improbus rex, et dicitur a tyro, quod est angustia quod angustiat e cruciat suos</emph>. Può esser retta la città da pochi in quattro modi: lo primo secondo nobilitade overo antichitade; lo secondo modo secondo la ricchezza; lo terzo modo secondo fortezza di persone: lo quarto modo secondo scienzia. E questi quattro modi puonno avere diverso fine ed intento: o elli intendono a' beni dei loro cittadini: o elli tendono al male. Li primi se elli tendono al bene e a buon fine, è retta la cittade molto ordinatamente: la prima ragione è perchè hanno amore ad essa, che elli per i suoi antecessori fanno di quel luogo; la seconda ragione perchè li nobili fino da piccioli sono in esercizio di reggere e condurre altri, e sono a tale ora cognoscenti, che virtude e vizio sanno operare; e un altro di condizione non sa pure s'elli è animal bruto o ragionevile: la terza ragione è che sempre sono solliciti al dritto reggimento per tema e paura di non perder suo stato. E se li predetti primi tendono a mal fine, è molto disordinata la città che reggeno. La prima ragione è che hanno perduto l'amore che per li suoi antecessori denno avere allo luogo; sichè tale è a loro ch'ella sia ogni die rubata e corsa come s'ella stesse libera e quieta: la seconda ragione è che sanno fare ogni malizia e ogni danno perchè fino da piccoli hanno imparato che è reggere: la terza ragione si è che voglion fare ogni malizia e per sua nobilitade hanno sèguito e vienli fatto.</p>
<p>Li secondi, se tenda sua intenzione a buon fine, è ben retta la sua città. La prima ragion si è che non voglion che si rubi, nè sia fatto oltraggio ad alcuni, e ciascun viva di quello che ha, e questo perchè sono in tale stato di ricchezza, che non li fa mestieri l'altrui adiutorio. La seconda ragione è che non trovano guerra alla sua città, perch'hanno paura che non li smenovisse; e questo è tutto per salvare sua roba e suo stato. La terza ragione si è che fanno belle possessioni, e viveno a modo di uomini, e non si lassono vivere a modo di bestie, che non fanno differenzia dal luogo dove giacciono a quello ove si gitta la superfluità corporea.</p>
<p>E se questi secondi tendono a mal fine, allora è retta la città malamente. La prima ragione si è che tegnono alle sue spese assassini e rubatori, che rubano lo vicino suo, l'uno per avere la robba perchè avarizia l'assale, l'altro perchè quello totale vicino non monti in quello stato che elli è. La seconda ragione si è che si provano di trovare guerra, e metteno colte e dazii agli altri, ed essi sono gli raccoglitori della moneta: sichè di quello che gli altri perdeno elli guadagnano, e per tale modo tegnono in povertade lo suo popolo, sichè nessuno può ascendere in quello stato che sono elli. La terza ragione si è che guastano l'ordine delle cittade; che nella città dovrebbeno essere possessori di diletto e di riposo come case con belle sale, camere e camini ordinati alla necessitade umana, giardini ed altri luoghi di diletto per spaziare l'animo e trarlo di melanconia: e questi cotali fanno case e torri, bertesche e battaglieri, fosse e grosse mura con balestra, manganelle, cacciafusti e rombole, la casa piena di pietre da gittare, lanzoni, ronconi, corazze, balestre e saettamento: sichè la dovrebbe essere usovigli da riposo, si son pur da brighe e da guerre.</p>
<p>Li terzi, che sono lo popolo, se sua intenzione tende a buon fine, si è ben retta la città, in per quello che lo popolo, universalmente è grosso e non malizioso. L'una ragione si è che non soffreno che oltraggio sia fatto ad alcuno in per quello ch'elli odiano tutti li oltraggiosi, con ciò sia cosa che esser superbo viene o da nobiltà o da ricchezza, e questi comunemente sono odiati dal popolo. La seconda ragione si è che il popolo quando sua intenzione tende a buon fine, le arti e le mercatanzie vagliono a ciò che li suoi mestieri vagliano e abbiano corso. La terza ragione è che sono fatti sovrastanti e rettori uomini di buono animo e di piatosa coscienza, e vaglieli poco le cavillazioni de' notari e de' legisti, li quali molte volte sanno estendere un piato e tale intenzione, che mai non pensono le parti. La quarta ragione è che lo popolo ben disposto non ha tanto grande animo che sappia volere cosa che sia disordine di sua città, e questo li avviene perchè non cognosce più.</p>
<p>E se de' detti terzi tende la sua intenzione in mala parte, allora a mal modo è retta la città. La prima ragione si è che ciascuna ha propria malizia ed estendela contra lo prossimo sì in anciderlo e ferirlo, come in rubarlo: e per questo modo si gittano in assassini e desperati e uomini di mala condizione. La seconda ragione si è che in loro, quando sono mal disposti, regna molta invidia; per lo qual pestifero vizio elli si metteno a ritaglio di nocere ad ogni guadagno e inviamento, ch'abbia lo suo prossimo. La terza ragione è che hanno signoria e sono maliziosi; la qual malizia non è adovrata con senno perchè non l'hanno; e però si getta a furia e in rabbiosità, la quale è mala cosa; ed ancora cercano d'avere mal consiglio sì da notari come da giudici, e perchè più non cognoscono, non vi hanno alcuno riguardo. La quarta ragione è che la sua povertà d'animo non ascende a tanto grado quanto bisogna al reggimento della cittade: e però tal signoria rimane imperfetta e non ben disposta.</p>
<p>Delle quali tre signorie la megliore si è del re: la seconda buona si è de' pochi ch'abbiano buono intendimento: la terza buona è del popolo ch'ha buono e perfetto intendimento.</p>
<p>La mala signoria è del popolo ch'ha corrotta la intenzione; peggiore è di pochi ch'hanno malo intendimento; la pessima signoria si è quella del tiranno. E la cagione perchè è maggiore signoria e più pessima in li pochi che in li molti, si è che pochi possono eleggere e sì in bontà e sì in malizia, li più per la loro diversitade non possono così fare elezione nè bene nè a malizia.</p>
<p>Abbiamo toccato brevemente de' modi delle polizie; e però chi ha diletto di volerne sapere più diffusamente, trovi l'Etica e la Politica là dove apieno si tratta di quelle: ancora lo libro che fe' fra Gilio <emph>De regimine principum</emph>, in lo quale distintamente nella terza principal parte sì si contene.</p>
<p>Poi ch'è detto della intenzione del capitolo duodecimo, è ad esporre lo testo là dove che bisogna</p></div3>
<div3><head>vv. 1-3</head>
<p>Aduce per esemplo sicome entrando nelle montagne, nella sua valle discende un fiume, lo quale per la continuitade del corso ha roso la montagna dal piè, e poi in processo di tempo tutta quella parte del monte che dovrebbe essere sostenuta da quel pedale è dirupata e cascata. Così era fatto quel passo, cioè de ruina, ed era così denudato e alpestro, cioè salvatico. E soggiunge facendo comparazione: <emph>ogni vista ne sarebbe schiva</emph>, cioè timida</p></div3>
<div3><head>vv. 10-12</head>
<p><emph>Cotal di quel burrato</emph>, cioè luogo cavo.</p>
<p><add resp="ed">12</add> <emph>L'infamia di Creti</emph>. Qui introduce una favola poetica, la quale avvenne in Creti. Scrivono li poeti che Minos fu un re universalmente di Creti, ed avea una sua moglie ch'avea nome Pasife, e due figliuole, l'una nome Fedra e l'altra Adriana. Avenne che 'l predetto re andò ad assedio ad una città ch'avea nome in quel tempo Atene, e ancoi è appellata Setine. Essendo quello esercito molto grosso e sforzoso, facea la sua guerra molto fieramente, e la città per sè era molto forte: sichè durò un gran tempo l'assedio. Or dice la novella che 'l palagio del detto re, ch'era in Creti, era molto dispartito dagli altri casamenti sichè intorno ad esso erano molti giardini e prati e altra verdura: dalla parte ov'erano li prati si pasceva uno armento di vitelli fra li quali n'era uno tutto bianco e, secondo che recita Ovidio, non avea sopra sè se non un poco di nero in lo fronte a modo d'una stella. Questo era giovinetto e grasso, non avea alcuna fatica ch'avea lo pascolo molto buono; sì ch'era fresco, gagliardo e legiadro. Aveasi cernuto nelle vitellette una ch'era tutta di pelo variata, con questa conversava nel pascolo, e solo ad essa attendea quando spargea la sua semenza. Or per lo destro ch'elli avea, senza briga era molto spesso a cotali salti. La Reina spesse volte se facea alla fenestra, e guardava in cotali parti, e vedea quel zimbello, e innamorossi oltra misura di quel vitelletto. Essendo così errata, e volendo sua volontà adurre ad effetto, pensò d'averne consiglio con chi ne la potea aiutare. Mandò per uno maestro, il quale avea nome Dedalo, ch'era molto ingegniero e sottilissima persona in fare artificii; lo quale era maestro pronto nella corte del re di cotali affari; tolseli fidanza, e legollo per sagramento; e apresso lo cominciò a minacciare di farlo morire, se 'l non tenesse credenza. Costui sicome suddito, le promise credenza. Questa li rivelò lo suo volere, ed agiunse ch'ella volea ch'elli pensasse modo e via, com'ella potesse carnalmente stare col detto vitello. Costui veggendo la volontà della donna pensò alla vicenda, e fece una vacca di legno, la qual simigliava per grandezza a quella ch'era amata dal vitello: fatta quella, segretamente e di notte tolseno la vacca viva, ed uccisenla, e scorticonnola, poscia lo cuoro miseno sopra la vacca di legno: e brigonno bene un die a far questo lavoriero. Lo vitello andava cercando questa vacca tra l'altre, non la trovava, arabbiava, e facea grandi mugiti e lamenti. Quando venne a l'altro die, la ditta Pasife reina entrò in la detta vacca del legno, e mise il suo istrumento fabbricatorio in quel luogo ov'era quel della vacca, e fecesi portare nel prato dov'erano le altre vitelli e vacche. Lo vitello veggendo questa, credette che fosse la sua; inmantinente corse a covrirla. Pasife ch'era dentro, ricevè tal muno e seme, e sì se ingravidò; poi in processo di tempo partorì uno animale, lo quale era mezzo uomo e mezzo bue, e fu appellato Minotauro. Costui passato lo tempo del latte, cominciò a mangiare carne cruda ed esser fiero animale. Le novelle andonno a Minos, sì chè essendo ancora al sopradetto assedio, e credendo questo essere figliuolo di Giove, come la reina gli avea fatto credere, ordinò che fosse fatta una prigione a giravolte, la quale istava per modo che chi vi entrava senza cautela, non ne sapea uscire; e chiamossi Labirinto: e qui fece mettere questo monstro, lo qual vivea solo a carne umana. Or stando lo re Minos più tempo al predetto assedio, venne a tali patti colli Ateniesi, che elli sì rimanessero nella sua terra; ma ogni mese dovesseno mandare in Creti uno uomo, lo qual fosse dato per cibo al detto Minotauro. E quegli d'Atene al tempo dello assedio per lo detto patto constituirono uno statuto tra loro, che dovesseno andare per ventura, over sorte, acciò che non avesseno avvantaggio li grandi cittadini da' minori.</p>
<p>Partito lo detto re Minos dall'oste e tornato a casa, li Ateniesi li manteneano troppo bene lo patto, che mai non fallavano che ogni mese non mandasseno uno uomo per cibo del detto mostro: ed era usanza che quelli a chi venia la sorte, andava tre die per la terra acciò che ogni uomo lo vedesse; poi era ordinato uno naviglio, lo qual avea le vele nere, e in quello era navigato in Creti, e portato al detto labirinto. Avenne che in processo di tempo la sorte cadde sovra Teseo, lo qual era figliuolo del duca d'Atene, che dovesse essere mandato al Minotauro per cibo. Questo Teseo era bello, savio ed adorno giovane: molto ne pesava al padre, ma non si potea fare altro cambio nè schifarlo, perchè 'l statuto era fatto nel tumulto del popolo, non se li poteva trovare esenzione: grande pianto ne fu fatto per la terra, e grande pianto ne fece lo padre e la madre. Alle fine avendo pure speranza: forse quel mostro sarà morto, o allo re Minos prenderà pietade di costui perchè così nobile, bello e saggio, ordinò alli naviganti del navilio: se costui morrà quando tornareti, adurrete le nostre vele nere in albaro, e s'elli scampasse, che non morisse, adurrete le vele bianche in albaro. Fatto a' nocchieri tal comissione per lo Duca, entrò in nave con essi Teseo e con le vele nere andò in Creti. Sapiendo Minos che questi era Teseo, si lo volle vedere, e tenere tre die, ma non li volle perdonare la morte. Questo Teseo veduto da Adriana figliuola di Minos e serore del Minotauro, li entrò sì nel cuore e nel suo amore che la detta Adriana pensò di volere essere con esso in secreto; seppe sì trattare che l'ebbe una sera in camera. Questa lusingando e parlando con costui per volerlo adurre in amore, niente facea ch'elli avea tanto l'animo alla morte che niente era; in fine disse la detta donna: se tu mi vuoi promettere di tormi per moglieri e di menarmi ad Atene, io ti insegnerò sì che tu non morrai, e il modo d'ancidere mio fratello, poi anderemo per secreto modo alla nave e scamperemo via: e se tu vuoi dire, Minos tornerà ad assedio ad Atene, dicoti che non farà per due ragioni; l'una che non li bisognerà più lo cibo per lo Minotauro perchè sarà morto, l'altra per mio amore, ch'elli sapendo ch'io sia tua moglieri e tu signore della terra, non ti verrà contra. A Teseo parve ragionevile questo e forse sforzò un poco lo parere; per amore di scampare la vita promise alla donna il suo piacere. Questa così l'insegnò: tuoi un ghiomo di spago, e quando tu entrerai nel labirinto, lega l'uno capo alla porta dell'intrata, poi va tanto quanto la via ti mena, tanto che tu trovi lo mostro; quando l'arai trovato fa che abbi tre ballotte grosse, come hai lo pugno di cera impeciata ed avenenata; quand'elli te vedrà, per la fame rabiosa ch'elli ha, elli aprirà la bocca, e tu ne li gitta una: questi la inghiottirà e riaprirà la bocca, e tu li getta l'altra: questa masticherà un poco, ma per la rabbia la inghiottirà e riaprirà la bocca, e tu gitta la terza. Questi per le due ch'avrà avute prima si metterà a masticarla, e quanto più elli la biascierà tanto se li impaccierà più coi denti, e tu allora sii presto ed abbi una mazza di ferro ed ancidelo. Poi te ne torna drieto al filo del ghiomo del spago, e sia apparecchiato lo tuo naviglio, ed io serò presta ed anderèmone insieme. E sovra tutto li proferse: io menerò meco mia sorore Fedra, e daremola per mogliere ad Ippolito tuo figliuolo, sichè saremo di parentado sì stretti insieme, che Minos non farà alcuna novitade.</p>
<p>Come fu fatto l'ordinamento così fece Teseo. Morto che elli ebbe lo Minotauro venne a nave; e queste due sorelle con suoi arnesi funno lìe, e entronno in nave, e comincionno a venire verso Atene; tutta volta tanto allegri del suo prospero pensieri, che non s'avideno, che traducevano le vele nere. Teseo nel naviglio andava dandosi buon tempo e diletto con Adriana. Rincrescendoli ella, prese amore secreto a Fedra. Disceseno ad uno scoglio e dormendo Adriana, montò in naviglio con Fedra, e lassonnola lìe. Adriana quando si destò e si vide così abandonata, fece grandissimo pianto e lamento; a Bacco ne venne pietà e trasmisela in cielo e fèlla costellazione della corona, perch'era di schiatta reale: la qual constellazione è in ostro come appare nello Almagesto di Tolomeo.</p>
<p>Lo padre di Teseo, aspettando novelle di suo figliuolo, continuo era suso una torre e guardava in mare: quando vide tornare lo navilio colle vele nere, per dolore ed ira, credendo che 'l figliuolo fosse morto, si gittò giuso dalla torre e morì.</p>
<p>Quando Teseo fu tornato, e trovò che 'l padre era morto, funne molto tribolato, ma non ne potea fare altro: succedette nel ducato d'Atene, tenendo Fedra per sua mogliere.</p>
<p>In processo di tempo la detta donna si ripensò come doveva esser moglier d'Ippolito, invaghio di lui, e volle ch'elli giacesse con lei. Costui si recusò di far ciò, ond'ella si lamentò a Teseo ch'ello l'avea voluto sforzare. Teseo assalito da ira cercava Ippolito per occiderlo: Ippolito vedendo ciò si partio d'Atene e fuggì in altre parti.</p>
<p>L'allegoria della detta favola si è che 'l detto re Minos di Creti era giusta persona e però facea giuste battaglie e consiglio ragionevile e dritto: e questo figura la gente ch'avea nell'oste ordinata e acconcia. Lo Minotauro figura lo figliuol che succedette poi nel reame, lo qual resse un tempo con consiglio di villani e bestiali, ed era tiranno. E però metten li poeti che in quanto era e teneva con consigli bestiale, elli era mezzo bue e mezzo uomo: in quanto era tiranno si lo pognono che mangiava carne umana: e però ch'ebbe vita tirannica si lo introduce Dante in questo capitolo che è dei tiranni</p></div3>
<div3><head>vv. 13-15</head>
<p><emph>Che fu concetta</emph>, com'è detto nella vacca del legno.</p>
<p><add resp="ed">14</add> Qui mostra l'ira de' tiranni iniqua, che a lor medesimi quando non puonno ad altri nuoceno</p></div3>
<div3><head>v. 16</head>
<p><emph>Lo savio mio</emph>, cioè Virgilio</p></div3>
<div3><head>v. 17</head>
<p><emph>Lo Duca d'Atene</emph>, cioè Teseo</p></div3>
<div3><head>v. 20</head>
<p><emph>Ammaestrato</emph>, cioè da Adriana</p></div3>
<div3><head>vv. 22-27</head>
<p>Segue lo poema esemplificando come appar nel testo</p></div3>
<div3><head>vv. 28-30</head>
<p>Altro non vuol dire se non che n'andò col corpo: e questa è allegoria ch'ello fae poesia in lingua volgare</p></div3>
<div3><head>vv. 31-33</head>
<p>Quasi a dire: come questa così fatta ruina che dovrebbe ogni cosa a circolar figura, perchè è così fatto l'ordine del mondo</p></div3>
<div3><head>vv. 34-39</head>
<p>Dice che per la morte di Cristo in su la croce fu grandissimi terremoti, per li quali quella roccia cadde. E testimonia in due modi: l'uno è quando li andò là giuso ad introdurre Enea a parlare al padre, com'è detto nel primo capitolo, quella roccia non era caduta; l'altro è che 'l dice: ella cadde prima un poco che qua giuso descendesse quello che levò la grande pietra del limbo, cioè Cristo quando trasse li santi padri di là giuso. E dice poco prima: e questa fu la differenzia del tempo da che Cristo disse: <emph>consumatum est</emph>, che oscurò il sole, e funno li terremoti fino alla ora ch'elli discese al limbo</p></div3>
<div3><head>vv. 40-45</head>
<p><emph>Da tutte parti</emph>. Qui recita una oppinione ch'ebbe Empedocle, lo qual tenne che lo mondo un tempo si reggesse a lite, e in questo tempo tutte le spezie delle creature erano per sè, e dispartite l'una dall'altra: l'altro tempo si reggesse ad amore; ed in questo tempo ogni cosa si mischiava insieme, e faceasi del mondo un Caos, poi tornava al pristino stato: e così cambiandosi quando in lite, quando in amore. La qual oppenione è reprovata per lo Filosofo in lo primo della Fisica, là dove tratta <emph>De principiis naturae</emph></p></div3>
<div3><head>vv. 46-48</head>
<p>Qui mostra che nel sangue bollen quelli che per forza nuocen al prossimo: e questi son quelli che sono tiranni</p></div3>
<div3><head>vv. 49-51</head>
<p>Qui fa comparazione esclamando contra la cupidigia del tempo che la si possede, al tempo della pena che se li consegue</p></div3>
<div3><head>vv. 52-57</head>
<p>Quasi a dire che lo luogo era grande e circondato da una ampia fossa, su per la riva della fossa andavan centauri armati con archi e saette, e dà esemplo come nel mondo si va in caccia.</p>
<p>Centauri, sono animali mezzi cavalli e mezzi uomini, li quali vanno con arche e saette pestilenziando quelle anime de' tiranni che bolleno in lo sangue. E descrivono li poeti che Ision di Grecia innamorato di Iunone moglie di Iove, la ditta Iunone venne a cacciare con esso: e quando Ision volle gittare lo sperma, Iunone non lo volle ricevere, ma tirossi indietro, sicchè lo sperma cadde in terra, del qual s'ingenerò li Centauri. L'allegoria di questa favola è che Ision fu primo rettore di Grecia, e sì non era nobile, ma per modo tirannico tenea lo reggimento. Affettava gloria e onore: e questo figura che volle concubere con Iunone che è moglier di Iuppiter. Avea cento cavalieri a sua guardia armati con saette e con archi; e questo figura li detti Centauri, quasi a dire cento armati. Lo qual Ision poco tempo tenne il reame perchè li fu tolto: e questo figura che stette poco con Iunone in diletto, ch'ella si tirò in dietro. E però che li Centauri funno prima trovati per li tiranni, cioè soldati, però in questo capitolo de' tiranni fa menzione d'essi</p></div3>
<div3><head>vv. 58-60</head>
<p>Segue sua poema.</p>
<p><add resp="ed">60</add> <emph>Asticciuole</emph>, cioè saette</p></div3>
<div3><head>vv. 64-66</head>
<p>Questo Chirone fu un grande e valente uomo, e uomo d'arme e di battaglie, e fu quello che nodrì in infanzia Achille figliuolo di Peleo e di Tete dea marina, fino al tempo che la ditta Tete lo mandò all'isola di Licomede re, e fèllo stare in secreto in abito femminile, sicome è ditto nel quinto capitolo; e però che questo Chirone fu così armigero, li poeti lo scriveno per centauro</p></div3>
<div3><head>vv. 67-69</head>
<p>Questo Nesso fu un gigante e fortissimo uomo: stava con una barca ad uno braccio di mare in Grecia e tragittava le persone ed i cavalli: le persone tragittava con la barca, li cavalli si levava in spalla, e pedegiando li portava oltra l'acqua. Avenne che a questo luogo fue per passare Ercules con sua moglieri ch'ebbe nome Deianira: questo Nesso disse: la barca non potrebbe portare voi due e me, ma faremo così: io porterò la donna oltra, poi tornerò per Ercules. Ercules rispose: elli è senno di far così. Entrata la donna nella barca, innanzi ch'elli fussene oltra, Nesso fu inamorato di Deianira e spinselo tanto la voluttà che nella barca volle giacere con essa. Ercole stava su la riva d'acqua, vide questo fatto, mise mano all'arco e alle saette venenose, tirò l'arco e ferì Nesso. Nesso cognoscendo ch'era ferito da saetta tossicata pensò di vendicarsi in questo modo; disse a Deianira: io sono ferito a morte, ma per la piacevolezza ch'è nella tua persona io ti farò questo dono; io ti darò la mia camicia, la quale ha cotal virtù che ogni fiata che tuo marito Ercole l'avrà in dosso, elli non si potrà partire da tuo volere. Ed ebbeli data questa camiscia. Costei, credendo questo, si la tolse ed ebbela ben cara. Passato di questa vita Nesso, Ercole passò l'acqua pedegiando, trovò la moglie oltre la riva, e andonno ambidue a suo viaggio. In processo di tempo avenne che nelle parti d'Africa apparve un mostro, sichè Ercole per subiogare questo mostro, andò in Africa e lasciò Deianira in Grecia. Essendo andato Ercole, e stato alquanto tempo, non tornava; all'orecchie di Deianira venne che Ercole era inamorato d'altra donna nome Iole: si ch'ebbe cura che ciò non fosse. Tolse Lica e mandogli la sopradetta camiscia. Ercole come l'ebbe in dosso fue avvelenato, in per quello che la camiscia era sanguinosa del sangue di Nesso, lo quale uscì della piaga fattali per la saetta attossicata che li trasse: Ercole si sentì al punto di morire, ancise Lica e poi morì. Sichè Nesso per lo predetto de la sua camiscia fece la sua vendetta, cioè che fece morire Ercole che saettando l'uccise; e però dice: <emph>e fe' di sè la vendetta elli stesso</emph></p></div3>
<div3><head>vv. 70-72</head>
<p><emph>E quel di mezzo</emph>. Fu Chiron lo sopradetto, che allevò Achille.</p>
<p><add resp="ed">72</add> <emph>Quell'altro è Folo</emph>. Fu uno soldato e uomo d'arme lo quale sovra li altri fu sorpreso d'ira; e però lo mettono li poeti uno centauro iracondiosissimo</p></div3>
<div3><head>vv. 73-75</head>
<p>Qui descrive come li detti Centauri saetteno quelle anime, che si moveano dallo luogo della pena a lor data per la giustizia di Dio</p></div3>
<div3><head>vv. 76-81</head>
<p>Segue lo poema descrivendo li loro atti, e come si meragliavano di Dante che ivi era col corpo, il quale movea il fango e le pietre come fanno i vivi al mondo</p></div3>
<div3><head>v. 83</head>
<p>Qui mostra che Virgilio non era negligente</p></div3>
<div3><head>v. 84</head>
<p>Cioè dove terminava nelli Centauri la natura umana e la equina</p></div3>
<div3><head>v. 90</head>
<p><emph>Non è ladrone</emph>, cioè non venne qui per starsi</p></div3>
<div3><head>vv. 91-99</head>
<p><emph>Ma per quella</emph>. Segue lo poema mostrando come domandò aiutorio e scorta, come appar nel testo</p></div3>
<div3><head>vv. 100-102</head>
<p><emph>Or ci movemmo</emph>. Qui scrive andonno per la prova, cioè per lo cominciamento del bollor vermiglio, cioè del sangue</p></div3>
<div3><head>vv. 103-105</head>
<p>Mostra come la giustizia di Dio punisce più e meno secondo l'offesa, come appar nel testo</p></div3>
<div3><head>vv. 106-108</head>
<p><add resp="ed">107</add> <emph>Quivi è Alessandro</emph>. Questo Alessandro fu un tiranno il quale vinse tutto il mondo, se molte crudelitadi, com'è scritto nella sua vita; fra le quali n'è scritta una che sofferse a far morire di quelli di Ierusalem ad uno tratto LXXX milia uomini colle sue famiglie.</p>
<p><emph>Ivi</emph>. <emph>Dionisio fero</emph>. Questo Dionisio fu signore dell'isola di Cicilia: fu molto crudele e fiero, e ragionasi che al suo tempo si portava per li latini barba, e costui tanto era fiero che non solo per ingiuria d'altri elli li facea disconciamente tôrre la barba, ma eziandio la sua elli si brustiava co' carboni accesi. Era questo Dionisio di tanto sospetto che sempre dubitava d'esser morto, e fra l'altre guardie ch'elli faceva, era che s'elli si giungeva a giacere con femina, e li segreti e palesi luoghi cercava temendo ch'elle non avesseno alcune arme o altro che li potesse offendere</p></div3>
<div3><head>vv. 109-114</head>
<p><add resp="ed">109</add> Fu messer Eccelino di Romano, lo qual fu signore di Verona, Vicenza, Padova e Trevigi, crudelissimo tiranno a' suoi nemici; del quale si tratta più novelle, fra l'altre, l'una che 'l fe' ardere a una ora XV milia uomini padovani. Era uomo di rustica persona, faccia orribile e pilosa.</p>
<p><add resp="ed">111</add> <emph>Opizzo da Este</emph>. Questo casato fue gentiluomini da Esti, che sono del contado tra Padova e Ferrara: funne fatto uno di loro per la Chiesa Romana marchese della Marca d'Ancona, e stette nel ditto marchesatico a tempo. Questi seppe sì menar le mani in acquistar moneta, che, quando tornò con aiutorio d'alcuni gentili da Ferrara, tolse la terra e ritennesi lo nome di marchese. Vide via di cacciar un Salinguerra di Ferrara che era grande e gentile uomo d'essa, e con l'aiutorio e trattato di Veneziani lo fece morire in Venezia. Poi successive dissipò lui e suoi successori tutti quelli di parte d'imperio di Ferrara: poi mise mano a quelli ch'erano stati con lui e di sua parte. Fatto tutto questo, messer Azzo da Este fe' morire lo detto Opizzo suo padre acciò che li romagnesse la signoria. Possedè Ferrara, Modena e Reggio. Or lo chiama l'autore figliastro in per quello che a fare morire lo padre non è amore figliale, e però dice: <emph>fu spento dal figliastro</emph> etc.</p>
<p><add resp="ed">113</add> Cioè che lassavano andare Nesso innanzi, che era primo a Dante, e Virgilio venia dirieto a Dante, sì ch'era Virgilio a Dante secondo</p></div3>
<div3><head>vv. 115-117</head>
<p>Come appar nel testo, procede</p></div3>
<div3><head>vv. 118-120</head>
<p><emph>Mostrocci un'ombra</emph>. Questa era l'anima di messer Guido di Monforte d'Inghilterra, lo quale uccise in una chiesa in Viterbo messer Enrico d'Inghilterra parente del re Edardo, nell'ora quando si levava all'altare lo corpo del nostro Signore. Or fu tolto lo cuore del ditto messer Enrico da alcuni suoi parenti, e messo in una bussola, e balsamato e mandato nella sua terra che è appellata Londra, che è apresso un fiume che ha nome Tamisci, e fu fatta una immagine di marmore a similitudine del detto messer Enrico, e quella immagine tiene la detta bussula in mano: è scritto nella veste dell'immagine queste parole: <emph>Cor gladio scissum do cui consanguineus sum</emph>: cioè al re Adoardo apresenta quella immagine il cuor del ditto messer Enrico, acciò ch'elli ne faccia la vendetta</p></div3>
<div3><head>vv. 121-126</head>
<p>Segue lo poema mostrando più tiranni, li quali erano e chi più e chi meno ad ordine nel sangue secondo ch'avevano commesso nel mondo peccati: a tanti vennero ch'era pure lo sangue alto tanto che covria pur li piedi; e li passò la fossa</p></div3>
<div3><head>vv. 127-139</head>
<p>Qui disse Nesso a Dante: sicome tu hai veduto calare a poco a poco lo sangue in questa parte dove siamo venuti, così sappi che 'l fondo cala da l'altra parte, cioè che v'è più alto lo sangue che mai abbiamo veduto; e in questo tal luogo sì si pasciono li tiranni. Quando li ebbe menzionato che in quel luogo più alto era Attila, Pirro, Sesto, e due Ranieri, si ripassò lo guado e ritornossene adrieto. Attila fu uno d'Ungaria, lo qual ebbe gran seguito, fu crudelissimo uomo, destrusse molte cittadi: Aquileia, Padoa, Firenze; alla fine venne in Romagna per distruggerla. Quando venne ad Arimino, secreto e travestito entrò nella terra, e andò alla loggia dove si giucava a scacchi: un di quelli giucatori s'avide di lui, e dielli d'uno tavolieri su la testa, ed anciselo.</p>
<p>Pirro fu figliuolo d'Achille greco, e fu re d'Africa, fu grande robbatore e tiranno. Sesto fu figliuolo di Pompeio, e, secondo che recita Lucano, elli si gittò corsaro di mare, e fu crudelissimo robbatore. Questi due Ranieri furon grandi robbatori l'uno fu da Firenze, l'altro del contado di Firenze.</p></div3></div2>

<div2><head>XIII</head>

<div3 n="Versi">
<lg>
<l>Non era ancor di là Nesso arrivato,</l>
<l>Quando noi ci mettemmo per un bosco,</l>
<l>Che da nessun sentiero era segnato.</l></lg>
<lg>
<l>Non frondi verdi, ma di color fosco,</l>
<l>Non rami schietti, ma nodosi e involti,</l>
<l>Non pomi v'eran, ma stecchi con tosco.</l></lg>
<lg>
<l>Non han sì aspri sterpi nè sì folti</l>
<l>Quelle fiere selvagge, che in odio hanno</l>
<l>Tra Cecina e Corneto i luoghi colti.</l></lg>
<lg>
<l>Quivi le brutte Arpie lor nidi fanno,</l>
<l>Che cacciar delle Strofade i Troiani</l>
<l>Con tristo annunzio di futuro danno.</l></lg>
<lg>
<l>Ale hanno late, e colli e visi umani,</l>
<l>Piè con artigli, e pennuto il gran ventre:</l>
<l>Fanno lamenti in su gli alberi strani.</l></lg>
<lg>
<l>E 'l buon Maestro: Prima che più entre,</l>
<l>Sappi che se' nel secondo girone,</l>
<l>Mi cominciò a dire, e sarai, mentre</l></lg>
<lg>
<l>Che tu verrai nell'orribil sabbione.</l>
<l>Però riguarda bene, e sì vedrai</l>
<l>Cose, che torrien fede al mio sermone.</l></lg>
<lg>
<l>Io sentia da ogni parte traer guai,</l>
<l>E non vedea persona che il facesse;</l>
<l>Perch'io tutto smarrito m'arrestai.</l></lg>
<lg>
<l>I' credo ch'ei credette ch'io credesse,</l>
<l>Che tante voci uscisser tra que' bronchi</l>
<l>Da gente che per noi si nascondesse.</l></lg>
<lg>
<l>Però, disse il Maestro, se tu tronchi</l>
<l>Qualche fraschetta d'una d'este piante,</l>
<l>Li pensier ch'hai si faran tutti monchi.</l></lg>
<lg>
<l>Allor porsi la mano un poco avante,</l>
<l>E colsi un ramoscel da un gran pruno:</l>
<l>E il tronco suo gridò: Perchè mi schiante?</l></lg>
<lg>
<l>Da che fatto fu poi di sangue bruno,</l>
<l>Ricominciò a gridar: Perchè mi scerpi?</l>
<l>Non hai tu spirto di pietate alcuno?</l></lg>
<lg>
<l>Uomini fummo; ed or sem fatti sterpi:</l>
<l>Ben dovrebb'esser la tua man più pia,</l>
<l>Se state fossim'anime di serpi.</l></lg>
<lg>
<l>Come d'un stizzo verde, che arso sia</l>
<l>Dall'un de' capi, che dall'altro geme,</l>
<l>E cigola per vento che va via:</l></lg>
<lg>
<l>Sì della scheggia rotta uscìa insieme</l>
<l>Parole e sangue, ond'io lasciai la cima</l>
<l>Cadere, e stetti come l'uom che teme.</l></lg>
<lg>
<l>S'egli avesse potuto creder prima,</l>
<l>Rispose il Savio mio, anima lesa,</l>
<l>Ciò ch'ha veduto pur con la mia rima,</l></lg>
<lg>
<l>Non averebbe in te la man distesa;</l>
<l>Ma la cosa incredibile mi fece</l>
<l>Indurlo ad ovra, che a me stesso pesa.</l></lg>
<lg>
<l>Ma dilli chi tu fosti, sì che, in vece</l>
<l>D'alcuna amenda, tua fama rinfreschi</l>
<l>Nel mondo su, dove tornar gli lece.</l></lg>
<lg>
<l>E il tronco: Sì col dolce dir m'adeschi,</l>
<l>Ch'io non posso tacere; e voi non gravi</l>
<l>Perch'io un poco a ragionar m'inveschi.</l></lg>
<lg>
<l>Io son colui, che tenni ambo le chiavi</l>
<l>Del cor di Federigo, e che le volsi</l>
<l>Serrando e disserrando sì soavi,</l></lg>
<lg>
<l>Che dal segreto suo quasi ogni uom tolsi:</l>
<l>Fede portai al glorioso ufizio,</l>
<l>Tanto ch'io ne perdei le vene e i polsi.</l></lg>
<lg>
<l>La meretrice, che mai dall'ospizio</l>
<l>Di Cesare non torse gli occhi putti,</l>
<l>Morte comune, e delle corti vizio,</l></lg>
<lg>
<l>Infiammò contra me gli animi tutti,</l>
<l>E gl'infiammati infiammar sì Augusto,</l>
<l>Che i lieti onor tornaro in tristi lutti.</l></lg>
<lg>
<l>L'animo mio per disdegnoso gusto,</l>
<l>Credendo col morir fuggir disdegno,</l>
<l>Ingiusto fece me contra me giusto.</l></lg>
<lg>
<l>Per le nuove radici d'esto legno</l>
<l>Vi giuro che giammai non ruppi fede</l>
<l>Al mio signor, che fu d'onor sì degno.</l></lg>
<lg>
<l>E se di voi alcun nel mondo riede,</l>
<l>Conforti la memoria mia, che giace</l>
<l>Ancor del colpo che invidia le diede.</l></lg>
<lg>
<l>Un poco attese, e poi: Da ch'ei si tace,</l>
<l>Disse il Poeta a me, non perder l'ora;</l>
<l>Ma parla, e chiedi a lui se più ti piace.</l></lg>
<lg>
<l>Ond'io a lui: Domandal tu ancora</l>
<l>Di quel che credi che a me soddisfaccia;</l>
<l>Ch'io non potrei: tanta pietà m'accora.</l></lg>
<lg>
<l>Però ricominciò: Se l'uom ti faccia</l>
<l>Liberamente ciò che il tuo dir prega,</l>
<l>Spirito incarcerato, ancor ti piaccia</l></lg>
<lg>
<l>Di dirne come l'anima si lega</l>
<l>In questi nocchi; e dinne, se tu puoi,</l>
<l>S'alcuna mai di tai membra si spiega.</l></lg>
<lg>
<l>Allor soffiò il tronco forte, e poi</l>
<l>Si convertì quel vento in cotal voce:</l>
<l>Brevemente sarà risposto a voi.</l></lg>
<lg>
<l>Quando si parte l'anima feroce</l>
<l>Dal corpo ond'ella stessa s'è disvelta,</l>
<l>Minos la manda alla settima foce.</l></lg>
<lg>
<l>Cade in la selva, e non l'è parte scelta;</l>
<l>Ma là dove fortuna la balestra,</l>
<l>Quivi germoglia come gran di spelta;</l></lg>
<lg>
<l>Surge in vermena, ed in pianta silvestra:</l>
<l>L'Arpìe, pascendo poi delle sue foglie,</l>
<l>Fanno dolore, ed al dolor finestra.</l></lg>
<lg>
<l>Come l'altre, verrem per nostre spoglie,</l>
<l>Ma non però ch'alcuna sen rivesta:</l>
<l>Chè non è giusto aver ciò ch'uom si toglie.</l></lg>
<lg>
<l>Qui le strascineremo, e per la mesta</l>
<l>Selva saranno i nostri corpi appesi,</l>
<l>Ciascuno al prun dell'ombra sua molesta.</l></lg>
<lg>
<l>Noi eravamo ancora al tronco attesi,</l>
<l>Credendo ch'altro ne volesse dire;</l>
<l>Quando noi fummo d'un romor sorpresi,</l></lg>
<lg>
<l>Similemente a colui, che venire</l>
<l>Sente il porco e la caccia alla sua posta,</l>
<l>Ch'ode le bestie e le frasche stormire.</l></lg>
<lg>
<l>Ed ecco duo dalla sinistra costa,</l>
<l>Nudi e graffiati fuggendo sì forte</l>
<l>Che della selva rompièno ogni rosta.</l></lg>
<lg>
<l>Quel dinanzi: Or accorri, accorri, morte.</l>
<l>E l'altro, a cui pareva tardar troppo,</l>
<l>Gridava: Lano, sì non furo accorte</l></lg>
<lg>
<l>Le gambe tue alle giostre del Toppo.</l>
<l>E poichè forse gli fallia la lena,</l>
<l>Di sè e d'un cespuglio fece groppo.</l></lg>
<lg>
<l>Dirietro a loro era la selva piena</l>
<l>Di nere cagne bramose e correnti,</l>
<l>Come veltri che uscisser di catena.</l></lg>
<lg>
<l>In quel che s'appiattò miser li denti,</l>
<l>E quel dilaceraro a brano a brano;</l>
<l>Poi sen portar quelle membra dolenti.</l></lg>
<lg>
<l>Presemi allor la mia scorta per mano,</l>
<l>E menommi al cespuglio che piangea.</l>
<l>Per le rotture sanguinenti, invano.</l></lg>
<lg>
<l>O Iacopo, dicea, da Sant'Andrea,</l>
<l>Che t'è giovato di me fare schermo?</l>
<l>Che colpa ho io della tua vita rea?</l></lg>
<lg>
<l>Quando il Maestro fu sovr'esso fermo,</l>
<l>Disse: Chi fusti, che per tante punte</l>
<l>Soffi con sangue doloroso sermo?</l></lg>
<lg>
<l>E quegli a noi: O anime che giunte</l>
<l>Siete a veder lo strazio disonesto,</l>
<l>Ch'ha le mie frondi sì da me disgiunte,</l></lg>
<lg>
<l>Raccoglietele al piè del tristo cesto.</l>
<l>Io fui della città che nel Batista</l>
<l>Cangiò 'l primo patrone; ond'ei per questo</l></lg>
<lg>
<l>Sempre con l'arte sua la farà trista;</l>
<l>E se non fosse che in sul passo d'Arno</l>
<l>Rimane ancor di lui alcuna vista;</l></lg>
<lg>
<l>Quei cittadin, che poi la rifondarno</l>
<l>Sovra il cener che d'Attila rimase,</l>
<l>Avrebber fatto lavorare indarno.</l></lg>
<lg>
<l>Io fei giubetto a me delle mie case.</l></lg></div3>
<div3 n="Introduzione">
<p>In questo capitolo intende l'autore trattare di quella seconda ingiuria che si fae a sè medesmo in prima, e poi alle sue cose, siccome propuose nel XI capitolo, e punisceli nel secondo cerchietto del primo girone: punisce prima quelli che ancidono sè stessi in cotal modo, ch'elli li fa diventar albori senza foglie, sopra questi albori fa pascere arpìe, le quali sono una spezia di vermi con ale grandi, nere e rosse, hanne volto umano, tutto l'altro corpo è piloso a modo di topi; e queste arpìe rodendo le brocche di tali arbori, fanno fori per li quali escon voci di sospiri e di lamenti, che fanno l'anime incarcerate in essi. Or fa tale transmutazione Dante per allegoria, ch'elli dice: l'uomo quando è nel mondo è animale razionale, sensitivo e vegetativo: quando ancide sè stesso, el conferisce a cotale morte solo la possanza dell'anima razionale e sensitiva, e però ch'hanno colpa in tale offesa, son privi di quelle due possanze; romangli solo la vegetativa. Sichè di uomini si trasmutano in arbori che sono animali vegetativi solo; le arpìe, ha per allegoria a significare la volontade assoluta, cioè la desperazione. E però, che così è contra la natura, pone l'autore che le dette arpìe sono animaletti fetidi e puzzolenti. Fa questi arbori avere assai e poche brocche secondo ch'ebbe al mondo quell'anema malvagietade; fanne di quelli che sono apresso terra con molti stecchi e foglie secche ed appellati cespuglio, quasi impacciamenti di frasche. Poi ch'ha puniti questi, punisce quelli ch'hanno gittata la sua robba, e poi ucciso sè stessi; e fanne caccia di loro facendoli perseguire e dilacerare a cagne nere, le quali hanno a significare per allegoria, povertade e miseria, le quali sono arrabbiate condizioni. Poscia in fine del capitolo fa menzione della città di Firenze inanzi che Attila l'ardesse, e da poscia che fu rifatta sotto nome di san Iovanne Battista. E così finisce questo capitolo.</p>
<p>"Dividesi questo capitolo in cinque parti: nella prima parte sè continuando al presente canto, dice che Nesso centauro, che aveva loro fatta scala, non era ancora arrivato all'altra riva ritornandosi, quando Virgilio e l'autore sono entrati in un bosco dove non avea nè foglia verde nè rami schietti, ma noderosi; non frutti, ma spine tossicose; descrive questo bosco comparandolo allo bosco di Cecina e a quello di Corneto in Maremma nel qual bosco dice <emph>erano arpìe</emph>.</p>
<p>"Nella seconda parte che comincia: <emph>Quivi è 'l buon Maestro</emph> certificasi che questo è il secondo girone nella seconda delle tre parti del settimo cerchio d'Inferno, e dice: qui si scende questo secondo girone. Nella terza parte che comincia quivi: <emph>Io sentia già d'ogni parte</emph>, pone l'anime delle quali introduce parlare una, cioè Piero delle Vigne cancelliere dello imperadore Federico secondo, e qui palesa sua grandezza d'onore nella prima vita, e suo miserissimo fine. Nella quarta che comincia quivi: <emph>Però ricominciò</emph>, s'inchiere e dichiara come li spiriti violenti si fanno spini in questa selva, e se mai tornan e uno nella prima forma. Nella quinta ed ultima parte introduce alcuna anima dei violenti nelle quali ad occhio se si dimostra ciò che li domandò di sopra nella quarta parte, e questa incomincia quivi: <emph>Noi eravamo</emph>. E però in questo capitolo si tratta della pena di coloro che uccidono loro medesimi".</p>
<p>Circa la quale ingiuria di sè medesimo può essere questione: se l'uomo può aver odio a sè medesimo o no. E per che si possa bene avere odio a sè medesimo secondo che è scritto nel Psalmo: <emph>qui diligit iniquitatem, odit animam suam</emph>. Molti sono che amano iniquitade sì che si segue ch'elli abbiano in odio sè medesimi e l'anima sua. Ancora noi odiamo quello a chi noi vogliamo ed adoriamo male; molti sono che adovrano in sè male come quelli che s'ancideno sè stessi; dunque può l'uomo avere odio a sè medesimo. Ancora Boezio, dice, <emph>secondo De Consolatione</emph>, che l'avarizia fa l'uomo odioso per la qual si segue che ogni uomo ha in odio l'avaro: certo è che molti sono avari, e cognoscensi avari, dunque quelli odiano sè medesimi. In la contraria opinione è san Paolo <emph>ad Ephesios</emph> V: <emph>nemo unquam carnem suam odio habuit</emph>. Alla quale questione responde san Tommaso nella prima parte della seconda questione 29, articolo 8: ch'ell'è impossibile naturalmente che l'uomo possa avere odio a sè stesso, perchè naturalmente l'uomo ha appetito di bene perchè avere appetito di male è di fuora e senza la volontà, sicome dice Dionisio, 4, <emph>De divinis nominibus: - aliquem amare est velle ei bonum</emph>. Per la qual cosa è necessario che l'uomo ami sè medesimo: ed è impossibile che l'uomo naturalmente abbia odio a sè: ma aviene bene che l'uomo può odiare sè medesimo; e questo è per accidente, e può essere in due modi.</p>
<p>Lo primo è da parte di quel bene ch'altri vuole, credendo ch'elli sia bene, ed ell'è <emph>simpliciter</emph> male: siccome appare nel testo di questo capitolo di Dante introducendo a parlare Pietro dalle Vigne che disse: <emph>credendo col morir fuggir disdegno</emph>: credendo fuggire disdegno, che è apparenza di bene, cadde ad ancidersi sè stesso, che è pessimo male.</p>
<p>L'altro modo d'accidente che l'uomo può avere odio a sè medesimo si è in questo modo di estimare secondo la sensualità e li appetiti corporei lo bene. E in questo modo elli odiano sè stessi, in quanto non adovrano secondo lo intelletto ragionevole; e però quelli che amano la iniquitade, giudicano pure per lo sensitivo, e perciò odiano l'anima sua. Sichè chiaro appare che per accidente e non naturalmente lo uomo odia l'anima sua; ed è assoluzione al primo argomento.</p>
<p>Lo secondo argomento si solve che quelli che si ancideno per sè stessi, non lo fanno in quanto far male, ma credono far bene. Vero è ch'elli errano ch'elli estimano che sia meglio per schifar miseria e dolore al mondo ad ancidersi, che a stare in vita: sì in quanto la morte è termine di dolore e miseria in questo mondo è bene, ma ad ancidersi sè stesso è troppo più grande carico.</p>
<p>Lo terzo argomento si solve ch'elli è ben vero che l'avaro ha in odio alcuno suo accidente, dichiamo quello dell'avarizia, non si segue perciò ch'elli abbia in odio sè medesimo; sicome lo inferno, lo quale ha a odio la sua malizia e a sè stesso vuol bene. Ed è vero che l'avarizia fa l'uomo odioso d'altri, ma non di sè stesso, che anche l'avarizia cagione è de l'ordinato amore de' beni temporali e di volerne più che di ragione non li tocca.</p>
<p>Detto dell'intenzione del capitolo è da esponere lo testo in quelle parti dov'è mestieri</p></div3>
<div3><head>vv. 1-3</head>
<p><emph>Non era ancor di là</emph>. Qui mostra com'erano ancora solliciti che innanzi che Nesso, lo qual li avea scorti, fosse all'altra riva della fossa, elli cominciavano ad entrare nel bosco, il quale non pare che fosse molto frequentato da viandanti, sichè non era nè strada, nè sentiero, nè carreggiata, nè battuta di cavalli</p></div3>
<div3><head>vv. 4-9</head>
<p>Segue suo poema mostrando ch'erano arbori, li quali erano senza ogni ridere di verdura: e soggiunge ch'erano fatti a modo di spini, che hanno tossecose le punte.</p>
<p><add resp="ed">9</add> Corneto è un castello che è in terra di Roma sovra mare in lo patrimonio di san Pietro e distante per più miglio da Cecina, nella qual distanza non è altro che boschi molto folti</p></div3>
<div3><head>vv. 10-12</head>
<p>Arpie sono animali con ale e sono pilose come è ditto, e sono fetide e puzzolenti: dice che hanno li lor nidi su li alberi del predetto bosco, e tranno di lì lor vita.</p>
<p><add resp="ed">11</add> Descrive Virgilio in lo <emph>Eneidos</emph> che Enea arrivò, quando si partì da Troia all'isola delle Strofade che è in l'Arcipelago ch'è in Romania, e lìe volendo dare agio a sua gente, dismontò a terra, trovolli tante delle dette arpìe che per la puzza e fetore con la sua gente si convenne partire: vero è che poetando mette Virgilio che la donna delle dette arpìe parlò con Enea, e predisseli di tutto quello che li dovea avenire in Italia, fra le quali novelle fue di quelle che non piacquero ad Eneas</p></div3>
<div3><head>vv. 13-15</head>
<p><emph>Ale hanno late, e colli e visi umani</emph>. Descrive sua figura</p></div3>
<div3><head>vv. 16-27</head>
<p>Qui mostra com'è nel secondo girone com'è detto, e segue lo poema mostrando ch'è quasi incredibile in la sua metafora.</p>
<p><add resp="ed">27</add> Qui bisticcia per introdurre diletto allo studente, mostrando Dante ch'elli credea che Virgilio credesse ch'elli credesse che quelle voci e lamenti, che si udìano, fusseno di gente ascosta per paura di loro tra questi sterpi e brocchi</p></div3>
<div3><head>vv. 28-30</head>
<p>Qui soggiunse a tal credere che Virgilio disse: se tu tronchi, cioè scavezzi, uno di quelli brocchi, ciò è brocco over fraschetta, tutti quelli pensieri che hai, saranno monchi, cioè sarannoti palesi nella veritade</p></div3>
<div3><head>vv. 37-39</head>
<p><emph>Uomini</emph>. Qui mostra che furono uomini intellettivi ed ora erano sterpi, cioè pur vegetativi.</p>
<p><add resp="ed">38</add> <emph>Pia</emph>, cioè piatosa</p></div3>
<div3><head>vv. 40-42</head>
<p><add resp="ed">41</add> <emph>Dall'altro</emph>, cioè da quel capo che non è arso.</p>
<p><add resp="ed">42</add> Qui esemplifica l'autore quello tronco e nota che fa uno stizzo verde ardendo sì che l'umido che è dentro lo legno per lo calor del fuoco si rarefà e diviene aere, il quale aere volendo trovare al naturale luogo impigresi per uscire fuori, e trovando intoppo d'umido non rarefatto bisognali più largo luogo, sì ch'esce con quello impeto fuori, sicome mostra lo Filosofo in la Meteora</p></div3>
<div3><head>vv. 43-45</head>
<p>Qui fa la comparazione secondo lo suo poema</p></div3>
<div3><head>vv. 46-51</head>
<p>Qui parla Virgilio persuadendo l'anima del tronco, per indurlo a benivolenza di respondere a Dante</p></div3>
<div3><head>vv. 52-54</head>
<p>Quasi a dire che li dannati voglion volontieri che di loro sia al mondo memoria</p></div3>
<div3><head>vv. 55-57</head>
<p>Segue lo poema come appar nel testo</p></div3>
<div3><head>vv. 58-63</head>
<p>Costui fue Piero delle Vigne cancellieri dello imperadore Federico secondo, lo quale era per lo suo offizio segretario del detto Imperadore, ed era tanto inanzi alla corte, che elli più volte scrisse e rispuose a lettere lo sì e 'l no, come parea a lui: e seppe fare sì ch'altri non era del segreto consiglio dello Imperadore se non lui. O per invidia fue accusato allo Imperadore ch'elli avea revellato a papa Innocenzio alcuni segreti dello Imperadore, non essendo in vera amistà l'uno con l'altro: sichè lo Imperadore lo fe' prendere, e fèllo abacinare, e questo fu a San Miniato del Todesco; poi in processo di tempo facendolo portare a Pisa in su uno asino lo Imperadore, fu per li somieri tolto giuso; e messo ad uno ospedale perchè reposasse, e questo battè tanto lo capo al muro che morì.</p>
<p><add resp="ed">62</add> Qui si scusa Piero predetto che non fe' la detta rivelazione; anzi durò tanta fatica nel predetto offizio che 'l ne perdè e vene, cioè sangue, e polsi, cioè spirito</p></div3>
<div3><head>vv. 64-66</head>
<p>Qui intende la invidia che è tra famigliari e consiglieri.</p>
<p><add resp="ed">65</add> <emph>Di Cesare</emph>, cioè Imperadore.</p>
<p><add resp="ed">66</add> <emph>Morte</emph>, cioè che è comunemente delle sorti de' baroni</p></div3>
<div3><head>v. 67</head>
<p><emph>Infiammò</emph>, cioè che tutti i famigliari lo invidiavano</p></div3>
<div3><head>v. 68</head>
<p>Cioè li famigli infiammar sì Augusto, cioè lo Imperadore</p></div3>
<div3><head>v. 69</head>
<p>Cioè che fu primo d'onore e trovossi in tristi disonori</p></div3>
<div3><head>vv. 70-72</head>
<p>Qui mostra che credendo con suo morire fuggire disdegno, si uccise e però dice: <emph>ingiusto feci me</emph>, cioè io mi feci cosa ch'era ingiusta: <emph>contra me giusto</emph>, cioè contra me che non aveva peccato</p></div3>
<div3><head>vv. 73-75</head>
<p>Qui si scusa con sagramento come appar nel testo</p></div3>
<div3><head>vv. 76-78</head>
<p>Qui priega che sua menoria sia scusata nel mondo tra i vivi</p></div3>
<div3><head>vv. 82-90</head>
<p><emph>Ond'io a lui</emph>, cioè che volle che Virgilio lo domandasse in che modo l'anime si trasmutavano in sterpi, e perchè e se mai alcuna è mutata ad altra pena</p></div3>
<div3><head>vv. 91-93</head>
<p>Qui poetiza e proemiza alla risposta</p></div3>
<div3><head>vv. 94-96</head>
<p>Cioè quando l'uomo muore, l'anima, che andar dee là giuso, va dinanzi a Minos, com'è detto nel V capitolo</p></div3>
<div3><head>vv. 97-99</head>
<p>Cioè non stanno ad ordine, ma tutti là dove la fortuna li trabucca, quivi germoglia, qui si trasforma, e fassi vegetativo animale</p></div3>
<div3><head>vv. 100-102</head>
<p><emph>Surge in vermena</emph>. Sì come li alberi che sono prima vergella.</p>
<p><add resp="ed">101</add> Cioè li animali predetti li cibano.</p>
<p><add resp="ed">102</add> Cioè che li fanno pena e fanno li fòri onde la voce esce</p></div3>
<div3><head>vv. 103-105</head>
<p>Qui dice che verranno al die del giudicio sì come le altre anime per li suoi corpi; ma l'altre si vestiranno di suo corpo, e queste no: e parla poeticamente o fingendo pone che la ragione si e che non è giusto ad aver quello che lo uomo medesimo si tolle lui stesso</p></div3>
<div3><head>vv. 106-108</head>
<p>Cioè che li strascineranno fino alla selva, e sarà appenduto ad essa, cioè ad uno delle loro frasche; e così staranno dopo il dì del giudizio</p></div3>
<div3><head>vv. 109-112</head>
<p>Poich'è detto di quelli che sè stessi uccidono, qui intendeno di dire di quelli ch'uccidono e gettano lo suo onore ed avere, e poi infine si privano della vita. Dice che stanno ancora apresso lo sterpo: segue lo poema, come appar nel testo, facendo comparazione al romore che fa nel bosco lo porco che è cacciato</p></div3>
<div3><head>vv. 115-120</head>
<p>Qui si fa menzione di due, li quali dissiparono lo suo avere ed onore e poi la vita. E pone ch'elli erano cacciati da cagne nere e bramose, le quali per allegoria hanno a significare la miseria e la povertà, le quali nel mondo elli andavano cacciando: e l'autore per opposito fa che le predette cagne perseguano loro. Questo Lano fu uno gentile uomo giovane da Siena, lo quale rimase ricchissimo del padre, e seppe tener tal vita che in poco tempo elli si trovò in grande povertà. Essendo all'oste che fecen li Fiorentini con li Senesi alla Pieve al Toppo, ed essendo lo detto Lano nell'oste de' Senesi, pensando ch'elli avea strutto lo suo ed era in gran miseria, elesse di voler morire inanzi che vivere; disperatamente si mise entro li nemici, e li fue morto. Lo secondo fu un Iacomo de Santo Andrea Padovano, lo qual similemente dopo la morte del padre rimase ricchissimo, dissipò lo suo avere in mali e viziosi modi, fra i quali se ne conta uno, che li venne voglia di vedere un gran fuoco in una sua villa ch'era tutta sua, e stava dal largo a vedere ardere le case. Cotali erano li suoi appetiti. Or mette l'autore nel testo che questi due veniano fuggendo, adrieto le cagne li perseguiano. Qui, come appar nel testo, Lano venìa innanzi fuggendo, e tutto graffiato dalli sterpi, e gridando dicea: accorri, accorri morte; quasi a dire che nel mondo volontarie andò alla morte.</p>
<p><add resp="ed">119</add> Cioè lo predetto Iacomo lo veniva rampognando e dicea: se tu fossi stato sì corrente alla Pieve al Toppo, tu saresti ben scampato</p></div3>
<div3><head>vv. 121-129</head>
<p>Qui seguendo suo poema dice che fallita la lena, cioè la forza al detto Iacomo, percosse in un cespuglio ed agrappossi in esso, cioè s'ascose in esso: questo cespuglio era uno avilupamento di frasche, nel quale, sicome nelli altri albori del predetto bosco, erano anime: così similemente questo cespuglio era una anima. Or ricoverato lo detto Iacomo nel predetto cespuglio, le cagne furon sovra, e tutto lo dilacerarono e ruppeno e preseno le membra del detto Iacomo, e portonnole a brano a brano, cioè a membro a membro</p></div3>
<div3><head>vv. 130-132</head>
<p>Dice come Virgilio lo menò apresso allo cespuglio, lo qual piangeva e lamentavasi perch'era così rotto e squarciato</p></div3>
<div3><head>vv. 133-135</head>
<p>Queste parole erano dell'anima, ch'era nel cespuglio transmutata, la qual si lamentava del suo danno e nella innocenza ch'avea della vita rea del predetto Iacomo</p></div3>
<div3><head>vv. 136-138</head>
<p>Qui segue suo poema narrando chi era, cioè l'anima del cespuglio</p></div3>
<div3><head>vv. 139-142</head>
<p>Qui li pregava ch'elli raunasseno le frondi sparte, soggiungendo com'era fiorentino. E dicelo in tal latino</p></div3>
<div3><head>vv. 143-145</head>
<p><emph>Io fui della città</emph>. Qui recita sotto brevità come Firenze al tempo de' suoi edificatori, ch'erano pagani, la edificonno sotto constellazione bellica, e guardonno in costruzione d'essa di fortificare quel pianeta che secondo li giudizii d'astrologia hae a significare vittoria acquistata per battaglia, cioè Marte, e però dice l'istoria che 'l patrono di Fiorenza era in lo primo tempo Mars: e questo per allegoria vuol dire l'autore che Firenze triunfava per battaglie, e non metteva altro mezzo nelli suoi affari che farla con le mani. Mutossi poi legge nell'umana gente che discese lo Figliuolo di Dio nella vergine; e così mutò patronatico la detta città, la quale tolse per suo patrono san Ioanni Baptista.</p>
<p>Or qui per allegoria l'autor mostra la qualità dei fiorentini dopo il primo reggimento, cioè di poi in lì non mettea ne' suoi affari altro fare che a duello, e pone <emph>per locum a simili</emph> che sì come tra li altri discipuli e fedeli ch'ebbe lo nostro Signore, san Ioanni Baptista fue salvatico ed estratto da ogni conversazione e vita umana, così li fiorentini sono estratti, diversi, selvatichi e crudi a comparazione di tutti li altri umani atti</p></div3>
<div3><head>vv. 146-150</head>
<p>Cioè che in sull'Arno in capo del ponte vecchio è un'imagine di Marte, per la quale Marte non ha preceduto con sua arte ad averso d'essa, cioè con battaglie, indarno l'arebbono riedificata quelli che la rifenno dopo quando l'Attila l'arse, ciò vuol dire ella sarebbe nuovamente disfatta; e perciò dice: <emph>avrebber fatto lavorare indarno</emph>. Or questa imagine hae per allegoria a significare li Buondelmonti, li quali sono gentili ed armigeri uomini, li quali hanno per lo seguir lo primo modo di Firenze, cioè di farla con mano, mantenuta la terra in la detta arte, ed oggi non disfatta</p></div3>
<div3><head>v. 151</head>
<p>Posciachè l'anima del cespuglio ebbe toccato dello stato di Firenze, qui tocca del suo proprio, e dice che fe' delle sue case giubbetto. <emph>Giubbetto</emph> è in Parigi una casa nella quale si fa la giustizia per la pubblica Signoria: lì si taglia teste, lì si impicca, lì si procede nella persona de' malfattori per la ragione pubblica. Or dice l'anima del cespuglio ch'elli fece delle sue case a sè giubbetto, cioè che si apiccò sè stesso. Ora è da notare che l'autore non fa menzione più in singularità chi sia costui; e puollo muovere due cagioni.</p>
<p>La prima è che poichè li ha detto ch'elli fue fiorentino, è assai notorio che nel suo tempo fue messer Lotto delli Agli, lo quale era nominato giudice d'una falsa sentenza: per quel dolore s'apiccò elli stesso colla sua cintura d'ariento.</p>
<p>L'altra si è che questo vizio si può applicare a più di quella terra: quasi a dire ch'ella n'è molto viziata. E perchè li esempli in la presente Comedia sono posti ad intelligenzia dello studente, ello esemplo che li è più notorio è da tôrre, acciò che possa più perfettamente cogliere la intenzione del poema; perciò li dà larghezza ch'elli toglia per esemplo di quelli che lo predetto studente sae.</p>
<p>E qui compie la intenzione del tredicesimo capitolo.</p></div3></div2>

<div2><head>XIV</head>

<div3 n="Versi">
<lg>
<l>Poichè la carità del natio loco</l>
<l>Mi strinse, raunai le fronde sparte,</l>
<l>E rende'le a colui ch'era già fioco.</l></lg>
<lg>
<l>Indi venimmo al fine, ove si parte</l>
<l>Lo secondo giron dal terzo, e dove</l>
<l>Si vede di giustizia orribil arte.</l></lg>
<lg>
<l>A ben manifestar le cose nove,</l>
<l>Dico che arrivammo ad una landa,</l>
<l>Che dal suo letto ogni pianta rimove.</l></lg>
<lg>
<l>La dolorosa selva l'è ghirlanda</l>
<l>Intorno, come il fosso tristo ad essa:</l>
<l>Quivi fermammo i passi a randa a randa.</l></lg>
<lg>
<l>Lo spazzo era una rena arida e spessa,</l>
<l>Non d'altra foggia fatta che colei,</l>
<l>Che fu dai piè di Caton già soppressa.</l></lg>
<lg>
<l>O vendetta di Dio, quanto tu dei</l>
<l>Esser temuta da ciascun che legge</l>
<l>Ciò che fu manifesto agli occhi miei!</l></lg>
<lg>
<l>D'anime nude vidi molte gregge</l>
<l>Che piangean tutte assai miseramente,</l>
<l>E parea posta lor diversa legge.</l></lg>
<lg>
<l>Supin giacea in terra alcuna gente;</l>
<l>Alcuna si sedea tutta raccolta,</l>
<l>Ed altra andava continuamente.</l></lg>
<lg>
<l>Quella che giva intorno era più molta,</l>
<l>E quella men, che giacea al tormento,</l>
<l>Ma più al duolo avea la lingua sciolta.</l></lg>
<lg>
<l>Sovra tutto il sabbion d'un cader lento</l>
<l>Piovean di fuoco dilatate falde,</l>
<l>Come di neve in alpe senza vento.</l></lg>
<lg>
<l>Quali Alessandro in quelle parti calde</l>
<l>D'India vide sopra lo suo stuolo</l>
<l>Fiamme cadere infino a terra salde;</l></lg>
<lg>
<l>Perch'ei provvide a scalpitar lo suolo</l>
<l>Con le sue schiere, perciocchè il vapore</l>
<l>Me' si stingeva mentre ch'era solo:</l></lg>
<lg>
<l>Tale scendeva l'eternale ardore;</l>
<l>Onde la rena s'accendea, com'esca</l>
<l>Sotto il focile, a raddoppiar dolore.</l></lg>
<lg>
<l>Senza riposo mai era la tresca</l>
<l>Delle misere mani, or quindi or quinci</l>
<l>Iscotendo da se l'arsura fresca.</l></lg>
<lg>
<l>Io cominciai: Maestro, tu che vinci</l>
<l>Tutte le cose, fuor che i Dimon duri,</l>
<l>Che all'entrar della porta incontro uscinci,</l></lg>
<lg>
<l>Chi è quel grande che non par che curi</l>
<l>L'incendio, e giace dispettoso e torto</l>
<l>Sì che la pioggia non par che il maturi?</l></lg>
<lg>
<l>E quel medesmo, che si fue accorto</l>
<l>Ch'io dimandava il mio duca di lui,</l>
<l>Gridò: Qual io fui vivo, tal son morto.</l></lg>
<lg>
<l>Se Giove stanchi il suo fabbro, da cui</l>
<l>Crucciato prese la folgore acuta,</l>
<l>Onde l'ultimo dì percosso fui;</l></lg>
<lg>
<l>O s'egli stanchi gli altri a muta a muta</l>
<l>In Mongibello alla fucina negra,</l>
<l>Gridando: Buon Vulcano, aiuta aiuta;</l></lg>
<lg>
<l>Sì com'ei fece alla pugna di Flegra,</l>
<l>E me saetti di tutta sua forza,</l>
<l>Non ne potrebbe aver vendetta allegra.</l></lg>
<lg>
<l>Allora il Duca mio parlò di forza</l>
<l>Tanto, ch'io non l'avea sì forte udito:</l>
<l>O Capaneo, in ciò che non s'ammorza</l></lg>
<lg>
<l>La tua superbia, se' tu più punito:</l>
<l>Nullo martirio, fuor che la tua rabbia,</l>
<l>Sarebbe al tuo furor dolor compito.</l></lg>
<lg>
<l>Poi si rivolse a me con miglior labbia,</l>
<l>Dicendo: Quei fu l'un de' sette regi</l>
<l>Ch'assiser Tebe; ed ebbe, e par ch'egli abbia</l></lg>
<lg>
<l>Dio in disdegno, e poco par che il pregi:</l>
<l>Ma, come io dissi lui, li suoi dispetti</l>
<l>Sono al suo petto assai debiti fregi.</l></lg>
<lg>
<l>Or mi vien dietro, e guarda che non metti</l>
<l>Ancor li piedi nell'arena arsiccia:</l>
<l>Ma sempre al bosco li ritieni stretti.</l></lg>
<lg>
<l>Tacendo ne venimmo là ove spiccia</l>
<l>Fuor della rena un picciol fiumicello,</l>
<l>Lo cui rossore ancor mi raccapriccia.</l></lg>
<lg>
<l>Quale del bulicame esce il ruscello,</l>
<l>Che parton poi tra lor le peccatrici,</l>
<l>Tal per l'arena giù sen giva quello.</l></lg>
<lg>
<l>Lo fondo suo ed ambo le pendici</l>
<l>Fatt'eran pietra, e i margini da lato:</l>
<l>Perch'io m'accorsi che il passo era lici.</l></lg>
<lg>
<l>Tra tutto l'altro ch'io t'ho dimostrato,</l>
<l>Posciachè noi entrammo per la porta</l>
<l>Lo cui sogliare a nessuno è negato,</l></lg>
<lg>
<l>Cosa non fu dagli tuoi occhi scorta</l>
<l>Notabile, com'è 'l presente rio,</l>
<l>Che sovra sè tutte fiammelle ammorta.</l></lg>
<lg>
<l>Queste parole fur del Duca mio:</l>
<l>Perchè il pregai, che mi largisse il pasto</l>
<l>Di cui largito m'avea il disio.</l></lg>
<lg>
<l>In mezzo mar siede un paese guasto,</l>
<l>Diss'egli allora, che si chiamò Creta,</l>
<l>Sotto il cui rege fu già il mondo casto.</l></lg>
<lg>
<l>Una montagna v'è, che già fu lieta</l>
<l>D'acqua e di fronde, che si chiamò Ida:</l>
<l>Ora è diserta come cosa vieta.</l></lg>
<lg>
<l>Rea la scelse già per cuna fida</l>
<l>Del suo figliuolo, e, per celarlo meglio,</l>
<l>Quando piangea, vi facea far le grida.</l></lg>
<lg>
<l>Dentro dal monte sta dritto un gran veglio</l>
<l>Che tien volte le spalle inver Damiata,</l>
<l>E Roma guarda sì come suo speglio.</l></lg>
<lg>
<l>La sua testa è di fin'oro formata,</l>
<l>E puro argento son le braccia e il petto,</l>
<l>Poi è di rame infino alla forcata;</l></lg>
<lg>
<l>Da indi in giuso è tutto ferro eletto,</l>
<l>Salvo che il destro piede è terra cotta,</l>
<l>E sta in su quel, più che in su l'altro, eretto.</l></lg>
<lg>
<l>Ciascuna parte, fuor che l'oro, è rotta</l>
<l>D'una fessura che lagrime goccia,</l>
<l>Le quali accolte fòran quella grotta.</l></lg>
<lg>
<l>Lor corso in questa valle si diroccia:</l>
<l>Fanno Acheronte, Stige e Flegetonta;</l>
<l>Poi sen van giù per questa stretta doccia</l></lg>
<lg>
<l>Infin là ove più non si dismonta:</l>
<l>Fanno Cocito; e qual sia quello stagno,</l>
<l>Tu lo vedrai: Però qui non si conta.</l></lg>
<lg>
<l>Ed io a lui: Se il presente rigagno</l>
<l>Si deriva così dal nostro mondo,</l>
<l>Perchè ci appar pure a questo vivagno?</l></lg>
<lg>
<l>Ed egli a me: Tu sai che il luogo è tondo.</l>
<l>E tutto che tu sii venuto molto</l>
<l>Pur a sinistra giù calando al fondo,</l></lg>
<lg>
<l>Non se' ancor per tutto il cerchio volto;</l>
<l>Perchè, se cosa n'apparisce nuova,</l>
<l>Non dee addur maraviglia al tuo volto.</l></lg>
<lg>
<l>Ed io ancor: Maestro, ove si trova</l>
<l>Flegetonte e Letè, chè dell'un taci,</l>
<l>E l'altro di' che si fa d'esta piova?</l></lg>
<lg>
<l>In tutte tue question certo mi piaci,</l>
<l>Rispose; ma il bollor dell'acqua rossa</l>
<l>Dovea ben solver l'una che tu faci.</l></lg>
<lg>
<l>Letè vedrai, ma fuor di questa fossa,</l>
<l>Là ove vanno l'anime a lavarsi,</l>
<l>Quando la colpa pentuta è rimossa.</l></lg>
<lg>
<l>Poi disse: Omai è tempo da scostarsi</l>
<l>Dal bosco: fa che diretro a me vegne:</l>
<l>Li margini fan via, che non son arsi,</l></lg>
<lg>
<l>E sopra loro ogni vapor si spegne.</l></lg></div3>
<div3 n="Introduzione">
<p>In questo canto intende l'autore trattare di quelli ch'ebbeno per lor superbia in dispetto e odio Dio, e punisceli secondo la division fatta primiera, nel terzo circoletto del primo girone: falli penare in uno renoso piano, ed essere stimolati da falde di fuoco, le quali li piovano adosso a similitudine come quando neva, che cade l'acqua gelata a falde; pone che la rena di sotto è sì disposta e conforme a tale accensione, che quando la falda vi cade suso, ad essa s'appiglia a mo' che fa l'esca sotto l'acciarolo e pietra quando si fa fuoco.</p>
<p>Parteli in tre parti: li più dispettosi stanno supini su la rena, e ricevono quella rogiada: li altri stanno a sedere e molto raccolti per occupar men luogo, tuttavolta aitandosi come possono colle mani a schifar lor duolo; li terzi vanno attorno a questi, e sono in continuo movimento senza riposo.</p>
<p>Tiene tal modo l'autore per allegoria a significare che la superbia che si hae contra Dio, conviene essere punita da Dio, ed è sì ragionevile giustizia la sua, che le cose basse conferiscono a tal giudizio, sicome la rena. Introduce, come apparirà nel testo, alcune favole poetiche sì in punire alcuni superbi, come eziandio mostrare l'età del mondo, per una imagine, che fu nell'isola di Creti: la quale elli introduce in questo capitolo per mostrare come da lei procedeno quattro nomi di fiumi, li quali fiumi vanno e correno verso lo centro del mondo. In le quali parti si puniscono alcune anime, che per giustizia di Dio hanno più basso luogo che le predette, come in la esposizion del testo apparirà.</p>
<p>Poi in fine del capitolo fa menzione del fiume ch'elli appella Lete.</p>
<p>Circa la qual materia si può far questione, se alcuno uomo può avere odio a Dio. Ed argomentasi prima che no: dice san Dionisio in lo quarto libro <emph>De divinis nominibus</emph>: - <emph>Omnibus amabile et diligibile est primum bonum et pulchrum</emph>, Dio è quella bontade e bellezza, adonqua non può essere odiato Dio da alcuni. Ancora sicome appare in li Apocrifi d'Esdra, che dice: <emph>omnia invocant veritatem et benignitatem in operibus eius</emph>: Dio è quella verità, donqua Dio è amato da ogni uomo; e <emph>per consequens</emph> non può essere odiato da alcuno. Circa la qual questione è da sapere che odio è un movimento d'appetito, lo qual appetito descende da alcuna apprensione, overo cognoscibilitade, la quale apprensione può essere in odio in due modi.</p>
<p>L'uno modo è cognoscere ed apprendere Dio per la sua essenzia, la quale essenzia è la bontà di Dio, e non può essere odiata da alcuni, in per quello che ella è di ragione di bene, e però non può essere odiata.</p>
<p>L'altro modo d'apprensione può essere per li suoi effetti, per li quali effetti visibili si può cognoscere le invisibili virtudi di Dio, e questi effetti si possono considerare in due modi. L'uno è che 'l vivere, l'intendere, l'amare non può essere contra la volontade umana: certo è che tali differenzie ella hae da Dio, sichè per questo modo è impossibile odiare Dio.</p>
<p>L'altro modo è quando li effetti di Dio repugnano e contrariano la volontade umana, che è inverziata e contraria alla ragione: sicome quando per alcun peccato riceve da Dio pena, o è costretto per legge divina di non incorrere ad alcun diletto: e però che è in questo ultimo modo inviluppato, può benissimo avere odio a Dio; e di questi così fatti son quelli di chi nel presente capitolo si fa menzione.</p>
<p>Lo primo argomento che parla <emph>in universali</emph>, si solve che questi che vedeno Dio per la sua essenzia, cioè li santi, non puonno avere odio a Dio: non segue però che coloro che non vedono Dio per essenzia, non possano odiarlo.</p>
<p>Lo secondo argomento s'intende in quelli ch'hanno naturale e dritta volontade ed appetito; quelli che l'hanno perversa possono avere in odio Dio, perchè a loro dispiaceno li ragionevili effetti.</p>
<p>Poich'è detta la intenzione del capitolo presente e la condizione di quelli che menziona, si è da esponere dov'è bisogno lo testo</p></div3>
<div3><head>vv. 1-3</head>
<p>Seguendo lo poema dice, che poichè ebbe udito che l'anima del cespuglio era stata fiorentina, sì lo strinse a carità, perch'elli e lui erano nati in uno luogo cioè in Firenze; per la qual compassion raunò le fronde sparte, ch'erano state dilacerate e scarpite per le cagne nere che seguiano Iacomo de Santo Andrea predetto, e rendele a colui, cioè a messer Loto, lo quale era già fioco, cioè che non li parlava più</p></div3>
<div3><head>vv. 4-6</head>
<p>Cioè che partendo dal cespuglio veneno sopra lo terzo cercoletto, dove la giustizia di Dio punìa con diversa arte quelli peccatori</p></div3>
<div3><head>vv. 7-15</head>
<p>Qui vuol descrivere lo sito del luogo: dice che arivò a una landa, cioè a una via, la quale era in figura curva. Circuiva questa via un terretorio arenoso in lo qual non era nè alboro nè pianta; sì chè questa via da l'una parte era confinata dal fosso, e dall'altra parte dalla rena: e aduce per esemplo che era simile questa rena a quella che passò Cato. Circa la qual comparazione è da sapere, sicome ne scrive Lucano nel VIIII libro, Pompeio era capo del popol di Roma contra Cesare, e andonnolo perseguendo fino in Libia. Or essendo in Siria lo detto popolo, Pompeio morì, sichè fu fatto Cato capitaneo. Passò con sua gente in Libia, e lì fue alle mani con la gente di Cesare: perderono li Romani, sichè Cato ricoverò in uno castello. Cesare fu ad assedio intorno ad esso, e infine tanto lo strinse, che Cato veggendo che non potea scampare, prese veneno e morìo. Or dice l'autore che sì fatta rena era quella della inferno come quella che passò Cato in le sopradette contrade</p></div3>
<div3><head>vv. 16-18</head>
<p>Qui apostrofa l'autore alla divina giustizia, soggiungendo come dovrebbe esser temuta da quelli che odeno e considerano le pene, ch'hanno l'anime passate da questa vita per li peccati commessi nel mondo</p></div3>
<div3><head>vv. 19-21</head>
<p>Qui comincia a dire <emph>per singulo</emph> le pene e 'l modo d'esse.</p>
<p><add resp="ed">19</add> <emph>Gregge</emph>, cioè moltitudine.</p>
<p><add resp="ed">21</add> <emph>Diversa legge</emph>, cioè ricevevano diverse pene</p></div3>
<div3><head>vv. 22-27</head>
<p><add resp="ed">22</add> Alcune stavano supine, cioè col corpo in suso.</p>
<p><add resp="ed">23</add> Cioè che sedevano, ma stavano raccolti per occupar men luogo.</p>
<p><add resp="ed">24</add> Queste sempre erano in movimento. Or così com'elli ha fatta differenzia nel sito, così la fa nel dolore, e dice che quella che andava intorno era più vòlta, cioè più mossa, e quella meno ch'era supina: ma la lingua della supina era più sciolta al lamento, e <emph>per consequens</emph> avea più pena e men moto, e per respetto alle giacenti più moto e men pena</p></div3>
<div3><head>vv. 28-30</head>
<p>Qui descrive che cosa era quella che li passionava, e dice ch'erano <emph>falde di fuoco</emph>, come sogliono di neve, cioè vapori congelati nella mezzana, overo seconda regione dell'aiere, li quali cagiono a terra e sono apellati neve in le alpi, cioè in i luoghi alti e settentrionali, nelli quali ne cade tanta e sì folta, ch'ella si sta tutto l'anno; e dice <emph>senza vento</emph> a demostrare che quando neva, se li non è vento, la neve ha maggiori stracci, perchè 'l vento alquanto per lo movimento la trita. Ed acciò che non si proceda in esemplo per quella fallacia che è <emph>probare ignotum per ignota</emph>, come prova Aristotile in li Elenchi, el è da sapere che 'l circolo, overo cielo de l'aiere, ha tre parti, e sono appellate regioni: l'una è la parte suprema che termina e confina col cielo del fuoco: la terza è la parte infima, e questa termina collo cielo della acqua: la seconda tramezzo queste due. La suprema parte è sempre in movimento in per quello che lo ratto della ottava spera ha tanta forza, che muove tutta quella prima parte, cioè li cieli de' pianeti, lo cielo del fuoco e la suprema parte de l'aiere: e per lo detto movimento è quasi calda, perchè ogni movimento rarefà, e <emph>per consequens</emph> si scalda, come appare in <emph>De coelo et mundo</emph> ed in <emph>De generatione et corruptione</emph>, Aristotile.</p>
<p>La infima parte è calda perchè li radii del sole vegnon fino al corpo della terra; trovan lo corpo solido, reverberan in suso, e dura questa reverberazione per tutta l'infima parte dell'aiere; e però che i radii vi sono doppi e caldi, resta adunqua che la region di mezzo è fredda. E però quando li vapori si levano dalla terra o per lo sole e per altra constellazione, elli non puonno gelare in la infima regione perchè è caldo, com'è detto; s'elli scendono alla seconda, che è fredda, lìe si gelano. Come sono gelati per lo freddo immantinente hanno acquistato gravitade e cadeno a terra; e questo aviene, come prova lo Filosofo in terzo e quarto <emph>Phisicorum</emph>, che ogni frigidità si constringe, e ogni constringimento acquista gravezza; e però in questa seconda regione si genera piove, neva, tempesta, brina e rogiata. E se 'l vapore fosse viscoso e la constellazione, che lo lieva, fosse tanto forte ch'elli ascendesse alla suprema regione dell'aiere, allora là suso s'accende per lo calor del movimento e del fuoco, e fassene quelle stelle che appellate sono <emph>Comete</emph>. E se 'l vapore non ascende alla seconda regione dell'aire, non si congela, ma è nebbia overo fumane.</p>
<p>Or di tutta questa materia chiaro tratta Aristotile nella sua Meteora</p></div3>
<div3><head>vv. 31-36</head>
<p>Dà un altro esemplo: elli è scritto in la vita d'Alessandro ch'elli fue ad assedio d'una terra d'India in Oriente, e standosi un die, dissen che cadeano fiamme di fuoco dal cielo, le quali ardeano quelli a chi elli coglieano a discoverto; ed erano in tanta quantità che la terra tutta se ne copria, e similemente facea la sua incensione grande danno. Dice che Alessandro, assalito da tal battaglia, immantinente fe' armare tutta sua gente e montare a cavallo, e correre attorno la terra, e trebbiar sì tutto lo luogo dov'era l'oste, ch'elli l'ammortonno tutta, sì finalmente che li fe' poco danno.</p>
<p><add resp="ed">32</add> Cioè sua gente.</p>
<p><add resp="ed">34</add> Cioè la terra.</p>
<p><add resp="ed">36</add> Cioè lo vapore acceso solo senza compagno, che come cadea elli l'ammortava, sì ch'el secondo non trovava il primo: se l'avesse trovato, sarebbe moltiplicato sì lo calore che non l'avrebbeno possuto tòr via</p></div3>
<div3><head>vv. 37-39</head>
<p><add resp="ed">37</add> Qui dice che quelle che sovra li peccatori scendeano eran sì fatte.</p>
<p><add resp="ed">38</add> Qui mette che la rena era sì conforme a tale accendimento, che come era caduta la falda del fuoco, altrettanta la rena s'accendeva, tutto a simile come s'accende l'esca sotto lo fucile, over acciarolo, le quali due accensioni faceano doppia pena a quelli mal nati</p></div3>
<div3><head>vv. 40-42</head>
<p>Qui denota come senza intervallo di riposo quelle anime si scussavan d'adosso le dette falde del fuoco, e continuo lì ne cadeano di nuove adosso</p></div3>
<div3><head>vv. 43-45</head>
<p>Qui persuade il suo duce facendo distinzione del suo podere e dice: <emph>tutte le cose</emph>. Qui è da intendere tutte le cose che per umano intelletto e possanza si posson vincere. Ma quando soggiunge nel testo: <emph>fuor che i Demon</emph>, mostra che a voler tal viaggio adurre a compita terminazione, non si può per possanza umana sola perficere, ma bisognali grazia da Dio, sicome fu lo messagio, il quale li fe' entrar dentro dalla porta della città di Dite, <emph>invito</emph> e contra grado dei demonii, sicome è detto in l'ottavo capitolo</p></div3>
<div3><head>vv. 46-48</head>
<p>Dopo la persuasione comincia a domandare d'uno, ch'era lì tal tormento, lo quale era fuora della comunale forma: e così com'era difformato, così parea superbo nel suo animo, ch'elli non curava molto di schermirsi del fuoco ch'adosso li piovea</p></div3>
<div3><head>vv. 49-60</head>
<p>Qui poetando come nel testo appare, introduce quello stesso a far la risposta, la qual fu: si com'io ebbi in dispetto Dio essendo vivo, e non curai di sue minaccie, tal mo ch'io sono morto, poco lo pregio. E soggiunge, come apparirà, ch'era sorpreso da tanta superbia che disse che Dio con tutta la sua forza nol potrebbe fare condannare a lamentarsi, e per conseguente non avrebbe di lui vendetta allegra. Quasi a dire: Dio non mi potrebbe dare tanta pena ch'io mi lamentassi, nè che la sua voglia fosse contenta di mia passione, perchè mai non verrò a quel termine ch'io mi chiami vinto.</p>
<p><add resp="ed">58</add> Elli si scrive fabulose che a Flegra, cioè in una montagna prelionno insieme li giganti contra li Dei, sichè Iuppiter, veggendosi a mal partito, chiamò Vulcano dicendo: soccorri, soccorri; sichè Vulcano continuo li fabbricava saette, e fulminava li giganti. Infine perdenno li giganti e furono tutti tagliati.</p>
<p>Mongibello è un monte in Cicilia molto alto, ed evvi continuo foco, perchè v'hae, come mostra lo Filosofo in la Meteora, una vena di solfaro inceso, lo qual fuoco continuo getta fiamme e pietre accese. Or li poeti volendo fittivamente far menzione di quel monte, poneano che lìe stessen li fabbri di Iuppiter, e lìe fabbricassen le sue saette.</p>
<p>Udito tanta superbia, sicome è detto, Virgilio esclamò contra Capaneo dicendo: o vizioso Capaneo, che non s'ammorza la tua superbia tu se' più punito, quasi a dire grandemente, tu hai la eccellenzia de' martìri, salvo che la tua rabbia ti dee essere ancora maggior martirio e conformevile alla tua colpa; sicome dice san Dionisio, 8, cap. <emph>De divinis nominibus demonum: - moltitudo demonum causa est omnium malorum et sibi et aliis</emph>; così in opposito la moltitudine della rabbia di Capaneo è cagione del suo tormento.</p>
<p>Questo Capaneo fu uno de' sette regi, li quali assedionno Tebe. Or un die questo Capaneo forzevolemente montò su le mura della detta cittade, e sgridando dicea contra li Tebani: o gente assediata, calda e abbandonata! li vostri Dei ove sono che non v'aiutano? come vi lassano elli così assediare? dicendo ogni disonor d'essi e delli suoi Dei. Allora Iove s'adirò contra lui e fulminollo d'una saetta di folgore, essendo ello su lo sopradetto muro, e sì lo ancise. E però dice lo testo in persona di Capaneo: <emph>se Iove stanchi il suo fabbro</emph>, quasi a dire: se continuo elli mi fulminasse da tali saette, sicome fu quella che mi percosse l'ultimo die, cioè lo die ch'io morii, non avrebbe vendetta allegra</p></div3>
<div3><head>vv. 61-66</head>
<p>Poetando segue mostrando come parlò di forza Virgilio, quasi a dire: questa è notevile e pessima superbia</p></div3>
<div3><head>vv. 67-72</head>
<p><emph>Poi si rivolse</emph>. Segue lo poema. - <emph>Miglior labbia</emph>, cioè parladura e aspetto.</p>
<p><add resp="ed">71</add> Quasi a dire: elli è fregiato di fiamme di fuoco, li quali fregi li convegnono al suo petto, cioè alla sua superbia</p></div3>
<div3><head>vv. 73-75</head>
<p>Segue lo poema suo, come nel testo appare</p></div3>
<div3><head>vv. 76-84</head>
<p>Poi che si partirono da Capaneo, vuol far menzione l'autore de' fiumi dello inferno, toccando infine del capitolo d'un altro fiume, lo quale è posto per li autori che è appellato Lete</p></div3>
<div3><head>vv. 79-84</head>
<p><emph>Quale del Bulicame</emph>. Qui dà esemplo a' mondani dell'essere del detto fiume, e dice che è a Viterbo, là dove è una fontana che è appellata Bulicame; che ne sorge acqua calda perchè termina in le viscere della terra col solfero, della quale si fa un riello, overo fiumicello, lo qual si parte per le case, dove stanno le peccatrici a Viterbo predetto: e ciascuna casa ha un bagno della detta acqua in casa, la qual acqua per lo suo fondo solforico, e per lo calore, si è in color rossetto, e fuma continuo. Così per l'aiere dello inferno n'andava quello e rosso e fumoso.</p>
<p><add resp="ed">83</add> <emph>Margini</emph>, cioè le rive</p></div3>
<div3><head>vv. 85-87</head>
<p>Qui rende sollecito Virgilio Dante alla istoria detta della imagine.</p>
<p><add resp="ed">87</add> Quasi a dire che 'l peccato si afà molto coll'appetito, che ama libertà: e il peccato non vieta come fa la vertù alcuna cosa che è nelli precetti, e quasi tutto lo dittato negativo è vietato: <emph>non habebis Deos alienos coram me, non maechaberis</emph> etc. <emph>Non furtum facies; non concupisces uxorem</emph> etc</p></div3>
<div3><head>vv. 88-90</head>
<p>Quasi a dire: lo presente rio ti distingue tutte le pene dello inferno</p></div3>
<div3><head>vv. 94-96</head>
<p>Cioè in Creti. Mettesi per li poeti in Creti questa imagine perchè vi fu un re ch'ebbe nome Saturno, lo quale armò molto drittura, e fu tutto simile alla prima etade; e però dice; <emph>sotto 'l cui rege fu già 'l mondo casto</emph>, cioè senza vizio di cupidigia</p></div3>
<div3><head>vv. 100-105</head>
<p>Questa Rea fu moglie del detto Saturno di Creti, ed essendo gravida di lui, lo detto re volle sapere che erede elli dovea avere; assembiò tutti li astrologhi di quelle contrade, e domandolli che elli li dovesseno dire della condizione del suo erede. Questi li rispuoseno: la donna tua avrà figliuolo maschio, lo quale sarà appellato Iuppiter, e crescerà intanto stato al mondo, ch'elli ti torrà la signoria; e in tal modo fiorirà che solo lui sarà menzionato, e di te non sarà menzione alcuna. Udito questo Saturno fu commosso ad ira e comandò che com'elli fosse nato fosse portato suso una montagna che è appellata Ida, che è nell'isola di Creti, e dirupato di suso in giuso in tal modo ch'elli morisse, sichè mai non li fêsse noia alla signoria. Udita questa sentenzia Rea, sicome fanno le femine che sempre s'apigliano al contrario, cercò di scampar lo fantino in questo modo. Ella trovòe una balia di cui ella si fidava, e dissele: tu mi notricherai lo mio fantino quand'elli sarà nato, e starai suso lo tal palagio di messer lo re che è sovra Ida; e quando lo fanciullo per alcuno accidente piangesse e facesse romore, acciò che neuno uomo sappia ch'elli sia lìe, si fa sonare tutti questi stromenti; e dielle trombe e tamburri e altre strumenti de fare romore, e similemente diede alla detta balia cotal famiglia che avea mestiero ai detti stromenti; sichè mai non si sappia se non quand'elli sarà grande, ch'elli sia vivo. In processo di tempo venne a nascere lo fanciullo. Questa avea fatta fare una imaginetta di pietra piccinina, e fasciolla e mandolla a Saturno dicendo: questo è quello figliuolo che ti dee tôrre lo reame. Saturno non volle vedere ma comandò che fosse adotta ad effetto la sentenzia ch'elli avea data. Andonno li giustizieri e gittonno giuso della montagna questa imaginetta così fasciata, credendo elli e tutta gente che fosse figliuolo del re. Fatto tal giudizio non si temea più Saturno credendo che 'l figliuolo fosse morto. La detta reina mandò lo fanciullo alla predetta balia, la quale l'allevò e accrescèllo. E quando passava alcuna gente per quella contrada, o lo re che andasse in caccia, tutti li stromenti sonavano e facevano tanto romore che del fanciullo non sen sentia nulla. Lo re più volte domandò perchè suonasser quelle trombe; erali detto per li familiari della balia: messer, per allegrezza di voi. Costui lo credeva. Crebbe lo fanciullo e tolse lo reame al padre come innanzi apparirà. La qual montagna in quel tempo era molto agregata di palagi e di fontane e di giardini, e al tempo dell'autore era tutto disfatta e guasta.</p>
<p><add resp="ed">103</add> Cioè l'imagine predette del vecchio, della quale è detto in la forma e l'allegoria per lo sogno di Daniello, sicome appar nel testo</p></div3>
<div3><head>vv. 106-120</head>
<p>Dice l'istoria che la città di Babilonia signoreggiò il mondo un grande tempo. Poi fu costrutta Roma; e quanto Roma montava in signoria, cotanto Babilonia calava e montò tanto Roma in grandezza che lo imperio, sicome che ha per le croniche, fu transmutato a Roma. Or dice che essendo Nabuccodonosor imperadore di Babilonia, elli sognò un meraviglioso sogno, lo quale era di tanta novitade che la sua fantasia, quando fu dissedato, per alcuno modo non lo poteva rifermare. Costui volendo pur sapere che sogno elli aveva fatto, fe' assembiare tutti li suoi savii proponendo innanzi ad essi ch'elli li dovesseno dire lo sogno ch'elli avea fatto, con ciò sia cosa che ell'era meravigliosa cosa, ma non se lo ricordava. Li savii suoi li rispuoseno: da poi che tu non te ne ricordi che l'hai fatto, noi per nostra scienzia non ne potemo saper nulla; convienti trovar persona, ch'abbia spirito profetico, e quello per revelazione te lo dirà. Or questo Nabuccodonosor per li peccati de' Giudei avea fatto guerra con essi e infino tanto oltraggiandoli che li avea dispersi delle sue signorie, e molti ne tenea in prigione, fra li quali elli avea Daniel profeta. Fu detto: manda per uno Ebreo che tu hai in prigione che ha nome Daniel, lo quale ti saprà dire quello che vuoli sapere, imperocchè 'l hae dal suo Dio spezial grazia, ed è profeta. Nabuccodonosor udito questo, mandò per Daniello e fèlli la questione. Daniel li rispuose: tu hai sognato di vedere in la isola di Creti un'imagine d'un vecchio suso una montagna, la qual tiene lo viso volto a Roma e le sue spalle volte a Damiata: ha questa imagine lo capo d'oro fino, le braccia e 'l petto sono d'argento, poscia fino le anche di rame; poi l'anca sinistra e la gamba e lo piede si sono di ferro; l'anca destra e la gamba e il piede si è di terra cotta. E parve che la detta imagine si sostenesse più su lo piè destro che sopra l'altro; poi t'aparse che la detta imagine fosse fessa dal collo in giuso per tutte l'infime parti, per la qual fessura descendea uno umido, del qual si facea un fiume, lo qual parea descendere sino al centro del mondo.</p>
<p>Detto questo sogno Daniello a Nabuccodonosor, fu poi per lui domandato che hae a significare questo vecchio.</p>
<p>Rispuoseli Daniello: questa imagine hae a denotare l'etadi del mondo. In prima ch'ella sta volta presso Roma, e tiene le spalle verso Damiata, ch'era un monte di Babilonia, hae a significare che lo imperio del mondo, e la signoria pubblica si partirà di Babilonia e girà a Roma. Quel ch'ell'hae lo capo d'oro fino senza alcuna frattura, denota la prima etade delli uomini del mondo, la qual fu tutta estratta e separata da cupidigia ed avarizia, sicome è detto nel primo capitolo. Quel ch'ell'hae le braccie e 'l petto d'ariento con alcuna frattura significa la seconda etade degli uomini del mondo, li quali non funno così liberi e larghi come li primi. La terza parte ch'è di rame significa la terza etade e più rotta, nella quale si denota men perfezione a contrastar la cupidigia. La quarta parte cioè l'anca stanca, la gamba e 'l piè di ferro significa la quarta etade del mondo, la quale per arme conquistò, e visse in prosperitade, tutta volta essendo volti più che li terzi in cupidigia. La quinta parte è l'anca, lo piede di terra cotta, lo quale significa lo primo stato della chiesa di Dio; ed un membro artifizioso perchè di terra hae a dimostrare che la Chiesa di Dio è più nella umana generazione per grazia che per natura, imperocchè l'arte aggiugne alla natura, così la grazia di Dio aggiugne e soccorre alla umana generazione.</p>
<p>Or questa quinta parte è bagnata del detto fiume; e questo a demostrare che li pastori della Chiesa di Dio non solo nelle spirituali cose tendeno, ma eziandio in la cupidigia temporale a grande possessione. E fue suo cominciamento quando Costantino la dotò.</p>
<p>La sesta parte è la gamba dritta di pietra come l'anca predetta, ma perchè più bassa è più offesa dall'umido del fiume. E questa è l'etade in che Dante fue, che sicome apparirà innanzi, li pastori della Chiesa hanno tanto il cuore alle delizie temporali, che tutto suo sollicito verso esse si versa.</p>
<p>La settima parte è lo piè dritto, in lo quale quelli che saranno in quella etade saranno sì sommersi in avarizia, che altro fine non intenderà il suo volere; e questo è quello che disse l'autore nel primo capitolo: <emph>e più saranno ancora infin che 'l veltro</emph>.</p>
<p>Udito questo, Nabuccodonosor disse: mo lo fiume che nasce di questa imagine, e tiene fine al centro del mondo, che hae a significare e Daniel disse: questo fiume, sicom'elli si disparte d'una imagine, ch'hae a significare tutto lo decorso del mondo vizioso, così desso si fa parti per lo foro d'abisso, in lo quale si puniscon li peccatori. La prima ragione del detto fiume è ch'elli entra in lo inferno, e ha nome fino al quarto de la sua via Acheronte, il quale nome è per interpretazione esposto <emph>senza allegrezza</emph>, quasi a dire che 'l peccatore ch'entra nello inferno in primieramente entra in luogo senza allegrezza, poi discende per lo secondo quarto verso lo centro, ed è appellato Stigie, cioè <emph>tristizia</emph>, a mostrar che 'l peccatore che tanto in giuso discende si trova in tristizia. Poi discende per lo terzo quarto tutta volta verso lo centro del mondo, ed è appellato Flegetonte, il quale è di color rosso e sanguinolento a demostrare che in esso si puniscon quelli che contra il sangue umano hanno usato disordine. Poi descende per l'ultimo quarto e termina nel centro, ed è appellato Cocito, cioè <emph>congelato</emph>, nel qual la giustizia di Dio li pessimi suoi nimici martiria.</p>
<p>Nabuccodonosor tenne presso lui Daniello ed avè con lui spesso consiglio. Or dice l'autore: tacendo divenimmo là dove un fiumicello ci apparve, lo quale collo suo rossore tanto spavento mi mise, ch'ancora mi raccapriccia, cioè me ne arriccio</p></div3>
<div3><head>vv. 121-123</head>
<p><emph>Ed io a lui</emph>. Qui fa questione Dante se questo fiume, lo quale per diversi siti ha diversi nomi, fa suo processo dal mondo, com'è ciò ch'ell'è <emph>pur da questo vivagno?</emph> cioè da questo lato che non lo troviamo pur mo di nuovo</p></div3>
<div3><head>vv. 124-129</head>
<p>Qui risponde Virgilio che ben procede dal mondo; ma elli tutto che sieno discesi per cotanto spazio e tutta volta a sinistra, non hanno ancora dato una volta al tondo: e però può esser cosa nuova a loro in quella parte del mondo ch'è lì non ancor veduta</p></div3>
<div3><head>vv. 130-132</head>
<p>Qui domanda Dante Virgilio: questo fiume per diverso sito cambia nome, in che parte troveremo noi là dove ell'è appellato Flegetonte? e dove trovaremo Lete che è un altro fiume? che tu taci di loro e non li mentovi</p></div3>
<div3><head>vv. 133-135</head>
<p>Qui risponde Virgilio e per renderlo sicuro a dimandare dice che a lui piace ch'elli dimandi; vero è che quando elli vide la palude dov'en puniti li tiranni, che bollìa con vermilio e sanguinolento colore ben si doveva avvedere che quello era Flegetonte, sicome di sopra è esposto in suo nome</p></div3>
<div3><head>vv. 136-138</head>
<p>Questo è lo fiume che è nel Purgatorio, il quale è fiume di oblivione e di dismenticanza, sicome nella seconda parte di quella Comedia apparirà là dove si tratterà d'esso; e però dice: <emph>là ove vanno l'anime a lavarsi</emph></p></div3>
<div3><head>vv. 139-142</head>
<p>Segue suo poema mostrando ch'era miglior via a ire suso per li arginelli, in per quello che non sono arsi, ed eziandio lo vapore del fiume non li imbrigava alla vista.</p>
<p>E si compie la sentenzia del quattordicesimo capitolo.</p></div3></div2>

<div2><head>XV</head>

<div3 n="Versi">
<lg>
<l>Ora cen porta l'un de' duri margini,</l>
<l>E il fummo del ruscel di sopra aduggia</l>
<l>Sì, che dal foco salva l'acqua e gli argini.</l></lg>
<lg>
<l>Quale i fiamminghi tra Guzzante e Bruggia,</l>
<l>Temendo il fiotto che in ver lor s'avventa,</l>
<l>Fanno lo schermo, perchè il mar si fuggia;</l></lg>
<lg>
<l>E quale i Padovan lungo la Brenta,</l>
<l>Per difender lor ville e lor castelli,</l>
<l>Anzi che Chiarentana il caldo senta;</l></lg>
<lg>
<l>A tale imagine eran fatti quelli,</l>
<l>Tutto che nè sì alti nè sì grossi,</l>
<l>Qual che si fosse, lo maestro fèlli.</l></lg>
<lg>
<l>Già eravam dalla selva rimossi</l>
<l>Tanto, ch'io non avrei visto dov'era,</l>
<l>Perch'io indietro rivolto mi fossi,</l></lg>
<lg>
<l>Quando incontrammo d'anime una schiera,</l>
<l>Che venìa lungo l'argine, e ciascuna</l>
<l>Ci riguardava, come suol da sera</l></lg>
<lg>
<l>Guardar l'un l'altro sotto nuova luna;</l>
<l>E sì ver noi aguzzavan le ciglia,</l>
<l>Come vecchio sartor fa nella cruna.</l></lg>
<lg>
<l>Così adocchiato da cotal famiglia,</l>
<l>Fui conosciuto da un, che mi prese</l>
<l>Per lo lembo, e gridò: Qual maraviglia?</l></lg>
<lg>
<l>Ed io, quando il suo braccio a me distese,</l>
<l>Ficcai gli occhi per lo cotto aspetto</l>
<l>Sì, che il viso abbruciato non difese</l></lg>
<lg>
<l>La conoscenza sua al mio intelletto;</l>
<l>E chinando la mia alla sua faccia,</l>
<l>Risposi: Siete voi qui, ser Brunetto?</l></lg>
<lg>
<l>E quelli: O figliuol mio, non ti dispiaccia,</l>
<l>Se Brunetto Latini un poco teco</l>
<l>Ritorna indietro, e lascia andar la traccia.</l></lg>
<lg>
<l>Io dissi lui: Quanto posso ven preco;</l>
<l>E se volete che con voi m'asseggia,</l>
<l>Faròl, se piace a costui, chè vo seco.</l></lg>
<lg>
<l>O figliuol, disse, qual di questa greggia</l>
<l>S'arresta punto, giace poi cent'anni</l>
<l>Senza arrostarsi quando il fuoco il feggia.</l></lg>
<lg>
<l>Però va oltre: io ti verrò a' panni,</l>
<l>E poi rigiugnerò la mia masnada,</l>
<l>Che va piangendo i suoi eterni danni.</l></lg>
<lg>
<l>Io non osava scender della strada</l>
<l>Per andar par di lui: ma il capo chino</l>
<l>Tenea, come uom che riverente vada.</l></lg>
<lg>
<l>Ei cominciò: Qual fortuna o destino</l>
<l>Anzi l'ultimo dì quaggiù ti mena?</l>
<l>E chi è questi che mostra il cammino?</l></lg>
<lg>
<l>Là su di sopra in la vita serena:</l>
<l>Rispos'io lui, mi smarri' in una valle,</l>
<l>Avanti che l'età mia fosse piena.</l></lg>
<lg>
<l>Pure ier mattina le volsi le spalle:</l>
<l>Questi m'apparve, tornand'io in quella,</l>
<l>E riducemi a ca per questo calle.</l></lg>
<lg>
<l>Ed egli a me: Se tu segui tua stella,</l>
<l>Non puoi fallire a glorioso porto,</l>
<l>Se ben m'accorsi nella vita bella;</l></lg>
<lg>
<l>E s'io non fossi sì per tempo morto,</l>
<l>Veggendo il cielo a te così benigno,</l>
<l>Dato t'avrei all'opera conforto.</l></lg>
<lg>
<l>Ma quell'ingrato popolo maligno,</l>
<l>Che discese di Fiesole ab antico,</l>
<l>E tiene ancor del monte e del macigno,</l></lg>
<lg>
<l>Ti si farà, per tuo ben far, nimico:</l>
<l>Ed è ragion; chè tra li lazzi sorbi</l>
<l>Si disconvien fruttare al dolce fico.</l></lg>
<lg>
<l>Vecchia fama nel mondo li chiama orbi,</l>
<l>Gente avara, invidiosa e superba:</l>
<l>Da' lor costumi fa che tu ti forbi.</l></lg>
<lg>
<l>La tua fortuna tanto onor ti serba,</l>
<l>Che l'una parte e l'altra avranno fame</l>
<l>Di te: ma lungi fia dal becco l'erba.</l></lg>
<lg>
<l>Faccian le bestie Fiesolane strame</l>
<l>Di lor medesme, e non tocchin la pianta,</l>
<l>S'alcuna surge ancor nel lor letame,</l></lg>
<lg>
<l>In cui riviva la semente santa</l>
<l>Di quei Roman, che vi rimaser, quando</l>
<l>Fu fatto il nido di malizia tanta.</l></lg>
<lg>
<l>Se fosse pieno tutto il mio dimando,</l>
<l>Risposi lui, voi non sareste ancora</l>
<l>Dell'umana natura posto in bando:</l></lg>
<lg>
<l>Chè in la mente m'è fitta, ed or mi accuora</l>
<l>La cara e buona imagine paterna</l>
<l>Di voi, quando nel mondo ad ora ad ora</l></lg>
<lg>
<l>M'insegnavate come l'uom s'eterna:</l>
<l>E quant'io l'abbo in grado, mentre io vivo</l>
<l>Convien che nella mia lingua si scerna.</l></lg>
<lg>
<l>Ciò che narrate di mio corso scrivo,</l>
<l>E serbolo a chiosar con altro testo</l>
<l>A donna che il saprà, s'a lei arrivo.</l></lg>
<lg>
<l>Tanto vogl'io che vi sia manifesto,</l>
<l>Pur che mia coscienza non mi garra,</l>
<l>Che alla fortuna, come vuol, son presto.</l></lg>
<lg>
<l>Non è nuova agli orecchi miei tale arra:</l>
<l>Però giri fortuna la sua ruota,</l>
<l>Come le piace, e il villan la sua marra.</l></lg>
<lg>
<l>Lo mio Maestro allora in sulla gota</l>
<l>Destra si volse indietro, e riguardommi;</l>
<l>Poi disse: Bene ascolta chi la nota.</l></lg>
<lg>
<l>Nè per tanto di men parlando vommi</l>
<l>Con ser Brunetto, e dimando chi sono</l>
<l>Li suoi compagni più noti e più sommi.</l></lg>
<lg>
<l>Ed egli a me: Saper d'alcuno è buono;</l>
<l>Degli altri fia laudabile tacerci,</l>
<l>Chè il tempo saria corto a tanto suono.</l></lg>
<lg>
<l>In somma sappi, che tutti fur cherci,</l>
<l>E letterati grandi, e di gran fama,</l>
<l>D'un medesmo peccato al mondo lerci.</l></lg>
<lg>
<l>Priscian sen va con quella turba grama,</l>
<l>E Francesco d'Accorso anco; e vedervi,</l>
<l>S'avessi avuto di tal tigna brama,</l></lg>
<lg>
<l>Colui pote'i che dal servo de' servi</l>
<l>Fu trasmutato d'Arno in Bacchiglione,</l>
<l>Ove lasciò li mal protesi nervi.</l></lg>
<lg>
<l>Di più direi; ma il venir e il sermone</l>
<l>Più lungo esser non può, però ch'io veggio</l>
<l>Là surger nuovo fummo del sabbione.</l></lg>
<lg>
<l>Gente vien con la quale esser non deggio;</l>
<l>Sieti raccomandato il mio <emph>Tesoro</emph></l>
<l>Nel qual io vivo ancora; e più non cheggio.</l></lg>
<lg>
<l>Poi si rivolse, e parve di coloro</l>
<l>Che corrono a Verona il drappo verde</l>
<l>Per la campagna; e parve di costoro</l></lg>
<lg>
<l>Quegli che vince e non colui che perde.</l></lg></div3>
<div3 n="Introduzione">
<p>In questo capitolo e in lo seguente intende punire quelli peccatori, li quali pecconno al mondo in lo vizio di Sodoma e Gomorra, li quali pecconno contra l'ordine di Dio, siccome è detto nel XI capitolo, che despregiano d'usare la natura; punisceli in fuoco e falli andare in schiera con molto veloce moto sempre senza quiete, perchè nella sua città ne sono molti quelli che sono viziosi di tal peccato per far menzione d'essi; e poi poetizando descrive lor luogo e le condizioni: e sì vuole, per avere larghezza nel suo dire, adovrare due suoi capitoli, cioè lo XV e lo XVI in denotar lor pena.</p>
<p>Circa lo qual vizio e pessimo peccato è da notare che in ciascuna generazione di cose ell'è pessima cosa lo corrumpimento del principio, perchè dal principio si segueno tutte le dependenzie: se 'l principio è corrotto segue che le conseguenzie sono corrotte. Or è così che 'l principio della ragione è quella, overo quelle cose che sono secondo natura, sicome dice san Tomaso: <emph>ratio proesupponitur hiis quae sunt a natura deteminatae</emph>. E questo appare sì in le speculative cose e nelle pratiche. E però siccome nelle speculative e nelle intellettive l'errore che è circa la cognoscibilitade, che è principio d'intelligenza, naturalmente è pessimo e gravissimo; tutto il simile è in le pratiche cose, chè far contra quello ch'ha determinato la natura è turpissimo e gravissimo peccato; e però causa li membri ad altro fine che non gli ha prodotti la natura, è peccare contra natura. Ancora sicome la ragione dello intelletto è dritta e ordinata all'uomo e a lui è fatta, e chi contra quella fae, fae contra ragione umana; e così l'ordine della natura è fatto da Dio ed a lui è drizzato; e però chi fa contra quello ordine fa contra a Dio, sicome dice santo Augustino: <emph>flagitia quae sunt contra naturam semper detestanda atque punienda sunt qualia sodomitarum fuerunt</emph> etc. Ancora santo Augustino in libro <emph>De adulteriis coniugis</emph> dice: <emph>omnium peccatorum quae ad luxuriam pertinent pessimum est quod contra naturam est</emph> etc. Per la qual cosa è da sapere che in lo peccato della lussuria sono più gradi, per la qual differenzia è maggior peccato l'uno che l'altro, tutto che comunemente lussuria sia peccato mortale.</p>
<p>Può essere manchevole l'uomo in lo vizio della lussuria in due principali modi. L'uno è s'elli pecca in tal vizio per rispetto alla materia in chi si fa lo peccato come è la femina: ed anche per respetto alla materia agente ch'è l'uomo medesimo. L'altro modo è s'elli è deficiente in li modi e condizione di tale opera.</p>
<p>Lo primo modo può avere VIII differenzie. La prima è appellata <emph>fornicazione</emph>, la qual'è che uno senza mogliera stia con una senza marito. La seconda è a stare con una che sia in podestà del padre senza alcuna forza, e questo è appellato <emph>stupro</emph>, ed è maggiore peccato che la prima.</p>
<p>La terza è appellata <emph>adulterio</emph>, e questo è a stare colla mogliere d'altrui e senza alcuna violenza. La quarta e quinta sono appellate <emph>ratto</emph>, e può essere in due modi: di violare la femina che è podestà del padre, sicome suo custode, e quest'è la quarta; l'altra, che è la quinta, è a violare la femina che è in podestà del marito, e con lui congiunta al fine della generazione. La sesta è a stare con femina che sia parente, ed è appellato <emph>incesto</emph>, e questo può essere in due modi: l'uno per parentado d'affinità, come cognate e parenti da parte di matrimonio; l'altro è per parentado di consanguinità, li quali sono discesi da uno medesimo ceppo. La settima è peccare in <emph>sacrilegio</emph>, cioè stare con femina che sia religiosa e votata a Dio, che come si commette ingiuria nella maritata contro lo prossimo, così nella religiosa si commette ingiuria contro Dio. L'ottavo è detto <emph>contra natura</emph>, la quale è pestifera differenzia: non solo repugna alla natura ad adovrare li membri ad altro modo che a quelli che son fatti, ma eziandio repugna alla generazione della umana spezie; e però ch'è maggior peccato che li altri modi, sì lo pone com'è detto di sopra, Augustino, in lo più basso loco. Or così come in le sopradette differenzie è assignato maggior e minor peccato da parte della materia paziente che è la femina, così è maggiore e minore da parte dello agente che è l'uomo, chè più pecca uno maritato che uno donzello, più pecca uno che sia religioso e votato che uno secolare. E la ragione è che quanto più desordine è in lo peccato, tant'è più grave lo peccato; di sè è disordine, e per respetto ad altri è ingiuria, e così dove è più ingiuria, lì è maggior peccato.</p>
<p>Punisce l'autore li predetti sodomiti in fuoco e mai sempre senza riposo, a dimostrare come hanno peccato contra colui che è sommo, dolce e dilettevole ed è in quieta allegrezza e riposo; che così come la gloria di Dio è pacifica e umile, per contrario lo fuoco è continuo in guerra arida e brusca senza alcuna tregua.</p>
<p>Poi ch'è detto della intenzione di questi due capitoli è da esponere lo testo là dove è bisogno</p></div3>
<div3><head>vv. 1-3</head>
<p>Qui mostra Dante come si partìo dal bosco, e venne in luogo dove acconvenia esser loro strada uno argine, il qual partìa l'acqua che è appellata ruscello, dal fuoco in lo quale eran puniti li sodomiti; e dice che 'l vapore ch'uscìa dal detto fiume temperava le sommitadi delle fiamme, che usciano del fuoco a tal modo che l'argine si conservava, e <emph>per consequens</emph> l'acqua si conservava per l'argine dal fuoco.</p>
<p><emph>Ivi</emph>. <emph>Margine</emph>. È a dire liti, e descende da <emph>margo</emph>, <emph>inis</emph> che è lito del mare</p></div3>
<div3><head>vv. 4-9</head>
<p>Qui vuol dare uno esemplo dei detti arginelli, overo rivali, e dice che sono a quel modo fatti come quelli che fanno quelli di Flandria tra Guizzante e Bruggia. Circa lo quale esemplo è da sapere che lo mare del leone, overo, parlando litteralmente, lo mare Mediterraneo, va verso levante due fiate in uno die, e similemente corre verso ponente in uno die due fiate e questo mai non falla. Ora è così come appar nello <emph>mappa mundi</emph> ch'elli è giuso in ponente una bocca stretta, la qual si chiama lo stretto di Sibilia, per la quale conviene tutta l'acqua del detto Mediterraneo trapassare. E però sempre in quelle parti occidentali è grandissimo corso d'acqua in una spiaggia in Fiandres, là dov'è Burges, si cresce e discresce lo mare in su la detta spiaggia bene XVIII miglia, ed è tal furore quello, quand'ella cresce, che se a mezza via fosse un cavallo corridore, e correndo venisse verso la terra, non potrebbe fuggire che 'l mare non lo giungesse e lo 'mmergesse. E però è veduto remedio a' suoi navilii che fanno cocche, le quali sofferiscono, e non si rompeno quando stanno in secco, che così come l'acqua è pronta e veloce al crescere, tutto lo simile è a discrescere; e molte fiate li marinari non osi in quelle parti si credono essere in schiva del pelago che non s'accorgono che sono VIII e X miglia fra terra. Così eziandio hanno trovato remedio alle sue cittadi e luoghi, che perchè non sommergano, li hanno fatto attorno grandissimi argini, li quali defendono lo flutto dell'onde del mare, cioè la moltitudine dell'acqua. Tutto il simile ha fatto per li padovani apresso lo letto d'uno suo fiume che è appellato Brenta, il quale nasce dall'acqua che si cola delle montagne di Chiarentana; il qual molte volte cresce sì che offenderebbe mezzo lo contado di Padua quando le nevi che sono nella detta Chiarentana si disfanno per lo caldo dell'estade, che si convertono in acqua, e <emph>per consequens</emph> lo detto fiume cresce; or li è fatti arginelli e rivali sì grandi, che ostano a tale impeto d'acqua</p></div3>
<div3><head>vv. 10-12</head>
<p>Or fa la comparazione che così erano fatti quelli, avegnachè fosseno maggiori, e fur fatti, cioè ordinati, da buon maestro, cioè da Dio</p></div3>
<div3><head>vv. 13-15</head>
<p>Segue lo poema mostrando, come nel testo appare, che lì non erano negligenti</p></div3>
<div3><head>vv. 16-21</head>
<p>Cioè anime che veniano penando nella fiamma, la quale fiamma di fuoco impedìa alla vista che non poteano essere ben cognosciuti; e dà esemplo nel loro riguardare: tutto simile fae l'uno uomo coll'altro sotto nuova luna di notte, cioè che di notte, quando è nuova la luna, è nullo splendore; e la cagione si è che nella renovazione d'essa, ella è congiunta col sole, e così è occisa in occidente con lo sole, sichè non è luce alcuna, e però quello che vuol vedere un altro conviene aguzzare le ciglia per cognoscerlo, ed era lo modo sicome fa lo sartore vecchio, che non ha buona luce, quando vuol mettere lo filo nella cruna dell'ago</p></div3>
<div3><head>vv. 22-27</head>
<p>Così quelle anime per la fiamma che le impedìa l'adocchiavano, fra le quali fu uno che cognoscendolo, lo prese per lo lembo, cioè per la gaida del vestito.</p>
<p><add resp="ed">25</add> Cioè che ficcò la vista per l'arso aspetto, sichè l'essere bruciato non lo scampò ch'elli non lo cognoscesse</p></div3>
<div3><head>vv. 28-30</head>
<p>Cioè che apresso la cognoscenza si fece schermo all'anima per meglio vederla, colla mano; poi apresso disse: <emph>siete voi quie, ser Brunetto?</emph></p></div3>

<div3><head>vv. 31-33</head>
<p>Questo ser Brunetto Latino fu uno fiorentino fino notaro, e compuose fra li altri un libro universale sì di filosofia naturale, come morale, ed eziandio toccò delle scienzie matematiche e meccaniche, e teologia, lo quale è appellato <emph>Tesoro</emph>: e a utilità della comune gente lo fece in lingua francesca, imperocchè è intesa da più che non è la litterale. Il qual ser Brunetto fu un tempo maestro di Dante, e fu sì intimo domestico di lui, che li volle giudicar per astrologia, e predisse per la sua natività com'elli dovea pervenire ad eccelso grado di scienzia. Per la qual dimestichezza l'autore li portava molta reverenzia quando parlava con esso. Or lo prega ser Brunetto ch'elli voglia essere un poco seco e ragionar con lui</p></div3>
<div3><head>vv. 34-36</head>
<p>Cioè ch'era al suo bon piacere, che se Virgilio non gliel negasse a sua posta si sederebbe con lui</p></div3>
<div3><head>vv. 37-39</head>
<p>Qui mostra poetando, come la giustizia di Dio li sprona</p></div3>
<div3><head>vv. 43-45</head>
<p>Qui poetizando mostra com'elli gli era reverente</p></div3>
<div3><head>vv. 46-48</head>
<p>Qui li fa ser Brunetto due dimande; l'una è dicendo: che è ciò che anzi l'ultimo die, cioè innanzi la morte, tu se' disceso qua giuso? L'altra è: chi è costui che te guida?</p></div3>

<div3><head>vv. 49-54</head>
<p>Qui risponde alla prima, e dice come si smarrìo nella vita mortale, cioè come cadde in vizio, com'è detto nel primo capitolo.</p>
<p><add resp="ed">51</add> Cioè inanzi che fusse compiuto uomo. E questo dimostrò quando disse: <emph>nel mezzo del cammin</emph> etc.</p>
<p><add resp="ed">52</add> Cioè pur ieri mi venne soccorso da costui, che mi mena, ch'io ruvinava in quella valle, cioè nelli peccati, ed elli men tragge facendomi fare questo viaggio, e conducemi <emph>per tale calle</emph>, cioè via, <emph>a casa</emph>, cioè in stato di salvazione; e così li rispuose alla sua domanda</p></div3>
<div3><head>vv. 55-57</head>
<p>Qui li dice ser Brunetto come s'elli segue alla sua costellazione ch'elli per quello ch'elli vide per astrologia al mondo, convieno arivare al glorioso porto, cioè scientifico. E nota ch'elli mette: <emph>se tu segui</emph>, che è un modo condizionale, quasi a dire: tu hai arbitrio, se tu vuoi, di non seguirlo, e <emph>per consequens</emph> la costellazione non induce necessità al libero arbitrio umano</p></div3>
<div3><head>vv. 58-60</head>
<p>Quasi a dire: se io non fussi sì tosto morto, t'averei adotto più tosto a perfezion di scienzia</p></div3>
<div3><head>vv. 61-66</head>
<p>Qui vuol toccare come il popolo di Firenze per sua ingratitudine e malvagitade caccieranno Dante di Firenze: e questo li avverrà per suo ben fare, cioè per amare giustizia e ragione dritta e virtudiosa polizia e reggimento. E soggiunge la cagione da chi viene tale ostinazione, cioè dalla natura e complessione de' suoi antecessori, li quali furono anticamente da Fiesole ribelli de' romani, e sempre mai malvolentieri sudditi ad altri, pieni di cautele e di sagacitadi, tutti dirotti a fine di battaglie, di soperchiezze.</p>
<p><add resp="ed">63</add> Cioè d'essere altieri e dispregiare ragione, e di non voler chinare lo collo sotto l'arato della giustizia. <emph>Macigno</emph> in lingua fiorentina è a dire stancaruolo, cioè inganno e sottilitade di cautele in danno d'altrui.</p>
<p><add resp="ed">65</add> Poich'ha detta la condizion del popolo fiorentino, e come se li faranno nemici, e cacciarannolo, soggiunge che perchè non è convenevole che tale cacciata è a bene essere, <emph>tra li lazzi sorbi</emph>, cioè tra li albori che menano frutto ostigo e amaro, siano li dolci ed umili figli, li quali menano frutto abile e amico del gusto, e perchè non è convenevole dice: <emph>si disconviene</emph>. Or questo vuole elli dire perchè Dante, ch'era persona saggia e scientifica, non si convenia stare tra lo popolo di Firenze, il quale è nemico d'ogni ragione e virtude</p></div3>
<div3><head>vv. 67-69</head>
<p>Poich'ha patefatto la condizione del popolo predetto per complessione, si lo palesa per fama, e dice che anticamente elli è appellato cieco, avaro, invidioso, e superbo; e nota cieco, cioè grosso e non scientifico; avaro cioè pusillanimo che sempre ha paura che la terra e 'l cielo li vegnia a meno; invidioso, cioè mal disposto e inordinato d'appetito; superbo, cioè che vuole sormontare altri, e molte fiate è stato conculcato sotto minore e da più piccolo di lui.</p>
<p><add resp="ed">69</add> Dice ser Brunetto: sappi schifare tali costumi e vizii; e però si scrivea Dante da Firenze per nazione, e non per costumi</p></div3>
<div3><head>vv. 70-72</head>
<p>Qui mostra ser Brunetto come la costellazione servava stato a Dante</p></div3>
<div3><head>vv. 73-78</head>
<p>Intende li fiorentini, che, com'è detto, discescer di là.</p>
<p><add resp="ed">74</add> Cioè che ordinano la sua arte a conservar quelle piante ch'ènno tra loro, che son letame; nascieno ed ènno tai piante discese da semente romana, li quali romani furono li construenti del nido di <emph>tanta malizia</emph>, cioè di Firenze; quasi a dottrinar li fiorentini: s'alcun nasce tra voi che segua le vestigie valorose de' romani, fatelo reda del nostro avere ed onore acciò che si conservi, e non lo cacciate. Poich'ebbe ser Brunetto narrate le sopradette cose a Dante, elli li rispuose. Nota come a parte a parte ordinatamente si contiene nel testo la risposta</p></div3>
<div3><head>vv. 79-87</head>
<p>Quasi a dire: voi m'avete detto che se voi foste stato al mondo, io arei avuta da voi aita, ed io dico che più volte ho dimandato: io vorrei che ser Brunetto vivesse, e non fosse messo in bando della vita umana, cioè morto. E soggiunge come ha elli anco nel core la dottrina paterna imaginata come l'ebbe nel mondo, per la quali elli pervenia in iscienzia che eterna l'uomo, cioè che non lo lassa morire sia in essenzia nell'altro mondo, come in fama in questo.</p>
<p><add resp="ed">86</add> Quasi a dire: io ho sì gradito il senno che ebbi da voi, ch'io lo scriverò nelle mie rime acciò che paia che la mia lingua nol taccia</p></div3>
<div3><head>vv. 88-90</head>
<p>Quasi a dire: io intendo bene quello che le scienzie naturali anunciano, ma io pur disposto sono a credere quello che la scienzia di teologia ne tiene</p></div3>
<div3><head>vv. 91-96</head>
<p>Qui intende Dante dimostrare che ello può essere con coscienzia, la qual garra, cioè contrasta a volere ricevere li effetti della fortuna; e però dice: io sono presto a ricever quello che la fortuna m'ha prestato, salvo se 'l suo effetto m'avvenisse contra coscienzia, allora non lo riceverei. Circa le quali parole è da sapere che vi è coscienzia, la qual per non essere subietta al cielo, può non essere contenta delli effetti della fortuna, ed acciò che alcuno frutto si possa avere di tale speculazione, è da sapere che oppinione fosse della coscienzia ch'ella fusse possanza d'anima. E moveali a creder ciò un detto di Origenes, che dice: <emph>conscientia est spiritus corrector et pedagogus animae sociatus, quae separatus a malis, et adhoeret bonis</emph>. Lo spirito nomina possanza d'anima, donqua coscienzia è possanza d'anima.</p>
<p>Ancora nulla cosa è subietta del peccato se non la possanza dell'anima; la coscienzia è subietta di peccato, sicome l'Apostolo <emph>ad Thimotheum</emph> I, dice: <emph>quibusdam coinquatae sunt corum mens et conscientia</emph>. In contrario è una ragione naturale che la coscienzia si può deponere e anichilare; ciò non può la possanza dell'anima. Alla qual quistione è da rispondere, sicome dice san Tommaso in la prima parte, quistione 79, articolo 13, che primamente parlando la coscienzia non è possanza d'anima, ma è uno suo atto. E questo appare in due modi: l'uno per la ragione del nome, in per quello che questo nome <emph>coscienzia</emph> importa ordine di scienzia relato ad alcuna altra cosa: <emph>conscientia</emph>, cioè <emph>cum alio scientia</emph>; ed applicare scienzia ad altra cosa si fa per alcuno atto, adonqua appare che coscienzia è atto.</p>
<p>L'altro modo è per quello che comunemente è attribuito a coscienzia, testimoniare, approvare, legare ed accusare e molti altri modi; per le quali attribuzioni appare ch'ello non è altro che applicare scienzia ad alcune cose, e <emph>per consequens</emph>, com'è detto del primo, si è atto, il quale atto perviene da raziocinazione umana, la quale procede dallo intelletto sicome da principio mobile e non suddito alle universalitadi delli effetti, e particularitadi produtti da corpi celesti. E così appare che coscienzia può obstare a fortuna in raziocinazione e in volere, con ciò sia cosa che fortuna sia de' particulari effetti de' corpi supercelesti.</p>
<p>Lo primo argomento d'Origenes si solve che spirito in quel detto si tolle per la mente e non possanza d'anima.</p>
<p>Lo secondo si solve che coscienzia non è subietto, ma è inclinazione, e perciò non è possanza. Or è così che dalla intellettiva possanza in fuori, tutte l'altre possanze dell'anima sono organate, cioè fondate in alcuno organo corporale, come la possanza visiva in la pupilla dell'occhio, la possanza del tatto nel nerbo <emph>etc.</emph>; li quali organi per li movimenti de' corpi celesti, quando sono disposti a ricevere quella influenzia, sì si alterano e ricevono movimento, e <emph>per consequens</emph> sono sudditi al cielo. Sichè appare chiaro che l'atto della coscienzia non è suddito al cielo nè alla fortuna, con ciò sia cosa che non è possanza d'anima. E però dice Dante: per altri m'è stato detto di mia ventura, cioè per Farinata nel X capitolo, e per te al presente, ed io sono disposto a ricevere ciò ch'ella mi darà, purchè coscienzia non mi rimorda, e sia in che modo vuole volta la sua rota; quasi a dire: io li do l'arbitrio e al villano altresì che volga la sua zappa come li piace, quasi a dire: e la ragione e la materia: per lo villano intende l'appetito sensitivo</p></div3>
<div3><head>vv. 97-105</head>
<p>Poetando tocca che ha parlato di notevile cose</p></div3>
<div3><head>vv. 106-108</head>
<p><emph>Insomma sappi</emph>, cioè fuorono tutti letterati, purchè in lingua francesca elli sono appellati <emph>cherici</emph>.</p>
<p><add resp="ed">108</add> Cioè ch'ello ed essi furono sodomiti. <emph>Lerci</emph>, cioe brutti e impeciati</p></div3>
<div3><head>vv. 109-111</head>
<p>Fu quello che compilò due volumi in grammatica; l'uno è detto <emph>Prisciano maggiore</emph>, nel quale si contiene le parti della orazione distinte; l'altro è detto <emph>Prisciano minore</emph>, nel qual si contiene l'arte di applicare insieme le dette parti, acciò che facciano congrua e ordinata sentenzia nella orazione.</p>
<p><add resp="ed">110</add> <emph>Francesco</emph>. Questo fu un gran legista bolognese, lo quale fu figliuolo di messer Accorso, che fu fiorentino, e fe' li apparati al corpo di ragione civile</p></div3>
<div3><head>vv. 112-114</head>
<p>Questo fu vescovo di Firenze, e tramutato in vescovo di Vicenza per lo <emph>Servo dei servi</emph>, cioè per lo papa che si scrive: <emph>Servus Dei servorum</emph> e fu simile sodomita. Per Arno intende Firenze, per Bacchiglione intende Vicenza</p></div3>
<div3><head>v. 118</head>
<p>Cioè in grado più basso di lui, e in corso più veloce perch'ebbeno più del predetto peccato</p></div3>
<div3><head>v. 119</head>
<p>Cioè il libro che compuose il detto Brunetto, per la qual memoria elli vive in fama</p></div3>
<div3><head>vv. 121-124</head>
<p>A Verona s'usa di correre al panno verde la prima dominica di quaresima, e correno li uomini nudi, e quello che in prima è al detto panno, sì l'ha, sicome s'usa in più terre come al pallio, ed a Venezia in la regata d'una bandiera. Or dice l'autore che ser Brunetto si mise in corsa con li altri, e parve in poco d'ora quello che vinse lo panno verde, cioè ch'ello corse dinanzi a tutti li altri, e però dice: <emph>e parve di costoro</emph>, cioè di questa gente, colui che vince, cioè quello che avanza gli altri.</p>
<p>E qui si compie la sentenzia del XV capitolo.</p></div3></div2>

<div2><head>XVI</head>

<div3 n="Versi">
<lg>
<l>Già era in loco ove s'udia il rimbombo</l>
<l>Dell'acqua che cadea nell'altro giro,</l>
<l>Simile a quel che l'arnie fanno rombo;</l></lg>
<lg>
<l>Quando tre ombre insieme si partiro,</l>
<l>Correndo, d'una torma che passava</l>
<l>Sotto la pioggia dell'aspro martiro.</l></lg>
<lg>
<l>Venian ver noi; e ciascuna gridava:</l>
<l>Sostati tu, che all'abito ne sembri</l>
<l>Essere alcun di nostra terra prava.</l></lg>
<lg>
<l>Aimè, che piaghe vidi ne' lor membri</l>
<l>Recenti e vecchie dalle fiamme incese!</l>
<l>Ancor men duol, pur ch'io me ne rimembri.</l></lg>
<lg>
<l>Alle lor grida il mio Dottor s'attese,</l>
<l>Volse il viso ver me, e: Ora aspetta,</l>
<l>Disse; a costor si vuole esser cortese:</l></lg>
<lg>
<l>E se non fosse il fuoco che saetta</l>
<l>La natura del luogo, io dicerei,</l>
<l>Che meglio stesse a te, che a lor, la fretta.</l></lg>
<lg>
<l>Ricominciar, come noi ristemmo, ehi!</l>
<l>L'antico verso; e quando a noi fur giunti,</l>
<l>Fenno una ruota di sè tutti e trei.</l></lg>
<lg>
<l>Qual soleano i campion far nudi ed unti,</l>
<l>Avvisando lor presa e lor vantaggio,</l>
<l>Prima che sien tra lor battuti e punti:</l></lg>
<lg>
<l>Così, rotando, ciascuna il visaggio</l>
<l>Drizzava a me, sì che in contrario il collo</l>
<l>Faceva a' piè continuo viaggio.</l></lg>
<lg>
<l>E, se miseria d'esto loco sollo</l>
<l>Rende in dispetto noi e nostri preghi,</l>
<l>Cominciò l'uno, e 'l tinto aspetto e brollo;</l></lg>
<lg>
<l>La fama nostra il tuo animo pieghi</l>
<l>A dirne chi tu se', che i vivi piedi</l>
<l>Così sicuro per lo inferno freghi.</l></lg>
<lg>
<l>Questi, l'orme di cui pestar mi vedi,</l>
<l>Tutto che nudo e dipelato vada,</l>
<l>Fu di grado maggior che tu non credi.</l></lg>
<lg>
<l>Nepote fu della buona Gualdrada:</l>
<l>Guidoguerra ebbe nome, ed in sua vita</l>
<l>Fece col senno assai e con la spada.</l></lg>
<lg>
<l>L'altro che appresso me la rena trita,</l>
<l>È Tegghiaio Aldobrandi, la cui voce</l>
<l>Nel mondo su dovrebbe esser gradita.</l></lg>
<lg>
<l>Ed io, che posto son con loro in croce</l>
<l>Iacopo Rusticucci fui: e certo</l>
<l>La fiera moglie più ch'altro mi nuoce.</l></lg>
<lg>
<l>S'io fussi stato dal fuoco coverto,</l>
<l>Gittato mi sarei tra lor di sotto,</l>
<l>E credo che il Dottor l'avria sofferto.</l></lg>
<lg>
<l>Ma perch'io mi sarei bruciato e cotto,</l>
<l>Vinse paura la mia buona voglia,</l>
<l>Che di loro abbracciar mi facea ghiotto.</l></lg>
<lg>
<l>Poi cominciai: Non dispetto, ma doglia</l>
<l>La vostra condizion dentro mi fisse</l>
<l>Tanto, che tardi tutta si dispoglia,</l></lg>
<lg>
<l>Tosto che questo mio Signor mi disse</l>
<l>Parole, per le quali io mi pensai,</l>
<l>Che qual voi siete, tal gente venisse.</l></lg>
<lg>
<l>Di vostra terra sono; e sempre mai</l>
<l>L'ovra di voi e gli onorati nomi</l>
<l>Con affezion ritrassi ed ascoltai.</l></lg>
<lg>
<l>Lascio lo fele, e vo pei dolci pomi</l>
<l>Promessi a me per lo verace Duca;</l>
<l>Ma fino al centro pria convien ch'io tomi.</l></lg>
<lg>
<l>Se lungamente l'anima conduca</l>
<l>Le membra tue, rispose quegli ancora,</l>
<l>E se la fama tua dopo te luca,</l></lg>
<lg>
<l>Cortesia e valor, di', se dimora</l>
<l>Nella nostra città sì come suole,</l>
<l>O se del tutto se n'è gito fuora?</l></lg>
<lg>
<l>Chè Guglielmo Borsiere, il qual si duole</l>
<l>Con noi per poco, e va là coi compagni,</l>
<l>Assai ne cruccia con le sue parole.</l></lg>
<lg>
<l>La gente nuova, e i subiti guadagni,</l>
<l>Orgoglio e dismisura han generata,</l>
<l>Fiorenza, in te, sì che tu già ten piagni.</l></lg>
<lg>
<l>Così gridai colla faccia levata:</l>
<l>E i tre, che ciò inteser per risposta,</l>
<l>Guatar l'un l'altro, come al ver si guata.</l></lg>
<lg>
<l>Se l'altre volte sì poco ti costa,</l>
<l>Risposer tutti, il satisfare altrui,</l>
<l>Felice te, che sì parli a tua posta.</l></lg>
<lg>
<l>Però se campi d'esti luoghi bui,</l>
<l>E torni a riveder le belle stelle,</l>
<l>Quando ti gioverà dicere: Io fui,</l></lg>
<lg>
<l>Fa che di noi alla gente favelle:</l>
<l>Indi rupper la ruota, ed a fuggirsi</l>
<l>Ale sembiaron le lor gambe snelle.</l></lg>
<lg>
<l>Un ammen non saria potuto dirsi</l>
<l>Tosto così, com'ei furo spariti:</l>
<l>Perchè al Maestro parve di partirsi.</l></lg>
<lg>
<l>Io lo seguiva, e poco eravam iti,</l>
<l>Che il suon dell'acqua n'era sì vicino,</l>
<l>Che per parlar saremmo appena uditi.</l></lg>
<lg>
<l>Come quel fiume, che ha proprio cammino</l>
<l>Prima dal monte Veso in ver levante</l>
<l>Dalla sinistra costa d'Apennino,</l></lg>
<lg>
<l>Che si chiama Acquacheta suso, avante</l>
<l>Che si divalli giù nel basso letto,</l>
<l>E a Forlì di quel nome è vacante,</l></lg>
<lg>
<l>Rimbomba là sovra san Benedetto</l>
<l>Dall'alpe, per cadere ad una scesa,</l>
<l>Ove dovea per mille esser ricetto;</l></lg>
<lg>
<l>Così, giù d'una ripa discoscesa,</l>
<l>Trovammo risonar quell'acqua tinta,</l>
<l>Sì che in poc'ora avria l'orecchia offesa.</l></lg>
<lg>
<l>Io aveva una corda intorno cinta,</l>
<l>E con essa pensai alcuna volta</l>
<l>Prender la lonza alla pelle dipinta.</l></lg>
<lg>
<l>Poscia che l'ebbi tutta da me sciolta,</l>
<l>Sì come il Duca m'avea comandato,</l>
<l>Porsila a lui aggroppata e ravvolta.</l></lg>
<lg>
<l>Ond'ei si volse inver lo destro lato,</l>
<l>E alquanto di lungi dalla sponda</l>
<l>La gittò giuso in quell'alto burrato.</l></lg>
<lg>
<l>E pur convien che novità risponda,</l>
<l>Dicea fra me medesmo, al nuovo cenno</l>
<l>Che il Maestro con l'occhio sì seconda</l></lg>
<lg>
<l>Ahi quanto cauti gli uomini esser denno</l>
<l>Presso a color, che non veggon pur l'opra,</l>
<l>Ma per entro i pensier miran col senno!</l></lg>
<lg>
<l>Ei disse a me: Tosto verrà di sopra</l>
<l>Ciò ch'io attendo e che il tuo pensier sogna;</l>
<l>Tosto convien ch'al tuo viso si scopra.</l></lg>
<lg>
<l>Sempre a quel ver ch'ha faccia di menzogna</l>
<l>De' l'uom chiuder le labbra quant'ei puote,</l>
<l>Però che senza colpa fa vergogna;</l></lg>
<lg>
<l>Ma qui tacer nol posso: e per le note</l>
<l>Di questa commedia, lettor, ti giuro,</l>
<l>S'elle non sien di lunga grazia vote,</l></lg>
<lg>
<l>Ch'io vidi per quell'aer grosso e scuro</l>
<l>Venir notando una figura in suso,</l>
<l>Meravigliosa ad ogni cor sicuro,</l></lg>
<lg>
<l>Sì come torna colui che va giuso</l>
<l>Talora a solver ancora, ch'aggrappa</l>
<l>O scoglio od altro che nel mare è chiuso,</l></lg>
<lg>
<l>Che in su si stende, e da piè si rattrappa.</l></lg></div3>
<div3><head>vv. 1-3</head>
<p>Cioè ch'era tanto andato con ser Brunetto, che cominciava a udire lo sonito dell'acqua, la qual si versava da un girone molto alto più basso del luogo dov'erano; e fa per esemplo similitudine che nelle sue orecchie facea quell'acqua, odita per lui da lungi, tal sonito come fanno le ape quando s'aggiungeno li sciami insieme, quasi a dire uno rombare continuo e sordo; e però dice: <emph>simile a quel che l'arnie fanno rombo</emph></p></div3>
<div3><head>vv. 4-12</head>
<p>Qui seguendo il suo poema dice che li sopravenne tre ombre, cioè tre anime, le quali seguitavano moto d'una torma, cioè velocità, le quali erano martoriate de la pioggia, cioè de l'abbondanzia del martirio della divina giustizia, e veniano gridando: tu che ne pari delli cittadini della nostra terra prava, cioè di Firenze, aspettati. E soggiunge come nel testo appare, con voce di poeta quando dice: <emph>Aimè</emph>, ch'ello vide in loro piaghe nelle carni molto orribili, ed in vista di grande perturbazione, le quali erano cagionate dalle fiamme di quel fuoco eterno, che la giustizia di Dio ordina a tali peccatori, e dice che ancora li ne duole quando se ne ricorda, vogliendo mostrare sua complessione misericordiosa e pia</p></div3>
<div3><head>vv. 13-15</head>
<p>Segue come Virgilio perch'erano persone state nel mondo degne, li volse soddisfare perchè notizia fosse di sè, e disse a Dante: a questi per la ragion detta si vuole esser cortesi</p></div3>
<div3><head>vv. 16-18</head>
<p>Quasi a dire: se 'l suo petto non fosse sì orribile, io ti ordinerei che fossi andato per proprio moto a soddisfarli</p></div3>
<div3><head>vv. 19-21</head>
<p>Dice com'elli e Virgilio riflettenno che quelli tali veniano dicendo: <emph>eu!</emph> cioè lamentandosi; <emph>eu interiectio dolentis</emph>. E soggiunge: <emph>l'antico verso</emph>, cioè che continuo vanno biscantando tal nota.</p>
<p><add resp="ed">20</add> Or nota lo pulcro modo che poetando pone Dante, ch'ebbe destro di parlarli ed elli a lui. Elli erano sudditi e sottoposti al movimento e non poteano per niuno modo arrestarsi, perch'erano spronati dalla giustizia di Dio, e Dante non era adatto a poter loro tener drieto. Sich'elli pone che quando li furono dritti, ellino tre feceno un ballo di loro, e sovra lo centro di tal ballo si volgeano all'usato movimento: e così si segue ch'elli non eschino del moto e non si dilungono da Dante andando intorno al detto centro e continuo insieme</p></div3>
<div3><head>vv. 22-24</head>
<p>Qui esemplifica al lettore acciò che meglio s'intenda che elli pareano sì come li campioni messi nelli steccati, che toglion la battaglia mortale senza arme, cioè nudi. Circa lo quale esemplo è da sapere che in molte parti del mondo quando questione è che pesi tra due, e le parti non abbiano scritti over testimonianze a sufficienza, elle si sottomettono a volere che la ragion si cognosca in battaglia mortale, cioè che l'uno s'armerà e l'altro, ed entreranno in uno steccato over stellata, e tante se ne daranno, che l'uno d'essi si chiamerà per vinto, e allora l'altro avrà vinta la questione. Or fu già tempo che quasi ogni questione si determinava per questo modo, sì ch'era ordinato per la comune signoria ed eletti alcuni uomini di fortezza e di persona oltra lo comune essere, li quali per pregio tolleano le predette battaglie giudicate. Sichè le parti veniano a questi; l'una dicea all'uno; tu serai per me; l'altra dicea all'altro: e tu serai per me. Costoro, sicom'era usanza, tolleano tal duello a fare. Or se la questione era di grande affare, questi si s'armavano con arme da offensione e da diffensione, e similemente faceano nello steccato a loro ordinato per lo comune al peggio ch'elli poteano e per forza e per sagacità, tanto che l'uno o si chiamava vinto o era morto. Ed allora la sua parte perdea, ed erasi dato lo torto.</p>
<p>Or avvegna ch'ell'era quistione sì di poco affare che questi ch'erano a tale offizio faceano la pugna dentro dallo steccato, nudi, e brancolavansi pure alle braccia, e quello che cadea la sua parte perdea.</p>
<p>Or usavano questi quando doveano fare questa battaglia nudi, d'ungersi con olio, acciò che le mani del suo avversario smucciassero e nol potessero abbracciare. E questi cotali erano appellati <emph>Campioni</emph>, perchè nelli loro atti si ritrovava quella ragione e dritto, che per le sagacità delle umani uomini si negava. Sichè nel presente esemplo aduce Dante li detti campioni, imaginando sempre come fanno quando sono in prima nello steccato che l'uno segue l'altro per far buona presa. Ed imagina pure quando è in duello ch'elli sono nudi e unti in per quello che l'anime non hanno alcuno vestimento.</p>
<p><add resp="ed">24</add> Cioè che l'uno segue l'altro inanzi ch'elli si facciano alcuna lezione di pugni o di ingoffi</p></div3>
<div3><head>vv. 25-27</head>
<p>Cioè che conveniano per o suo veloce molto volgere li volti indrieto per continuare parladura con Dante, e convenìa che nel mezzo circolo li volti fossero contrarii di piedi</p></div3>
<div3><head>vv. 28-33</head>
<p>Poi ch'ha detto del movimento ed essere de' predetti, continua come li parlonno e che li disseno, come appar nel testo, che avegnach'elli siano in tal miseria, elli furono al mondo uomini di fama, per la qual fama elli lo pregano ch'elli li dovesse dire chi elli era, il qual fregava, cioè andava con li suoi piedi così seguro per lo inferno; quasi ammirando: tu non sei sforzato d'andare come siamo noi</p></div3>
<div3><head>vv. 34-39</head>
<p>E uno d'essi tre che mantenea sermone, disse: questa è l'ombra di tal, che avegnachè si lo veggi quie, elli è d'eccellente ed alto grado. E come narra nel testo, elli fue nepote della buona Gualdrada della qual discesen li conti Guidi da Modigliana, sichè questi fu Guidoguerra dei detti conti, il qual fece molto e di senno e di spada nel tempo che lo re Carlo venne in Firenze e in Toscana. E fra l'altre cose che si narran del detto Guido, si dice che 'l detto re Carlo per lo suo senno e prodezza vinse in Puglia lo re Manfredo</p></div3>
<div3><head>vv. 40-42</head>
<p><emph>L'altro ch'apresso</emph>. Or dice del secondo che è Tegghiaio degli Aldobrandeschi, li quali sono gentili uomini di Firenze; fu valorosa e savia persona</p></div3>
<div3><head>vv. 43-45</head>
<p>Poich'ha detto de' due suoi compagni, dice ora a sè medesimo, il quale fu messer Iacomo Rustigucci similemente valorosa e saputa persona. E soggiunge che la è cagione ch'ello è in tal vizio, e dice che ebbe una sì diversa e malvagia moglie che per quello impeto odiò ogni femmina, e tornossi a maschi</p></div3>
<div3><head>vv. 46-48</head>
<p>Cioè che s'ello fosse stato allegerato dal fuoco elli per la grande fama e onorevile di quelli si sarebbe gittato tra essi e voluto essere di lor brigata; e soggiunge che Virgilio si sarebbe di ciò contentato</p></div3>
<div3><head>vv. 49-51</head>
<p>Quasi a dire: io temea della pena ch'elli aveano. E tacitamente dice qui l'autore come in sua vita la familiaritade feminile ebbe in dispetto, e se non fosse la paura di cadere in quel vizio, ch'elli arebbe seguito le loro vestigie, cioè delli tre di chi è fatta menzione</p></div3>
<div3><head>vv. 52-57</head>
<p><emph>Però cominciai</emph>. Qui responde l'autore alle tre predette anime, ed in pria li dice come non la sua miseria li genera dispetto, nè rendelo inabile a soddisfare a loro, ma che è ch'elli non è così pronto com'elli vorrebbe, che la loro condizione li fa nel cuore tanta doglia, ch'elli non vide bene quando sarà assolto e spogliato da essa; e soggiunge che conoscè sua condizione sì tosto come Virgilio li disse parole, par le quali elli estimò che gente di valore venisse quando disse, come appar nel testo: <emph>Alle lor grida il mio Dottor</emph> etc</p></div3>
<div3><head>vv. 58-63</head>
<p>Qui risponde alla petizione di quelli che 'l domandano chi elli era, che sì securo per lo inferno andava, rispuoseli ch'era fiorentino, e che sempre avea avuto in devozione li loro affari, quasi a dire: io v'ebbi sempre per grandi ed onorevoli cittadini, ed ho ritratto di vostre novelle molto volontieri. Ed a la seconda dimanda che nascìo dal primo a conto, cioè perchè andava per lo inferno, l'autore li risponde quando dice: <emph>Lascio lo fele, e vo pei dolci pomi</emph>. Dice: <emph>io lascio lo fele</emph>, cioè la vita viziosa che è così amara come lo fele: <emph>e vo pei dolci pomi</emph>, cioè ad acquistare virtude e perfezioni, le quali perfezioni mi sono promesse per Virgilio, cioè per la discrezione umana.</p>
<p><add resp="ed">63</add> Quasi a dire: a voi conviene cognoscere ogni distinzione e particolarità di peccato, acciò che da tutti vi sappiate guardare ed absolvervi, e però dice: <emph>convien ch'io tomi</emph>, cioè abbia perfetta cognizione</p></div3>
<div3><head>vv. 64-72</head>
<p>Qui vuol Dante mostrare la diversità che nei fiorentini è occorsa dal tempo che quei tre predetti vissero infino al dì della dimanda, ed introduce a parlare li detti sotto modo d'interrogazione e con scongiuro applicato, e dice ch'elli disser: <emph>se l'anima conduca</emph>, cioè se tu abbi vita.</p>
<p><add resp="ed">66</add> Cioè se la tua nominanza si conservi in onore, dimmi la verità: usasi nella nostra città, cioè in Firenze, bontà e cortesia sicome al nostro tempo si facea o no? E la cagione che ci fa domandare di tal dubbio si è che un nostro compagno, il quale è con noi a simile pena per simile peccato, ch'ebbe nome Guiglielmo Borsaro, ed è poco tempo che morì, ci dice che non v'è nè cortesia nè valore; le quali parole molto ne crucciano, cioè ne dànno pena, e però, sì subintellige, dimmi a che condizione sta la nostra città?</p></div3>

<div3><head>vv. 73-75</head>
<p>Qui risponde Dante a tal domanda, ed aduce in prima la cagione, poi ne specifica l'effetto. Dice che la gente nuova, cioè la forestiera, e li subiti guadagni, cioè a divenire in avere mondano senza grande fatica, ha in li fiorentini generato orgoglio, cioè superbia a dismisura, cioè intemperanza, per le quali cagioni elli non sono nè cortesi nè valorosi, e tutti adatti e pronti a vizii, li quali descendeno da superbia, e da invidia. In per quello che i forestieri non hanno amore alla città, vedendo in essa li cittadini essere grandi, ricchi e possenti ed aver li offizii, ed ellino incontanente cadeno in invidia, la quale, sicome dice Damasceno: <emph>invidia est tristitia de alienis bonis</emph>; per la qual tristizia elli si metteno a desordinarsi in l'animo suo, e a dispiacerli ogni curialitade e gentilezza, che in cotali terre s'usano. E però si segue che non sono nè cortesi nè valorosi, e sono privi da ogni valoroso atto. E per li subiti guadagni diventano intemperanti, di che nasce il superfluo cibo, il superfluo bevere, il superfluo usare le veneree cose, cioè le femine; le quali superfluità disordinano sì le possanze dell'anima, come la estimativa, e la cognoscibilità dell'anima ch'ella non s'accorgie ch'ella cade in vizio, e questo è per superfluità di superbia</p></div3>
<div3><head>vv. 76-78</head>
<p>Dice che 'l disse ad alta fronte, quasi a dire: io ti dico vero</p></div3>
<div3><head>vv. 79-81</head>
<p>Qui segue il poema mostrando che in meno parole non si porìa dire la substanzia dell'essere vizioso di Firenze e ch'elli era tale e sì adatto alle risposte ch'era felice, cioè avventurato</p></div3>
<div3><head>vv. 82-84</head>
<p>Qui le tre sopradette anime con scongiuro l'imposeno ch'elli facesse menzione d'elli al mondo, cioè in questa poetria. Circa la quale imposizione è da notare che quando l'anime dannate fanno menzione della vita mondana, elle la esultano applicando ad essa adiettivi d'allegrezza, diletto e bontade, sicome dolce, allegra e buona e sana <emph>etc.</emph> E però dice: <emph>E torni a riveder le belle stelle</emph>, cioè torna nella vita mondana</p></div3>
<div3><head>vv. 85-90</head>
<p>Segue lo poema come si partimmo dal colloquio, e come velocissimamente si partiron dal circolo, e fenno moto lineale, sicome anzi che lo trovasseno prima il faceano, e dà comparazione al suo moto, dicendo che parveno alle sue gambe, e che questa parola <emph>Amen</emph> non si porìa esser detta in quel tempo ch'elli sparinno, per la sua velocità, del suo viso.</p>
<p><add resp="ed">90</add> Segue come si partirono</p></div3>
<div3><head>vv. 91-93</head>
<p>Segue il suo poema mostrando come gran rumore vi sonava dal fiume infernale, ed era di tanta frazione d'aire, che quasi corrompèo lo senso dell'udito, secondo lo detto d'Aristotile in <emph>De sensu et sensato</emph>: - <emph>Excellentia sensibilium corrumpit sensum</emph></p></div3>
<div3><head>vv. 94-105</head>
<p>Qui fa per esemplo la comparazione che sicome quel fiume che è appellato Acquacheta, che discende della montagna di San Benedetto, ed ha suo principio in Apennino, che sono questi luoghi tra Parma e Lucca, fa grande caduta, e con molto rumore, e poi si divalla e vae a Furlì, ed è appellato Livia; così el simile sonito facea l'acqua dell'inferno che cambiava nome di Flegetonta in Cocito, com'è detto</p></div3>
<div3><head>vv. 106-108</head>
<p><emph>Io avea una corda</emph>. Per questa corda intende Dante la fraudolenzia, la quale è agroppata e involta di sagacitade e di ingegni; e soggiunge che credette molte volte per fraude prendere beni temporali, e vanagloriavasi d'acquistar quelli; e però dice: <emph>la leonza</emph>, sicome nel primo capitolo è trattato</p></div3>
<div3><head>vv. 109-111</head>
<p>Segue lo poema mostrando come per coscienza e consiglio acquistato da Virgilio, cioè da perfetta cognizione umana, elli s'assolvette e liberossi da fraude</p></div3>
<div3><head>vv. 112-114</head>
<p>Poetando vuol dire che a lui parea andando in tal viaggio che omai fosse tempo di trattare dei vizii, li quali sono sottoposti a fraude; e però mette che 'l poeta gittasse quello cintola, per modo di richiamo, giuso</p></div3>
<div3><head>vv. 115-123</head>
<p>Qui ne insegna una moralità molto bella che quando l'uomo vede uno savio che faccia una novità non dee di presente giudicare: ello fa a tal fatto, ma aspettare quello che adiverrà, e poi se non li pare ragionevile, dimandare. E questo dice elli perchè li savii non solo vedono l'ovra e lo effetto di quello che fanno, ma collo suo senno mirano li pensieri che sovra ciò per altri son fatti. E però soggiunge che il savio suo li disse: tu vedrai tosto quel di che tu pensi</p></div3>
<div3><head>vv. 124-126</head>
<p>Or qui vuole elli <emph>per locum a simili</emph> ritrarre lo lettore di non pensare a non redarguire l'autore del nuovo modo di poetare, però dice che quella veritade, ch'ha apparenzia di bugia, si dee sempre tacere al più che si può, in per quello che molte fiate fa vergogna ad altri perchè non è creduto. Circa la quale apparenza è da sapere ch'ell'ènno alcune veritadi ch'hanno anco l'apparenza di vero, sicome tra le virtudi giustizia che è vera ed ha apparenza di vero; ed alcune veritadi che non hanno apparenzia di vero, come l'allegoria che pone l'autore, le quali non sono cognosciute anzi lo loro essere in atto, se non per li savii: altre cose sono ch'hanno apparenza d'essere e non sono quel che paiono, sicome la fraudolenza, che ha in pria apparenza di bene, ed è tutto l'opposito: altre sono che non hanno apparenza e non sono, come tra li vizii omicidio, che nè appare nè è buono</p></div3>
<div3><head>vv. 127-136</head>
<p>Or vuol dire che quello che 'l dirà è un vero che non ha apparenza, cioè del modo come li apparse un mostro, lo qual si figurava la fraudolenza, e dicelo con scongiuro, come appar nel testo, se Dio li dia grazia che questa comedia si tegna e sia autentica. E dice che vide tal fiera venire dal fondo dell'inferno suso in quel giron dov'era, notando per quell'aire tutto a simile come fa lo palombaro de la nave, quando va sotto acqua, e torna a disciogliere, overo disbrigare l'àncora, descrivendo il modo come venìa, distendendo le parti anteriori e raggrappando le parti posteriori.</p>
<p>E qui finisce la sentenza del XVI capitolo.</p></div3></div2>

<div2><head>XVII</head>

<div3 n="Versi">
<lg>
<l>Ecco la fiera con la coda aguzza,</l>
<l>Che passa i monti, e rompe mura ed armi,</l>
<l>Ecco colei che tutto il mondo appuzza:</l></lg>
<lg>
<l>Sì cominciò lo mio Duca a parlarmi,</l>
<l>Ed accennolle che venisse a proda,</l>
<l>Vicino al fin de' passeggiati marmi:</l></lg>
<lg>
<l>E quella sozza imagine di froda,</l>
<l>Sen venne, ed arrivò la testa e il busto;</l>
<l>Ma in su la riva non trasse la coda.</l></lg>
<lg>
<l>La faccia sua era faccia d'uom giusto;</l>
<l>Tanto benigna avea di fuor la pelle,</l>
<l>E d'un serpente tutto l'altro fusto.</l></lg>
<lg>
<l>Duo branche avea pilose infin l'ascelle:</l>
<l>Lo dosso e il petto ed ambedue le coste</l>
<l>Dipinte avea di nodi e di rotelle.</l></lg>
<lg>
<l>Con più color, sommesse, e soprapposte,</l>
<l>Non fêr mai drappo Tartari nè Turchi,</l>
<l>Nè fur tai tele per Aragne imposte.</l></lg>
<lg>
<l>Come tal volta stanno a riva i burchi,</l>
<l>Che parte sono in acqua e parte in terra,</l>
<l>E come là tra li Tedeschi lurchi</l></lg>
<lg>
<l>Lo bevero s'assetta a far sua guerra;</l>
<l>Così la fiera pessima si stava</l>
<l>Su l'orlo che, di pietra, il sabbion serra.</l></lg>
<lg>
<l>Nel vano tutta sua coda guizzava,</l>
<l>Torcendo in su la venenosa forca</l>
<l>Che, a guisa di scorpion, la punta armava.</l></lg>
<lg>
<l>Lo Duca disse: Or convien che si torca</l>
<l>La nostra via un poco infino a quella</l>
<l>Bestia malvagia che colà si corca.</l></lg>
<lg>
<l>Però scendemmo alla destra mammella,</l>
<l>E dieci passi femmo in sullo stremo,</l>
<l>Per ben cessar la rena e la fiammella:</l></lg>
<lg>
<l>E quando noi a lei venuti semo,</l>
<l>Poco più oltre veggio in su la rena</l>
<l>Gente seder propinqua al luogo scemo.</l></lg>
<lg>
<l>Quivi il Maestro: Acciocchè tutta piena</l>
<l>Esperienza d'esto giron porti,</l>
<l>Mi disse, or va, e vedi la lor mena.</l></lg>
<lg>
<l>Li tuoi ragionamenti sian là corti:</l>
<l>Mentre che torni parlerò con questa,</l>
<l>Che ne conceda i suoi omeri forti.</l></lg>
<lg>
<l>Così ancor su per la strema testa</l>
<l>Di quel settimo cerchio, tutto solo</l>
<l>Andai, ove sedea la gente mesta.</l></lg>
<lg>
<l>Per gli occhi fuori scoppiava lor duolo:</l>
<l>Di qua, di là soccorrien con le mani,</l>
<l>Quando a' vapori, e quando al caldo suolo.</l></lg>
<lg>
<l>Non altrimenti fan di state i cani,</l>
<l>Or col ceffo or col piè, quando son morsi</l>
<l>O da pulci o da mosche o da tafani.</l></lg>
<lg>
<l>Poi che nel viso a certi gli occhi porsi</l>
<l>Ne' quali il doloroso fuoco casca,</l>
<l>Non ne conobbi alcun; ma io m'accorsi</l></lg>
<lg>
<l>Che dal collo a ciascun pendea una tasca,</l>
<l>Che avea certo colore e certo segno,</l>
<l>E quindi par che il loro occhio si pasca.</l></lg>
<lg>
<l>E com'io riguardando tra lor vegno,</l>
<l>In una borsa gialla vidi azzurro,</l>
<l>Che di lione avea faccia e contegno.</l></lg>
<lg>
<l>Poi procedendo di mio sguardo il curro</l>
<l>Videne un'altra come sangue rossa</l>
<l>Mostrare un'oca bianca più che burro.</l></lg>
<lg>
<l>Ed un, che d'una scrofa azzurra e grossa</l>
<l>Segnato avea lo suo sacchetto bianco,</l>
<l>Mi disse: Che fai tu in questa fossa?</l></lg>
<lg>
<l>Or te ne va; e perchè se' vivo anco,</l>
<l>Sappi che il mio vicin Vitaliano</l>
<l>Sederà qui dal mio sinistro fianco.</l></lg>
<lg>
<l>Con questi Fiorentin son Padovano;</l>
<l>Spesse fiate m'intronan gli orecchi,</l>
<l>Gridando: Vegna il cavalier sovrano,</l></lg>
<lg>
<l>Che recherà la tasca coi tre becchi:</l>
<l>Indi storse la faccia, e di fuor trasse</l>
<l>La lingua, come bue che il naso lecchi.</l></lg>
<lg>
<l>Ed io, temendo nol più star crucciasse</l>
<l>Lui che di poco star m'avea ammonito,</l>
<l>Tornàmi indietro dall'anime lasse.</l></lg>
<lg>
<l>Trovai lo Duca mio ch'era salito</l>
<l>Già sulla groppa del fiero animale,</l>
<l>E disse a me: Or sie forte ed ardito.</l></lg>
<lg>
<l>Omai si scende per sì fatte scale:</l>
<l>Monta dinanzi, ch'io voglio esser mezzo,</l>
<l>Sì che la coda non possa far male.</l></lg>
<lg>
<l>Qual è colui, c'ha sì presso il riprezzo</l>
<l>Della quartana, c'ha già l'unghie smorte,</l>
<l>E triema tutto pur guardando il rezzo,</l></lg>
<lg>
<l>Tal divenn'io alle parole porte;</l>
<l>Ma vergogna mi fêr le sue minacce,</l>
<l>Che innanzi a buon signor fa servo forte.</l></lg>
<lg>
<l>I' m'assettai in su quelle spallacce:</l>
<l>Sì volli dir, ma la voce non venne</l>
<l>Com'io credetti: Fa che tu m'abbracce.</l></lg>
<lg>
<l>Ma esso che altra volta mi sovvenne</l>
<l>Ad alto, forte, tosto ch'io montai</l>
<l>Con le braccia m'avvinse e mi sostenne:</l></lg>
<lg>
<l>E disse: Gerion, moviti omai:</l>
<l>Le ruote larghe, e lo scender sia poco:</l>
<l>Pensa la nuova soma che tu hai.</l></lg>
<lg>
<l>Come la navicella esce di loco</l>
<l>In dietro in dietro, sì quindi si tolse;</l>
<l>E poi ch'al tutto si sentì a giuoco,</l></lg>
<lg>
<l>Là 'v'era il petto, la coda rivolse,</l>
<l>E quella tesa, come anguilla, mosse,</l>
<l>E con le branche l'aere a sè raccolse.</l></lg>
<lg>
<l>Maggior paura non credo che fosse,</l>
<l>Quando Fetonte abbandonò li freni,</l>
<l>Perchè il ciel, come pare ancor, si cosse:</l></lg>
<lg>
<l>Nè quando Icaro misero le reni</l>
<l>Sentì spennar per la scaldata cera,</l>
<l>Gridando il padre a lui: Mala via tieni,</l></lg>
<lg>
<l>Che fu la mia, quando vidi ch'i' era</l>
<l>Nell'aer d'ogni parte, e vidi spenta</l>
<l>Ogni veduta, fuor che della fiera.</l></lg>
<lg>
<l>Ella sen va notando lenta lenta;</l>
<l>Ruota e discende, ma non me n'accorgo,</l>
<l>Se non ch'al viso disotto mi venta.</l></lg>
<lg>
<l>I' sentia già dalla man destra il gorgo</l>
<l>Far sotto noi un orribile stroscio;</l>
<l>Per che con gli occhi in giù la testa sporgo.</l></lg>
<lg>
<l>Allor fu' io più timido allo scoscio:</l>
<l>Perocch'io vidi fuochi, e sentii pianti;</l>
<l>Ond'io tremando tutto mi raccoscio.</l></lg>
<lg>
<l>E vidi poi, che nol vedea davanti,</l>
<l>Lo scendere e il girar per li gran mali</l>
<l>Che s'appressavan da diversi canti.</l></lg>
<lg>
<l>Come il falcon ch'è stato assai sull'ali,</l>
<l>Che senza veder logoro o uccello,</l>
<l>Fa dire al falconiere: Oimè tu cali:</l></lg>
<lg>
<l>Discende lasso, onde si muove snello</l>
<l>Per cento ruote, e da lungi si pone</l>
<l>Dal suo maestro, disdegnoso e fello:</l></lg>
<lg>
<l>Così ne pose al fondo Gerione</l>
<l>A piede a piè della scogliata rocca,</l>
<l>E, discarcate le nostre persone,</l></lg>
<lg>
<l>Si dileguò, come da corda cocca.</l></lg></div3>
<div3 n="Introduzione">
<p>In questo capitolo intende l'autore trattare della forma della fiera che li apparve in spezie di fraudolenzia: poi in quel mezzo di tempo che 'l Duca stette a parlare colla detta fiera, tratta delli usurarii, li quali elli punisce in la fine del settimo circolo con fiamme di fuoco e di vapori fetidi e puzzolenti, li quali escono del fondo dello abisso: poi seguendo lo suo poesì, sicome appar nel testo, montonno adosso al ditto animale, ed elli li portò nell'ottavo circolo dell'inferno, il quale è partito in bolgie, com'è detto; introduce alcune favole poetiche, e così si compie lo predetto capitolo.</p>
<p>Circa la quale intenzione è da notare due cose: la prima è da demostrare come e in che modo l'usura è peccato; la seconda è a mostrare come la fraude è peccato perpensato. Ed in per quello che il fraudolente provede inanzi ch'elli reduca ad atto la sua malizia, apparirebbe che fosse sottoposta a provedenza che è virtude.</p>
<p>Alla prima cosa è da sapere che molte cose sono nel mondo, le quali l'usanza di quelle è la sua consumazione, cioè lo suo consumamento, e di queste non si può partire l'usanza d'esse dalla sua proprietà, over dominio, sicome lo vino, lo frumento, lo cacio, le ova e tutto le vittuarie: che s'io presto una corba di vino ad uno ed elli la beve, l'usanza e la proprietà è andata; similemente del frumento e d'altre vittuarie che siano mangiate.</p>
<p>Altre cose sono che l'usanza di quelle non è suo consumamento, sicome sono le case e li navilii, e l'argentiera e simili cose, le quali s'adovrano e fanno utilità alla persona a chi ell'è prestata, e perchè quel cotale la usi non la consuma perciò. E di queste cotali cose è ben partito lo dominio dall'usanza, o vuoli signoria ora, è così che di quelle cose, unde io non ho a fare, io non posso licitamente domandare cotale parte. E però s'io presto una corba di vino o di frumento ad altri, con ciò sia cosa che il dominio e l'uso sieno insieme congiunti ed inseparabili, non posso licitamente domandare altro che il numero ch'io ho prestato, in per ciò s'io domandassi o per uso o per sè o per proprietà, per sè l'una di queste domande sarebbe d'avanzo; <emph>per consequens</emph> illicita. Ma s'io presto l'uso d'una cosa o d'uno navilio, o d'una argentiera, delle quali cose mi rimane lo dominio, possa licitamente domandare lo numero del dominio, e quello dell'uso; sicome fitto della casa, overo della nave, e pigione della argentiera.</p>
<p>Vedute le quali cose resta di vedere se della pecunia prestata si può dimandar merito per una o due cagioni; e sicome dice Aristotile in lo <emph>quinto</emph> dell'Etica e in lo <emph>primo</emph> della Politica; la moneta principalmente è trovata per fare le commutazioni, cioè travasamenti di dominio di cose. E per ciò che lo primo e principale uso della pecunia è lo suo consumamento, perchè s'io presto uno grosso ad uno e a lui lo dimando, elli me ne può rendere un altro e non quello che li prestai, e non acquisto perciò alcuna ragione sovra esso. E perciò che la pecunia è simile di quelle cose che non è partito l'uso dal dominio, è illicito a domandare oltre la sorte alcuna cosa. E questa è la ragion naturale perchè l'usura è peccato e ingiustizia.</p>
<p>Abbiamo eziandio per autorità de' santi che l'usura è peccato, sicome è scritto in Esodo XXII: <emph>si pecuniam mutuo dederis populo meo</emph> etc.; ed in Psalmo si dice: <emph>qui pecuniam suam non dedit ad usuram</emph> etc.; ed in Ezechiel profeta XVIII: <emph>qui usuram non acceperit</emph> etc. Isaias LVI: <emph>quod autem in premium permittitur faenerans, sicut gentibus multis</emph> etc. Sichè chiaro appare sì per autorità come eziandio per naturali ragioni che l'usura è peccato, perchè per essa non solo si pecca contra lo prossimo, ma eziandio si pecca contra lo naturale ordine che è ordinato da Dio; e però la pone l'autore in quelli che offendeno contra l'ordine di Dio.</p>
<p>Alla seconda cosa, che proposta fue di notare, da sapere che è a volere bene e perfettamente cognoscere una cosa, si vuol sapere donde nasce, e onde è lo suo esordio e cominciamento: e perchè della fraude dee essere la presente enunciazione, è da sapere e invenire dov'è lo suo principio e da che ella dipende.</p>
<p>Ell'è da sapere che sicome in le scienzie speculative è uno ordine, tutto lo simile è in le virtudi pratiche; e sicome può essere difetto in la speculazione avanti provenire in vera scienzia, tutto il simile può esser difetto in le agibili, overo operabili cose a non provenire in atto di virtude. La scienzia è dritta ragione delle intellettuali cose. E può peccare questa scienzia in due modi: l'uno modo è ch'ella tenda e drizzasi ad una falsa conclusione, la quale appaia e non sia, come ad estimare che una cittade sia maggior che 'l corpo della luna, la quale stimagione apparirebbe alli più. L'altro modo è che la scienzia tenda ad alcuno fine o vuoi buono o vuoi rio, ma drizzasi ad esso per mezzi non veri, come per sillogismi falsi, sicome sono lo peccare de' silogismi, che sono in XIII fallacie in libro delli Elenchi del Filosofo. Tutto il simile è in le virtudi pratiche, che la prudenzia che è dritta ragione delle operabili cose, sì si può fallare, overo peccare in due modi. L'uno modo quando l'operare è dritto, ordinato a falso fine, ma hae apparienzia di bene, sicome quelli che hanno che felicitade sia in le cose temporali, che tendono li suoi atti tutti a quel fine, e questo è errore di non cognoscere lo perfetto essere; ed è appellato questo atto <emph>prudentia carnis</emph>, e togliendola <emph>absolute</emph> per quel che è ditto, è peccato mortale. Ma chi avesse questa prudenzia non per felicità, ma ordinassela ad altro, non sarebbe peccato mortale.</p>
<p>L'altro modo in che si può fallare in le operabili cose è tendere l'atto ad alcuno fine buono o non buono, ma vavvi per diversi mezzi non veri, tutto simile al secondo fallo in scienzia com'è detto delle fallaci: e questo è appellato <emph>astuzia</emph>. Or questa astuzia si può considerare in due modi. L'uno modo è quando la esecuzione di questo peccato consta pure in parole come accuse o altri danni al prossimo, non adoperando altro che parole; ed è appellato allora <emph>dolus</emph>. L'altro modo è quando la esecuzione della preditta astuzia consta e procede in fatto sicome nocere di fatto; ed è appellato <emph>fraus</emph> allora. Sì chè per quello ch'è mostrato la fraude nasce da astuzia; l'astuzia nasce da una providenza, la qual tende a mal fine, e per varii e non per veri mezzi o veri silogismi. Sichè fraude nel principio ha apparenza di bene in quanto procede da providenzia nel fine, è tutta mala in quanto è atto nocevile al prossimo. Ed in perciò l'autore, come apparirà nel testo, la figura ad uno animale, lo quale hae l'anteriori parti d'uomo benigno e credibile, e le posteriori di serpe con coda velenosa come di scorpione, quasi a dire: la fraudolenzia appar buona ed è ria.</p>
<p>Poich'è ditto della intenzione del presente capitolo, è da esponere lo testo dov'è bisogno, sicome è fatto di sopra</p></div3>
<div3><head>vv. 1-3</head>
<p>Cioè che venia verso essi l'animal predetto, e soggiunge di sue proprietadi, cioè che <emph>passa i monti</emph>, quasi a dire che la fraude guasta e rompe e sovrapponsi a tutto.</p>
<p><add resp="ed">3</add> Cioè che per essa il mondo è tutto apuzzolato, cioè impiagato di peccato e di malizia</p></div3>
<div3><head>vv. 4-6</head>
<p>Cioè che 'l poeta si li mostrò, ed accennò, al ditto animale che venisse a riva per portarli giuso. E questa allegoria hae a dimostrare che con lui chi vuol vedere la disposizione de' fraudolenti, convien con fraudolenzia vederli ed usarla, in per quello che altra via non è sufficiente a tal conoscenzia. E però quando l'autore volle andare nelli circoli dei fraudolenti, convenne con fraude fare suo cammino</p></div3>
<div3><head>vv. 7-9</head>
<p>Dice come venne alla riva del settimo circolo, e solo venne in terra col petto e con le anteriori parti, ed in l'aire rimanea la coda e le posteriori parti: e questo è a dimostrare come lo fraudolente, com'è detto, appare fermo e dritto in prima faccia, poi la sua fine è opposta a quella apparenza</p></div3>
<div3><head>vv. 10-12</head>
<p>Qui denota la sua apparienza.</p>
<p><add resp="ed">12</add> Cioè velenosa</p></div3>
<div3><head>vv. 13-15</head>
<p><emph>Due branche</emph>, cioè la prima apparienza di fraude è coperta ed ornata di vero. <emph>L'ascelle</emph>, cioè li omeri.</p>
<p><add resp="ed">15</add> Cioè di volte e d'inganni</p></div3>
<div3><head>vv. 16-18</head>
<p>Qui fa comparazione di quello ch'era più variato che non sono li panni che vegnon di Tartaria e di Turchia di seta, li quali in ammirabil modo sono lavorati sì di color come eziandio di diverse e stranie ovre, come sono camuffa, taffetà, nachi e simili.</p>
<p><add resp="ed">18</add> Quasi a dire che Aragne mai non tessette in tela sì sottili lavoreri. Circa la quale comparazione introduce tacitamente la favola dell'Aragne, che pognon li poeti, la qual fu in questo modo.</p>
<p>Aragna fu una femina figliuola di Colofino tintore delle contrade di Lidia che è in Grecia, la qual si reputava essere la miglior tessitrice di tutto 'l mondo, ed era in tal credenzia sì ostinata che a tutte le persone, a chi ella lo potea fare sapere, sì lo facea. Venne alle orecchie di Pallas, la qual per li poeti era detta Dea dell'arti. Udendo tal detto si mosse dal monte Delfos là dov'ella abitava, ed andò in Lidia e trovò la ditta Aragna: trovata essa quasi commossa da invidia mise pegno con essa ch'ella farebbe più sottile e maraviglioso lavorio di lei. Ciascuno fece lo suo saggio, vinse Aragna. Pallas irata maledissela ch'ella non potese mai fare lavoro perdurabile: e così fanno ancor li aragni.</p>
<p>Or vuol tal comparazione dire che mai Aragna, quando fu in stato, non seppe far così maraviglioso e sottile lavoro</p></div3>
<div3><head>vv. 19-21</head>
<p>Poi ch'ha fatto la comparazione del colore, qui fa quella del sito di tale anime; e dice: sicome stanno a riva li burchi, che è uno navilio, che molti stanno mezzi in su la piaggia, e l'altro mezzo nell'acqua, così questa fiera mezza sta sulla riva del settimo girone, e mezza vacillava nell'aire</p></div3>
<div3><head>vv. 22-27</head>
<p>Bivero è uno animale che vive di pesce, ed è di picciola statura, ed usa molto nelle valli là dov'è pesce. Or questo animale quando vuole pascere ha questo in costume, che 'l viene alla riva dell'acqua, e mezzo discende in terra, l'altro mezzo sta nell'acqua, ed hae una coda molto larga, la quale è molto piena di grasso. Mena la ditta coda per l'acqua, lo grasso esce fuori per li pori d'essa, ed ingrassa tutta l'acqua tutto a simile come vi fosse gittato olio; lo pesce sentendo tal umidore, corre làe, questi sta attento piglialo e mangialo. Ed avvien questo in le parti d'Allemagna sovra lo fiume che è appellato Danubio, lo qual mette nel mare della Tana.</p>
<p>Or vuol dire l'autore: tutto o simile costume tenea nell'atto la ditta fiera, che mezza era in terra, l'altro mezzo come scorpione ergeva la coda, sicome appar nel testo</p></div3>
<div3><head>vv. 28-33</head>
<p>Segue suo poema</p></div3>
<div3><head>vv. 34-36</head>
<p>Qui seguita a voler trattare delli usurarii in preambolo facendo come appare nel testo.</p>
<p><add resp="ed">36</add> Cioè la fine del settimo circolo</p></div3>
<div3><head>vv. 43-45</head>
<p>Posciachè l'autore ha trattato del peccato de' sodomiti, mo intende trattare delli usurarii li quali similemente peccano contra l'ordine della natura ordinata da Dio, sicome dice e inanzi apparirà. Ma perchè al viso d'alcuni insipienti l'usura hae apparenza di bene, in quanto per essa è sovvenuta alcuna necessità dell'uomo, è adunque la sua malizia riposta e ascosa sotto fraude e inganno. E però innanzi che 'l vegna a distinguere delli usuraii, pertratta in comune della fraudolenzia sicome apparirà; poi delli usurarii fa menzione. E così compie lo VII circolo all'ordine dell'inferno</p></div3>
<div3><head>vv. 46-51</head>
<p>Qui mette la pena delli usurarii, e dice che da due pestilenzie patiano pena e duolo: l'una era del fuoco del predetto circolo, l'altra era dal vapore, over fumo ch'uscìa dal fondo di quel luogo; le quali ingiurie successive ed a vicenda li stimolavano, sichè continuo convenìa esser loro mani preste a scudarsi e far diffesa a tali battaglie. E dà per esemplo lo suo esercizio a quello che fanno la state li cani stimolati da mosche e da quelli altri animaletti pungenti, di che è fatto menzion nel testo.</p>
<p><add resp="ed">50</add> <emph>Ceffo</emph>. In lingua toscana è lo muso</p></div3>
<div3><head>vv. 52-54</head>
<p>Qui poetando mostra l'autore che ciascun di quelli usurarii aveva una borsa al collo, nella quale borsa era l'arme di quello peccatore dipinta, overo contesta; lo quale segnale palesava lo nome e la condizione di quel malnato</p></div3>
<div3><head>vv. 55-57</head>
<p><emph>Che dal collo a ciascun</emph>; quasi a dire: costui credette nel mondo che somma beatitudine fosse avere borse piene di danari, e però si mise a tale esercizio nella prima vita; ancora palesava in particulari di che parentado era in quanto avea diverso segno a tale armadura. E nota qui la bella esemplificazione che ti fae l'autore che non cura di non trarti in singularità ma universalità a dimostrarti che ogni persona sottoposta a tal peccato conviene patire tal pena. Ed adduceti di diverse contrade peccatori acciò che se per lo lettore s'ignorasse un d'una contrada, li sia noto e manifesto quello dell'altra, acciò che elli n'abbia più piena e sicura esperienza e cognoscibilità</p></div3>
<div3><head>vv. 58-60</head>
<p>Questa armadura che è un lione azurro nel campo di oro è l'arme de' Gianfigliazzi di Firenze, li quali sono grandissimi usurarii</p></div3>
<div3><head>vv. 61-63</head>
<p>Quest'altra armadura che è una oca bianca nel campo vermiglio è l'arme degli Ubbriachi di Firenze, li quali similmente sono stati grandissimi usurarii</p></div3>
<div3><head>vv. 64-66</head>
<p>Questa armadura che è una scrofa azurra cinta di rosso nel campo bianco è l'arme delli Scrovigni da Padoa, li quali similemente sono grandissimi usurieri</p></div3>
<div3><head>vv. 67-69</head>
<p>Segue suo poema pronosticando che messer Vitaliano del Dente gentile cavalieri da Padoa, sì come pubblico usurario, dopo la prima vita sarebbe offerto a tal compagnia</p></div3>
<div3><head>vv. 70-75</head>
<p>Qui mostra che quel di Scrovigni era quello che tenea colloquio con Dante, e dice di sè medesimo: tra questi fiorentini io sono padoano, e spesso odo dire: <emph>vegna il cavalier sovrano!</emph> Qui è da notare che questi cotali fiorentini i quali chiamavano il <emph>cavalieri sovrano</emph> parlavano per antifrasi, cioè per contrario, che questo cavalieri, di chi elli diceano, era un messer Ioani Buiamonte da Firenze, il quale fu uno grandissimo usurario, ma insomma fu il più tristo, vituperoso, cattivo con ogni scarsità che avesse mai uomo in lo mondo. E però lo chiaman spesso, perchè nello inferno ogni imperfezione li è perfezione e compimento. Il quale nobile uomo ha per arme tre becchi di nibbio gialli nel campo azzurro.</p>
<p><add resp="ed">74</add> Qui mostra l'atto che fe' lo detto padoano quando Dante si partì dal colloquio, il qual fu sì, come la comparazion del testo nota, bestiale a mostrar ch'elli fu nel mondo esecutore di bestiali costumi</p></div3>
<div3><head>vv. 76-78</head>
<p>Segue lo poema: chiaro appare nel testo</p></div3>
<div3><head>vv. 79-84</head>
<p>Qui mostra Dante come è sempre bisogno a voler vivere tuta e custoditamente, che l'uomo dee interporre fra la fraude e sè sempre la cognoscibilità e discrezione umana, acciò che non si riceva danno nè lesione dalla fraudolenzia. E però figurativamente si mette Dante che Virgilio era mezzo tra la coda della fraude e la sua persona, e però dice: <emph>monta dinanzi</emph>, etc</p></div3>
<div3><head>vv. 85-87</head>
<p>Qui vuol mostrare l'autore, seguendo lo poema, come l'uomo dee esser timido e spauroso della fraude e de lo inganno, facendo una comparazione che elli si smarrì e diventò tremolente tutto a simile come quel che aspetta la febbre quartana, ed è appresso l'ora della sua accessione, come appar nel testo.</p>
<p><add resp="ed">85</add> <emph>Riprezzo</emph>, cioè cominciamento.</p>
<p><add resp="ed">87</add> <emph>Rezzo</emph>. È l'ora del die</p></div3>
<div3><head>vv. 88-90</head>
<p>Cioè che si spaurì, ma quella vergogna che fa lo fante nella presenzia del suo signore essere presto, quella medesima nella presenzia di Virgilio lo vigorio</p></div3>
<div3><head>vv. 91-93</head>
<p>Mostra qui le conseguenzie della paura che non potea profferire a parole: abbracciami ch'io temo</p></div3>
<div3><head>v. 94</head>
<p>Cioè che Virgilio lo soccorse a tal bisogna sicome altra fiata l'aiutò!</p></div3>

<div3><head>vv. 97-99</head>
<p>Qui appella lo ditto animale Gerione; ed imponeli Virgilio che faccia lor discesa acconcia ed agiata, cioè che vada roteando a larghe circolazioni, acciò che 'l descender non sia disagievole, considerando che v'era col corpo. Gerion fu un re di Spagna, il quale colla sua fraudolenzia, sicome quello uomo che più n'avea che fusse al mondo, vinse Ercole il quale come pognon li poeti figura somma fortezza, e però lo mette l'autore in quel nome quasi a dire: la fraudolenzia vince ogni fortezza</p></div3>
<div3><head>vv. 100-105</head>
<p>Segue suo poema, come appar nel testo, che si mosse a far suo viaggo con Virgilio e Dante sulle spalle</p></div3>
<div3><head>vv. 106-108</head>
<p>Qui vuol mostrare per comparazione la paura ch'ebbe in su le spalle di tale animale, e descendendo giuso nell'ottavo circolo. Ed introduce una favola poetica la quale per loro si recita in questo modo.</p>
<p>Feton figliuolo di Febo e di Climene, essendo garzonetto usava con Epafo figliuolo di Iuppiter, ed era di sua brigata. Un die, come spesso fanno li giovani, vennero a parole ingiuriose insieme, sichè Epafo vogliendo dire ingiuria a Feton disse: tu ti credi esser figliuolo di Febo, ma nulla certezza n'hai; va via va, che non si sa di chi tu sei figliuolo. Feton, audito questo, commosso da ira e da disdegno andò a Climene sua madre e disse: madre, io voglio insomma sapere di chi io son figliuolo. La madre li disse: come, ignori forse chi è tuo padre? Ello è Febo, il quale è grande e possente nel mondo. Costui disse: io lo voglio sapere, per esser certo, da lui; insegnami là dove io lo debba trovare. La madre vegiendo tal volere del figliuolo, li disse: a te bisogna andare in Oriente, là dove ogni mattina elli si leva e lì lo troverai a quell'ora. Misesi Feton in via ed in processo di tempo fu in Oriente; fu dinanzi a suo padre, feceli riverenzia figliale, e poi li domandò ch'elli lo certificasse s'elli era suo figliuolo. Lo padre costretto d'amor l'abbracciò, e baciollo, e disseli ch'elli era suo figliuolo, e ch'elli succederebbe a tutta sua signoria, e se a lui alcuna grazia piacesse o vero dono, fosse di che condizione volesse, elli li promettea di farlo. Feton accettata tal promessa, sì li domandò ch'elli li lassasse menare per un die lo carro del sole da levante a ponente. Lo padre udita tal dimanda non ne fu allegro pensando lo risico e l'affanno, e la maestria che bisognava in tale officio; ma disse: figliuol mio, poich'io t'ho promesso io non potrei disdirtelo, tu hai a tenere cotale stilo; e maestrollo tutto com'elli dovea fare.</p>
<p>Montato Feton sul detto carro, e tenendo in mano le redene dei cavalli che 'l menavano, montò troppo ordinatamente suso fino ch'ello fue dritto lo segno dello scorpio: quando fue lìe, Feton vegendo quel segno si spaurì, abbandonò li freni dei cavalli. Li cavalli sentendosi non esser retti nè custoditi secondo lo modo usato, misensi a correre per diversa via e tutta quella parte del cielo, là dove portonno lo carro, arse, sicome appare in questa regione del cielo che è appellata Gallazia: infine cadde in terra ed arse tutte le parti orientali, e corseno fine in Italia. Li Dei abiendo pietà di Feton, perchè non ardesse, lo conversono in Eridano che è un fiume che è appellato Po, il quale passa da Ferrara.</p>
<p>Or vuole l'autore esemplificare la sua prima paura, faciendo comparazione a quella ch'ebbe Feton quando cadde giuso di cielo in terra.</p>
<p> L'allegoria della presente favola si dee intendere in questo modo: Febo si è lo sole interpretato, Climena fu la dea dell'acqua, e fu ninfa secondo recitazione poetica; or Febo giacque con Climena, e nascenne Feton. Altro non è a dire se non che la complessione del sole adovrada sovra l'umido agenera una terza cosa, come sono li frutti. Or è così nelli frutti ch'elli nasceno, poi si maturano, poi cadeno, e putrefannosi e torneno nelli suoi primi elementi. Così figurative Feton nascette, cioè che montò fino suso le superiori parti del cielo; poi corse fino al segno di scorpio, e qui figura che 'l frutto sta maturo ed in suo stato fino al suo debito tempo; poi Feton cadde, e conversesi in acqua, così lo frutto cade e putrefassi e convertesi nel primo suo elemento. Sichè in tal modo mostravano li poeti ch'elli savesseno filosofia naturale</p></div3>
<div3><head>vv. 109-114</head>
<p>Ancora introduce un'altra fabula poetica, sicome apparirà per comparare la sua paura. Icaro fu figliuolo di Dedalo ingegniero e fu di Puglia; il qual Dedalo fu quello che fece la vacca del ligname a Pasife moglier del re di Creti, sicom'è detto nel XII capitolo, il quale Dedalo per lo predetto fallo che 'l fece a insegnare alla mogliere modo ingegnoso perch'ella compiè suo volere, fu bandeggiato a star sempre in una torre, la quale era da XXX miglia in mare, ed in quella avea la sua spensaria, cibo, pane e acqua continuo dalla corte del re, il qual lo tenea in quella cattivitade. Or in quella torre stava lo detto Dedalo ed Icaro suo figliuolo. In processo di tempo lo ditto Dedalo si pensò al postutto di scampar col figliuolo di tal prigione, e propose di ritornar in Puglia, là dov'era la sua patria. Ingegnossi di fare a lui e al figliuolo ali, e di volar via: fèlle di penne d'uccelli che nidavano in quella torre, e di legname, e seppesi ingegnar di applicarsele adosso a lui e al figliuolo e con cera e con pegola.</p>
<p>Quand'ebbe compiuti questi artificii insegnava volare al figliuolo pur infino alla torre d'intorno, e dall'una fenestra all'altra. Quando li parve che lo figliuolo fosse assicurato, e impreso l'atto del volare, sì li disse: figliuol mio, omai è tempo che noi andiamo: così ti dico, seguimi per la via che io terrò, ch'io voglio che tu sappi che se tu volassi troppo basso, le onde del mare ti potrebbero dannificare, che s'elle toccasseno le tue penne, elle le bagnerebbeno sichè non ti sosterrebbeno; ancora se tu volassi troppo alto, lo calor del sole liquiderebbe la cera e la pece con che tu hai incolate le tue penne sì ch'elle ti caderebbeno; e però se tu vuoi esser salvo tieni la mezzana via e seguimi.</p>
<p>Ricevuto questa dottrina Icaro disse di farlo. Costoro incomincionno a volare: quando furono forse XII miglia dilungati dalla torre, ed Icaro si sentia leggiero e fresco, cominciò a roteare e a montare in alto; lo padre gridava: Icaro tu tieni mala via; oh misero Icaro! tu vai alla morte; Icaro, figliuol mio, non montare! Costui pur montò tanto che le penne si levorno tutte dalle reni e dalli umeri sì ch'elli cadde in acqua ed annegò, e d'allora inanzi furono appellate quelle acque, acque Icaree.</p>
<p>Or vuol dire l'autore: io credo che non avesse maggior paura Icaro misero quando si sentìo cadere, come io ebbi quando mi sentii su la fiera, e non mi vidi intorno alcuna cosa, salvo che la predetta fiera; e però dice: <emph>ogni veduta, fuor che della fiera</emph>.</p>
<p>Or l'allegoria della detta favola si è che la giovine presunzione conduce l'uomo spesso a morte. Così aviene dei fraudolenti, li quali per suoi ingegni credeno e ingannano altri; si sono presuntuosi e non si accorgeno dell'abisso là dove elli caggiono, lo quale è sì impio che non hae misericordia alcuna nè rimedio: e non li vale l'essere castigati, dottrinati e ammaestrati, che pur seguono sua legiadria</p></div3>
<div3><head>vv. 115-117</head>
<p>Segue suo poema come appar nel testo e soggiunge che non vedea altro che la fiera dov'era suso, e però non si potea accorgere di suo movimento, salvo che sentia che di sotto li venia vento al viso, e questo era segno ch'elli discendea</p></div3>
<div3><head>vv. 118-123</head>
<p>Cioè ch'erano già sì calati ch'elli udia lo romore del Cocito fiume; poi dice come si mise a guardare e cominciò a distinguere fuochi alla vista, e allo udito udia li venti, le quali cose li accresceano continuo paura</p></div3>
<div3><head>vv. 124-126</head>
<p>Mostra come s'accorgea del suo discendere e come roteava per l'aire e come s'avvicinava a certe parti di là giuso</p></div3>
<div3><head>vv. 127-136</head>
<p><emph>Come 'l falcon</emph>. Or qui fa comparazione che sicome lo falcone ha roteato per l'aire una pezza, poi tutto serrato descende a un luogo, ed allora el falconieri temendo di perderlo, dice lamentandosi.</p>
<p><add resp="ed">128</add> Così quella fiera quand'ebbe avisato lo luogo dove il volea porre, tutta serrata e chiusa sì si affissò e calò in quel luogo là dov'era lo principio dell'ottavo circolo: e come li ebbe messi giuso in terra, sì si dileguò con uno movimento così velocissimo, come fa la corda della balestra dalla nocetta quando scocca.</p>
<p>E qui si compie la sentenzia del XVII capitolo.</p></div3></div2>

<div2><head>XVIII</head>

<div3 n="Versi">
<lg>
<l>Luogo è in inferno, detto Malebolge,</l>
<l>Tutto di pietra e di color ferrigno,</l>
<l>Come la cerchia che d'intorno il volge.</l></lg>
<lg>
<l>Nel dritto mezzo del campo maligno</l>
<l>Vaneggia un pozzo assai largo e profondo,</l>
<l>Di cui suo luogo dicerà l'ordigno.</l></lg>
<lg>
<l>Quel cinghio che rimane adunque è tondo,</l>
<l>Tra il pozzo e il piè dell'alta ripa dura,</l>
<l>Ed ha distinto in dieci valli il fondo.</l></lg>
<lg>
<l>Quale, dove per guardia delle mura</l>
<l>Più e più fossi cingon li castelli,</l>
<l>La parte dov'ei son rende figura:</l></lg>
<lg>
<l>Tale imagine quivi facean quelli:</l>
<l>E come a tai fortezze dai lor sogli</l>
<l>Alla ripa di fuor son ponticelli,</l></lg>
<lg>
<l>Così da imo della roccia scogli</l>
<l>Movien, che recidean gli argini e i fossi</l>
<l>Infino al pozzo, ch'e tronca e raccogli</l></lg>
<lg>
<l>In questo luogo, dalla schiena scossi</l>
<l>Di Gerion, trovammoci: e il Poeta</l>
<l>Tenne a sinistra, ed io dietro mi mossi.</l></lg>
<lg>
<l>Alla man destra vidi nuova pieta,</l>
<l>Nuovi tormenti e nuovi frustatori,</l>
<l>Di che la prima bolgia era repleta.</l></lg>
<lg>
<l>Nel fondo erano ignudi i peccatori:</l>
<l>Dal mezzo in qua ci venian verso il volto,</l>
<l>Di là con noi, ma con passi maggiori:</l></lg>
<lg>
<l>Come i Roman, per l'esercito molto,</l>
<l>L'anno del Giubbileo, su per lo ponte</l>
<l>Hanno a passar la gente modo colto:</l></lg>
<lg>
<l>Che dall'un lato tutti hanno la fronte</l>
<l>Verso il castello, e vanno a santo Pietro;</l>
<l>Dall'altra sponda vanno verso il monte.</l></lg>
<lg>
<l>Di qua, di là, su per lo sasso tetro</l>
<l>Vidi Dimon cornuti con gran ferze,</l>
<l>Che li battean crudelmente di retro.</l></lg>
<lg>
<l>Ahi come facean lor levar le berze</l>
<l>Alle prime percosse! e già nessuno</l>
<l>Le seconde aspettava nè le terze.</l></lg>
<lg>
<l>Mentr'io andava, gli occhi miei in uno</l>
<l>Furo scontrati; ed io sì tosto dissi:</l>
<l>Già di veder costui non son digiuno.</l></lg>
<lg>
<l>Perciò a figurarlo i piedi affissi:</l>
<l>E il dolce Duca meco si ristette,</l>
<l>Ed assentì ch'alquanto indietro gissi:</l></lg>
<lg>
<l>E quel frustato celar si credette</l>
<l>Bassando il viso, ma poco gli valse:</l>
<l>Ch'io dissi: Tu che l'occhio a terra gette,</l></lg>
<lg>
<l>Se le fazion che porti non son false,</l>
<l>Venedico se' tu Caccianimico;</l>
<l>Ma che ti mena a sì pungenti salse?</l></lg>
<lg>
<l>Ed egli a me: Mal volentier lo dico;</l>
<l>Ma sforzami la tua chiara favella,</l>
<l>Che mi fa sovvenir del mondo antico.</l></lg>
<lg>
<l>I' fui colui, che la Ghisola bella</l>
<l>Condussi a far la voglia del Marchese,</l>
<l>Come che suoni la sconcia novella.</l></lg>
<lg>
<l>E non pur io qui piango Bolognese:</l>
<l>Anzi n'è questo luogo tanto pieno,</l>
<l>Che tante lingue non son ora apprese</l></lg>
<lg>
<l>A dicer <emph>sipa</emph> tra Savena e Reno:</l>
<l>E se di ciò vuoi fede o testimonio,</l>
<l>Recati a mente il nostro avaro seno.</l></lg>
<lg>
<l>Così parlando il percosse un demonio</l>
<l>Della sua scuriada, e disse: Via,</l>
<l>Ruffian, qui non son femmine da conio.</l></lg>
<lg>
<l>Io mi raggiunsi con la scorta mia:</l>
<l>Poscia con pochi passi divenimmo,</l>
<l>Dove uno scoglio della ripa uscia.</l></lg>
<lg>
<l>Assai leggieramente quel salimmo,</l>
<l>E volti a destra su per la sua scheggia,</l>
<l>Da quelle cerchie eterne ci partimmo.</l></lg>
<lg>
<l>Quando noi fummo là, dov'ei vaneggia</l>
<l>Di sotto, per dar passo agli sferzati,</l>
<l>Lo Duca disse: Attendi, e fa che feggia</l></lg>
<lg>
<l>Lo viso in te di questi altri mal nati,</l>
<l>A' quali ancor non vedesti la faccia,</l>
<l>Perocchè son con noi insieme andati.</l></lg>
<lg>
<l>Dal vecchio ponte guardavam la traccia,</l>
<l>Che venia verso noi dall'altra banda,</l>
<l>E che la ferza similmente scaccia.</l></lg>
<lg>
<l>Il buon Maestro, senza mia dimanda,</l>
<l>Mi disse: Guarda quel grande che viene,</l>
<l>E per dolor non par lagrime spanda:</l></lg>
<lg>
<l>Quanto aspetto reale ancor ritiene!</l>
<l>Quelli è Giason, che per cuore e per senno</l>
<l>Li Colchi del monton privati fene.</l></lg>
<lg>
<l>Egli passò per l'isola di Lenno,</l>
<l>Poi che le ardite femmine spietate</l>
<l>Tutti li maschi loro a morte dienno.</l></lg>
<lg>
<l>Ivi con segni e con parole ornate</l>
<l>Isifile ingannò, la giovinetta,</l>
<l>Che prima avea tutte l'altre ingannate.</l></lg>
<lg>
<l>Lasciolla quivi gravida e soletta:</l>
<l>Tal colpa a tal martìro lui condanna;</l>
<l>Ed anche di Medea si fa vendetta.</l></lg>
<lg>
<l>Con lui sen va chi da tal parte inganna:</l>
<l>E questo basti della prima valle</l>
<l>Sapere, e di color che in sè assanna.</l></lg>
<lg>
<l>Già eravam là 've lo stretto calle</l>
<l>Con l'argine secondo s'incrocicchia,</l>
<l>E fa di quello ad un altr'arco spalle.</l></lg>
<lg>
<l>Quindi sentimmo gente che si nicchia</l>
<l>Nell'altra bolgia, e che col muso sbuffa,</l>
<l>E se medesma con le palme picchia.</l></lg>
<lg>
<l>Le ripe eran grommate d'una muffa</l>
<l>Per l'alito di giù che vi si appasta,</l>
<l>Che con gli occhi e col naso facea zuffa.</l></lg>
<lg>
<l>Lo fondo è cupo sì, che non ci basta</l>
<l>L'occhio a veder senza montare al dosso</l>
<l>Dell'arco, ove lo scoglio più sovrasta,</l></lg>
<lg>
<l>Quivi venimmo, e quindi giù nel fosso</l>
<l>Vidi gente attuffata in uno sterco,</l>
<l>Che dagli uman privati parea mosso:</l></lg>
<lg>
<l>E mentre ch'io là giù con l'occhio cerco,</l>
<l>Vidi un col capo sì di merda lordo,</l>
<l>Che non parea s'era laico o cherco.</l></lg>
<lg>
<l>Quei mi sgridò: Perchè se' tu sì ingordo</l>
<l>Di riguardar più me, che gli altri brutti?</l>
<l>Ed io a lui: Perchè, se ben ricordo,</l></lg>
<lg>
<l>Già t'ho veduto coi capelli asciutti,</l>
<l>E sei Alessio Interminei da Lucca:</l>
<l>Però t'adocchio più che gli altri tutti.</l></lg>
<lg>
<l>Ed egli allor, battendosi la zucca:</l>
<l>Quaggiù m'hanno sommerso le lusinghe,</l>
<l>Ond'io non ebbi mai la lingua stucca.</l></lg>
<lg>
<l>Appresso ciò lo Duca: Fa che pinghe,</l>
<l>Mi disse, un poco il viso più avante,</l>
<l>Sì che la faccia ben con gli occhi attinghe</l></lg>
<lg>
<l>Di quella sozza scapigliata fante,</l>
<l>Che là si graffia con l'unghie merdose,</l>
<l>Ed or s'accoscia, ed ora è in piede stante.</l></lg>
<lg>
<l>Taida è la puttana che rispose</l>
<l>Al drudo suo, quando disse: Ho io grazie</l>
<l>Grandi appo te? Anzi meravigliose.</l></lg>
<lg>
<l>E quinci sien le nostre viste sazie.</l></lg></div3>
<div3 n="Introduzione">
<p>In questo capitolo intende Dante trattare della pena delli roffiani e ingannatori, li quali si punisceno in la prima e in la seconda bolgia dell'ottavo circolo, siccome è detto in la distinzione di quello in lo cominciamento del XVI. E sicom'è detto da qui in suso si è punita quella colpa, malizia e bestialità ch'è commessa violenta e sforzevolmente, mo punisce quella colpa, malizia e bestialitade che è commessa con fraude e con inganno.</p>
<p>Poscia l'ottavo circolo divide in X parti, e sono le parti circolari sicome ha partito di qui in suso li altri gironi e sono sovrapposti alle circumferenzie sì come qui appare; ed appella quelle cotali parti <emph>bolgie</emph>, cioè repostine. E in queste X bolgie punisce universalmente li peccatori, li quali hanno commesso fraude al prossimo, il quale prossimo non ha perciò avuto speranza nè fede di quel fraudolente. In la prima bolgia punisce li ingannadori e roffiani, li quali hanno ingannate donne promettendo ad esse, e non osservandoli la promessa e condotteli a viziosa vita. Falli portar pena delle frustate in per quello che essi come elli non per delettazione carnale l'hanno ingannate, così hanno pena da bòtte, le quali li stimolano con molti bruciori e corruccioni.</p>
<p>Circa lo qual capitolo è da notare che questo peccato de' roffiani ed ingannatori si commette adulando, cioè in modo di lodare lo fine a che tendeno; lo qual modo non è giusto nè bello nè ragionevile. Ed inanzi che noi vegniamo alle singulari particolarità di questo canto, si è da sapere che adulare si può fare e bene e male. Puossi adulare, ed è bene quando uno vuole lodare un bene acciò che sia cognosciuto e prendasi da esso esemplo; bene eziandio è quando si adula a fine di consolare il prossimo, sicome quando uno è morto lodarlo, ed in modo di consolazione affermare e persuadere che l'anima sua sia in vita eterna; bene eziandio per drizzare e mantenere alcuno in buono proposito acciò che sia e si conservi in virtude. Queste tre maniere di bene si fanno e adovrano per amore di carità sì come virtudi, e sono dirette ad amicizia. Se l'adoperasseno in altra guisa farebbeno peccato, e potrebbe essere in due modi; lo primo modo per vanagloria come sarebbe a dire: io faccio credere a questi sicome savio ch'io sono; lo secondo modo per guadagno ch'altri faccia di tale adulazione, e inviarli a mal fine, e questo secondo modo si può commettere per diversi fini, sì come adulare a mal fine promettendo un bene e non osservare tal promessa, e questi sono li roffiani, li quali prometteno a quelle femine, che conduceno a vituperio, o averi o vitto o vestito <emph>etc.</emph>; e poi quando sono cadute in peccato, non gli attendono mai.</p>
<p>Ad altro fine sono quelli che beffano e ingannano altri non usando contra lo prossimo amore di carità, ma solo per guadagnar, com'è detto.</p>
<p>Ad altro fine sono quelli che vendono le cose spirituali e sagre per le temporali, adulando che ciò possono fare, e questi sono detti simoniaci da Simon mago, che fu quel che vuolse comperare da san Piero lo Spirito santo.</p>
<p>Ad altro fine sono adulatori indivinando e facendo erbarie e simili, li quali infamano le creature di Dio come erbe, metalli, pietre e costellazioni.</p>
<p>Ad altro fine sono adolatori ipocriti, li quali infamano la vita santa, in per quello che s'elli fesseno tal vita com'è l'apparenza, sarebbe impossibile ch'elli non fesseno miracoli, ed elli perchè non ne sono degni non ne fanno: sichè tale apparenza in quanto non fa miracoli, infama la santa vita.</p>
<p>Ad altro fine sono ladroni, li quali fraudolentemente e secretamente estorquono la roba del prossimo per sottilitade di suo ingegno.</p>
<p>Ad altro fine sono seminatori di scandalo e di zizzania tra l'una persona e l'altra, e questi cotali adulatori ingannano facendo credere bugie e menzogne l'uno dell'altro.</p>
<p>Ad altro fine sono falsificatori delle numisme cioè pecunie, fra li quali sono alchimisti e falsadori di metalli.</p>
<p>Delli quali peccati fa menzione l'autore nell'ottavo circolo, il quale elli appella luogo di Malebolge, sì com'è detto di sopra, e di ciascuno palesa la pena sicome in la esposizione de' seguenti capitoli si dichiarerà.</p>
<p>In la seconda bolgia punisce beffatori e bugiardi, li quali hanno tal fraudolenza averso lo prossimo usata eseguendoseli alcuni benefizii: punisceli in uno vilissimo pantano in per quello che usare tale fraudolenzia nasce da pusillanimità, la qual si è vile vizio. E però ch'elli vilmente ingannonno il prossimo, si stanno in sì vituperoso luogo.</p>
<p>In la terza bolgia punisce li simoniaci li quali vendeno le cose spirituali per le temporali, e questi commetteno fraude contra lo prossimo, che licitamente crede potere fare tale compera: punisceli piantati col cape di sotto, quasi a dire ch'elli guardano e versano tutto lo suo intento alle corporali ricchezze ch'ènno terrene, ed abandonano e deviansi dalle spirituali e celesti grazie. E sicome avarizia li stimola al mondo, così lo inquieto fuoco li apena nello inferno, del quale appare le fiamme per li suoi membri, che sono di fuor dal foro dove son fitti.</p>
<p>In la quarta bolgia punisce li indovinatori, erbarii ed incantatori, li quali hanno voluto nel mondo sapere quello che dee avenire, e fatto sotto nome di costellazione prestigii, osservazione e giudicii, li quali sono contra Dio e la sacra Scrittura; e però li punisce con le faccie volte di drieto sicome apparirà: che sicome hanno voluto provedersi inanzi, così la giustizia di Dio li fa guardarsi indrieto.</p>
<p>In la quinta bolgia punisce li barattieri, li quali hanno con fraude barattato lo prossimo; e punisceli in pegola, e molto soprastati da demonii, li quali sicome turpe hanno osservato al prossimo, così sono puniti in pegola, e molto spesso graffiati da demonii; sicome funno solliciti a barattare, così gli ha sollicitudine che siano continuo in pena.</p>
<p>In la sesta bolgia punisce li ipocriti, li quali sotto velame di santitade ascondono l'impie fraudolenzie ed inganni; punisceli con cappe foderate di piombo, le quali molto li caricano, come apparirà nel testo, e di fuori non appaiono cappe pesanti, in per quello che sicome lo loro difetto fu ascosto, così la sua pena non appare.</p>
<p>In la settima bolgia punisce li ladroni, li quali hanno sottratto lo bene del prossimo per latrocinio; ed apenali con serpenti, in per quello che 'l serpe è velenoso animale e per paura dannifica con malizia li altri animali: così li ladri con malizia per segreto modo, perch'hanno sempre paura, commettono danno al prossimo.</p>
<p>In l'ottava bolgia punisce li ingannatori, li quali con grande sagacità e sottilità d'ingegno hanno peccato in prossimo. Ed è differenza da questi a quelli che si puniscono in la seconda bolgia in questo, che quelli che sono nella seconda bolgia commetteno fraudolenzia perchè se li segue alcuno benefizio e utile, ma questi dell'ottava la commetteno per propria sagacità e malizia. Punisceli in fiamme di fuoco, perchè sicome la sagacità dello ingegno è sottile e penetrativa, così la fiamma del fuoco è sottile, e penetra e consuma.</p>
<p>In la nona bolgia mette quelli che sono seminatori di scandalo e di rissa tra le persone, ed anche li scismatici; e punisceli tutti impiagati e dipartito l'un membro da l'altro. E questo fa, che sicome elli disgiungeno le persone per sua seminazione di scandali, ed anche disgiungeno li principali membri della Chiesa di Dio, così per pena respondente a tal vizio li impiaga, e falli nelli suoi esser disgiunti.</p>
<p>In la decima ed ultima bolgia punisce li alchimisti e falsificatori di monete, li quali con sue fraude fanno parere uno metallo altro che non è; ancora le monete che sono trovate a comune utilitade, e per conservare giustizia e fideiussoria, falsificano. Punisceli con diverse e puzzolenti, over fetide malizie; che sicome a salvazione e bene fu trovata la moneta, e per soccorrere lo bisognente in ogni caso a questa vita, così colui che la falsifica, dalla giustizia di Dio è punito in quello fetore e grandi pene con puzzo, come s'affae a tale offesa.</p>
<p>Poich'è ditta la intenzione dell'autore, si è da esponere lo testo</p></div3>
<div3><head>vv. 1-3</head>
<p>L'ottavo circolo. <emph>Bolgia</emph> è sacca.</p>
<p><add resp="ed">2</add> Dice la materia del ditto luogo. <emph>Di color ferrigno</emph>, cioè ruginoso.</p>
<p><add resp="ed">3</add> Cioè tale, che tale è lo fondo come la riva</p></div3>
<div3><head>vv. 4-6</head>
<p>Cioè che nel mezzo di tal luogo v'è un pozzo sì che resta il fondo delle dette bolgie esser circolare, sicome nel testo appare</p></div3>
<div3><head>v. 9</head>
<p>Com'è detto di sopra</p></div3>
<div3><head>vv. 10-12</head>
<p>Qui esemplifica che le dette bolgie stanno attorno il predetto pozzo, tutto a simile fanno le fosse come attorno di quel castello ch'è circuito da più circolazioni di fosse per guardia e fortezza</p></div3>
<div3><head>vv. 13-18</head>
<p>Cioè: così sono fatte quelle.</p>
<p><add resp="ed">14</add> Cioè che sono ponticelli da l'una bolgia all'altra com'è mostrato nel XVI capitolo, li quali recideno, cioè parteno e passano sopra le bolgie e le rive d'esse</p></div3>
<div3><head>vv. 19-21</head>
<p>Segue lo poema come Gerion li posò lìe</p></div3>
<div3><head>vv. 22-27</head>
<p>Qui comincia a trattare de' peccatori della prima bolgia, e dice che parte de' peccatori della prima bolgia verso lo pozzo andavano a man sinistra, l'altra parte verso lo settimo circolo andavano a man destra: erano nudi e dietro li andavano demonia frustandoli e battendoli con scuriate</p></div3>
<div3><head>vv. 28-33</head>
<p>Qui è una similitudine che tal modo d'andare faceano li peccatori, una parte di loro in uno lato e l'altra in uno altro contrario di quello, sicome fanno a Roma li romei che vanno a Roma l'anno del Giubileo, che è in capo di C anni, in per quello che la moltitudine della gente è tanta, che se al ponte, che passa sovra lo Tevere, non fosse ordine, non potrebbe passare ogni gente. E l'ordine è così fatto che da capo del ponte stanno guardie per lo comune, le quali ordinano che per l'una metà del ponte vanno quelli che vanno verso la chiesa di San Piero, e questi guardano verso lo castello Sant'Angelo; per l'altra metà tornano quelli, che sono stati al perdòno, e aduceno i volti verso la montagna. Or tutto simile li detti peccatori nella prima bolgia faceano, parte andava verso destra, e parte verso sinistra</p></div3>
<div3><head>v. 34</head>
<p><emph>Di qua, di là</emph>, etc. - Descrive la figura de'demoni</p></div3>
<div3><head>v. 35</head>
<p><emph>Ferze</emph>, cioè scoriade</p></div3>
<div3><head>v. 37</head>
<p>Cioè le gambe e le calcagne</p></div3>
<div3><head>vv. 40-57</head>
<p>Segue lo poema mostrando come vide messer Venedico de' Caccianemici da Bologna, il quale avea una sua sorella nome Ghisola bella; roffianolla a messer Opizzo marchese da Esti di Ferrara, promettendo a lei che l'arebbe signoria e grandezza: dopo lo fatto ella si trovò a nulla delle promesse.</p>
<p><add resp="ed">57</add> Imperochè la ditta novella sconcia suona in diversi modi, ch'altri vuol dire che 'l fue non con saputa del ditto, ed altri dice che non fu nulla, ma qui è lo detto messer Venedico, e l'afferma sì come appare nel testo quando dice; <emph>Io fui colui che la Ghisola bella</emph>, etc</p></div3>
<div3><head>vv. 58-63</head>
<p>Segue lo poema mostrando che universalmente i bolognesi sono caritatevoli di tali doni, cioè di roffianare parenti e cognoscenti chi meglio meglio. E però dice che quella bolgia è piena di bolognesi; ed a far comparazione quanti sono dice che tra Savena e Reno non sono tante lingue accese, cioè vive, che dicano <emph>sipa</emph>, quanto sono quelle che sono in quel luogo. Per la qual comparazione è da sapere che a Bologna, da l'un lato della terra corre un fiume che ha nome Savena, da l'altro lato corre un altro fiume che ha nome Reno, e <emph>sipa</emph> è un vocabolo bolognese che è a dire <emph>sie</emph>. Sichè altro non è a dire: tra Savena e Reno chi dice <emph>sipa</emph> se non tutti li bolognesi vivi? Sì che hai che più v'è dannati per tal peccato, che non sono tutti li bolognesi che oggi sono vivi.</p>
<p><add resp="ed">62</add> Qui lo prova per ragione probabile in per quello che i bolognesi sono avari; naturalmente questo li aviene perch'hanno cognoscimento e non pecunia, sichè per avarizia si metteno a tal cattivitade</p></div3>
<div3><head>vv. 64-66</head>
<p>Segue lo poema come appar nel testo.</p>
<p><add resp="ed">66</add> Cioè moneta; quasi a dire: tu non eri da altro se non da roffianare femine per moneta</p></div3>
<div3><head>vv. 67-78</head>
<p>Segue lo poema mostrando come passò la prima bolgia, e venne su la riva che parte la prima dalla seconda. Ed ancor si rivolse a guardare nella detta prima bolgia, per veder quelli ch'erano andati seco, li quali elli non avea veduti se non di drieto, in per quello che quando vide li altri, non vedea se non quelli che veniano contra lui, che quelli con chi elli andava non vedea se non le lor spalle; e però dice: <emph>Perocchè son con noi insieme andati</emph></p></div3>
<div3><head>vv. 82-87</head>
<p>Qui vide Iason, il qual fu figliuolo di Esone e nipote di Pellia re in Grecia. E narra qui una bella storia, over novella del detto Iason, sicome infra appare. Essendo lo detto Pellia re in Grecia, e non avendo figliuoli maschi alcuno ma sì femene pensò: quando Iason sarà maggiore ed io sarò invecchiato, elli mi torrà la signoria per forza, e scaccierammi con tutta mia famiglia, sichè a me conviene veder via di farlo morire sì segreto, e in tal modo che io non acquisti reprensione alcuna. Pensò questo: Iason diventerà buono uomo sì di senno come eziandio di prodezza di persona, sì che farlo per modo di far prodezze e di senno mi conviene condurlo a morte. Or era in un'isola, che è appellata Colcos che è presso la contrada di Layco un montone lo quale avea la lana d'oro, ed era guardato da un serpente lo qual non potea esser morto se non per uno modo. E molte e molte persone eran già andate per tôrre lo detto montone, lo serpente incontanente s'aventava a quelli e sì li uccideva, sichè lo detto Pellia non seppe vedere altra via di farlo morire. Chiamò Iason, e disse: nepote mio, io voglio a tutti li modi del mondo che vadi a tôrre lo montone delli Colchi: tu se' prod'uomo, io t'amerò ed accompagnerotti con chi tu vorrai, e come saprai divisare. Iason, sicome prode e ubbidiente rispuose: barba mio, sia quello che vi piace. Armato e accompagnato come li parve, montonno in navilio, e comincionno ad andare verso la detta isola di Colcos. Arrivonno in processo di tempo. Anzichè fosseno a Colcos, ad una isola che è appellata Lenno, della qual isola era re uno ch'ebbe nome Toante, e giunseno nell'ora del primo sonno. Dismontati in terra per posarsi, alcuni di loro con suoi cavalli appressandosi alla fortezza della terra, sì li fu detto per le guardie: signori, state tanto indietro quanto tranno le nostre balestre, se voi non volete morire, in per quello che uomo alcuno non lassa entrare qua dentro; e questo comandamento vi facciamo da parte della nostra reina.</p>
<p>Or era in quelli die incontrata nella detta isola una cosa così fatta, che 'l ditto Toante era andato in oste in Tracia con tutta sua gente, ed essendo in oste elli sacrificava a idole, sì com'era sua usanza, e per dispetto delle femine non sacrificava a Venus. Irata Venus di tale disonore, pensò quello che venne poi fatto, cioè di metter discordia tra li uomini e le femine, e fe' che ciascuna femina putìa di lezzo di capra fortissimamente.</p>
<p>Stato così in processo di tempo lo detto re Toante tornò dall'oste per posarsi alcuni dì. Quando si volle avvicinare in casa a sua figliuola e così li altri elle si putìano ch'elli non poteano star apresso esse. Retornonno costoro all'oste. Le femine di Lenno indegnate di questo, fenno consiglio insieme, che la prima notte, ch'elli fosseno tornati dell'oste, di scannar ciascuna quanti maschi elle aveano in casa, e di fare la figliuola di Toante regina, acciò ch'ella consentisse al fatto. Ordinato questo Venus fece cessare lo detto fetore.</p>
<p>Stando alcuno die lo detto re tornò con tutta la gente a casa; ciascuno, perchè 'l fetore era cessato, stava in casa al modo usato. Or la prima notte, come fu ordinato, tutte le femine ucciseno li maschi, salvo che la figliuola di Toante, ch'avea nome Isifile per pietà del padre non volle uccidere, ma disseli: sappi, padre mio, che tutti li maschi di questa terra son morti, se tu non vuoi morire, scampa. Entrò questo re incontinenti in una navicella, ed elli stesso la condusse ad un'altra isola e scampò segretamente. La mattina per tempo ciascuna sepellì li suoi, e fu fatta reina Isifile; poi ordinatamente guardavano questo suo luogo con arme, con pietre e con balestra.</p>
<p>Sichè, continuando la novella di Iason, quando vide che non potea entrare nella fortezza, tornò a nave, aspettò che venisse lo die; la mattina per tempo si vestì di nobilissime vesti elli e compagni, e cavalcarono verso la terra: la guardia similemente li comandò ch'elli non s'apressasse alla fortezza. Costui veduto ch'erano femine, domandò che modo era quello che femine avesseno la guardia della terra, la guardia li ragionò la novella. Allora costui, sicome savio e facondo, disse che volea parlare alla reina se li piacesse. Andò la novella ad Isifile come un bello e nobilissimo signore li volea parlare, e che pure al parlare elli parea di grande essere. Isifile incontanente pur per l'audito innamorò di lui; ed ebbe licenzia d'entrare con sua compagnia dentro dalla fortezza. Se per la novella elli le piacque, maggiormente ella s'innamorò quando lo vide; sichè abreviando lo conto, elli giacque con lei ed ingravidolla, e li suoi compagni ciascuno ebbe civanza chi con una e chi con un'altra a' loro piaceri: erano quelli compagni Ercole, Castor, Pollus ed altri grandi e nobilissimi greci.</p>
<p>Stati uno anno in Lenno, Iason e compagni disseno che voleano andare a suo viaggio, e promiseno di tornare lìe alla sua tornata. Preso tale commiato entronno in navilio, e andonno all'isola di Colcos. Quando furono giunti all'isola predetta, lo re di Colcos sappiendo chi elli erano, di presente li fece invitare, e volle allo postutto ch'elli descendesseno in palagio. Questi tenneno lo invito e dismontonno lìe.</p>
<p>Or la nominanza andò per l'isola: tali gentili uomini sono giunti; ogni persona li andava a vedere. Or avea una figliuola lo detto re, ch'ebbe nome Medea, la qual sì tosto come vide Iason, incontanente fu innamorata di lui, e secretamente li mandò a parlare, dicendo che volontieri sarebbe a parlare con lui a solo a solo di certe vicende, che li avea a dire. Sappiendo Iason che tal'ambasciata era della figliuola del re, allegramente le rispuose, ch'elli era a tutto 'l suo comandamento, e che ella ordinasse del luogo, imperciò ch'ella sapea meglio la disposizione del palagio ch'elli, sicome forestiere ch'elli era. Abreviando, elli furono di notte al primo sonno in una camera insieme senza altra compagnia, e qui furono quelle ornate e amorose parole, che a tal colazione si convenìa. Medea sicome savia, volle prima promission da Iason di copulazione matrimoniale, inanzi che li concedesse il suo volere intero di sua persona; e Iason buono e largo, che mai per promesse non perdeo promise di farlo allora, ella lo dottrinò in lo infrascritto modo di potere avere lo montone dello vello aureo; disse: a te conviene pugnare collo dragone, e non attendere ad altro che ad esso, e se 'l montone venisse lascialo stare, ed attendi pure alla morte del dragone: quando l'avrai morto, cavali tutti li denti, ed abbi due bovi, e falli arare un campo di terra, poi semina li detti denti; e sappi che 'l ditto serpente è incantato dalle ninfe in tal modo, che de' preditti denti nasceranno uomini armati, contra li quali ti converrà pugnare, e vinti quelli per prodezza, avrai licenzia di potere lo detto montone portar via.</p>
<p>Ammaestrato Iason da Medea, tutta sua dottrina osservò ed ebbe lo ditto montone acquistato. Quello tolse Medea per mogliere e menolla nelle sue parti, cioè in Grecia, e però dice l'autore: <emph>Quelli è Iason, che per cuore e per senno</emph></p></div3>
<div3><head>vv. 88-90</head>
<p>Cioè la novella detta di sopra delle femine di Lenno ch'elli appella le Naiade</p></div3>
<div3><head>vv. 91-93</head>
<p>Cioè quando Iason entrò a parlare con Isifile com'è detto.</p>
<p><add resp="ed">92</add> Cioè che la ingannò, che non tornò più da lei, come li avea promesso che farebbe alla sua tornata.</p>
<p><add resp="ed">93</add> Cioè che Isifile era stata ingannaressa delle Naiade, che non avea morto lo padre, mo era ingannata da Iason</p></div3>
<div3><head>vv. 94-96</head>
<p>Or dice perchè Iason ingannò Isifile, però era tra quelli promettitori e non attenditori.</p>
<p><add resp="ed">96</add> Cioè che anche perchè lo ditto Iason ingannò Medeam che lasciò poi ch'ebbe di lei più figliuoli, si riceve pena in vendetta di tal peccato</p></div3>
<div3><head>vv. 97-99</head>
<p>Quasi a dire: abbi per regola che siffatti ingannatori stanno a celebrare in così fatto coro</p></div3>
<div3><head>vv. 100-108</head>
<p>Segue il poema e viene a narrare della seconda bolgia; e sicome appar nel testo, elli descrive della qualità del luogo mettendo che è orribile a vedere, e fetido al senso dello odorato, e però dice: <emph>Che con li occhi</emph>, cioè al viso; <emph>E col naso</emph>, cioè collo odorato.</p>
<p><add resp="ed">108</add> Cioè contraddicevan a sua delettazione</p></div3>
<div3><head>vv. 109-114</head>
<p><add resp="ed">109</add> Chiaro appare.</p>
<p><add resp="ed">113</add> <emph>Sterco</emph>, cioè merda</p></div3>
<div3><head>vv. 115-126</head>
<p><emph>Mentre ch'io</emph>. Qui fa menzione d'un cavalieri lucchese ch'ebbe nome messer Alessio de li Interminelli, lo qual meravigliosamente fu grande lusinghieri; e però che è viltade d'animo condiscendere a tanta cattiveria, sì 'l punisce in così fatto elettuario</p></div3>
<div3><head>vv. 127-136</head>
<p>Qui compie lo suo capitolo l'autore, e certo elli fa cortesia a mutar materia.</p></div3></div2>

<div2><head>XIX</head>

<div3 n="Versi">
<lg>
<l>O Simon mago, o miseri seguaci,</l>
<l>Che le cose di Dio, che di bontate</l>
<l>Deono essere spose, voi rapaci</l></lg>
<lg>
<l>Per oro e per argento, adulterate;</l>
<l>Or convien che per voi suoni la tromba,</l>
<l>Perocchè nella terza bolgia state.</l></lg>
<lg>
<l>Già eravamo alla seguente tomba</l>
<l>Montati, dello scoglio in quella parte,</l>
<l>Che appunto sovra mezzo il fosso piomba.</l></lg>
<lg>
<l>O somma Sapienza, quanta è l'arte</l>
<l>Che mostri in cielo, in terra e nel mal mondo.</l>
<l>E quanto giusto tua virtù comparte!</l></lg>
<lg>
<l>Io vidi per le coste e per lo fondo</l>
<l>Piena la pietra livida di fori</l>
<l>D'un largo tutti, e ciascuno era tondo.</l></lg>
<lg>
<l>Non mi parean meno ampi nè maggiori,</l>
<l>Che quei che son nel mio bel San Giovanni</l>
<l>Fatti per luogo de' battezzatori:</l></lg>
<lg>
<l>L'un delli quali, ancor non è molt'anni,</l>
<l>Rupp'io per un che dentro vi annegava:</l>
<l>E questo fia suggel ch'ogni uomo sganni.</l></lg>
<lg>
<l>Fuor della bocca a ciascun soperchiava</l>
<l>D'un peccator li piedi, e delle gambe</l>
<l>Infino al grosso, e l'altro dentro stava.</l></lg>
<lg>
<l>Le piante erano a tutti accese intrambe;</l>
<l>Perchè sì forte guizzavan le giunte,</l>
<l>Che spezzate averian ritorte e strambe.</l></lg>
<lg>
<l>Qual suole il fiammeggiar delle cose unte</l>
<l>Muoversi pur su per l'estrema buccia;</l>
<l>Tal era lì da' calcagni alle punte.</l></lg>
<lg>
<l>Chi è colui, Maestro, che si cruccia,</l>
<l>Guizzando più che gli altri suoi consorti,</l>
<l>Diss'io, e cui più rossa fiamma succia?</l></lg>
<lg>
<l>Ed egli a me: Se tu vuoi ch'io ti porti</l>
<l>Laggiù per quella ripa che più giace,</l>
<l>Da lui saprai di sè e de' suoi torti.</l></lg>
<lg>
<l>Ed io: Tanto m'è bel, quanto a te piace:</l>
<l>Tu se' signore, e sai ch'io non mi parto</l>
<l>Dal tuo volere, e sai quel che si tace.</l></lg>
<lg>
<l>Allor venimmo in su l'argine quarto:</l>
<l>Volgemmo, e discendemmo a mano stanca</l>
<l>Laggiù nel fondo foracchiato ed arto.</l></lg>
<lg>
<l>E il buon Maestro ancor della sua anca</l>
<l>Non mi dipose, sin mi giunse al rotto</l>
<l>Di quei che sì piangeva con la zanca.</l></lg>
<lg>
<l>O qual che se', che 'l di su tien di sotto,</l>
<l>Anima trista, come pal commessa,</l>
<l>Comincia' io a dir, se puoi, fa motto.</l></lg>
<lg>
<l>Io stava come il frate che confessa</l>
<l>Lo perfido assassin, che poi ch'è fitto,</l>
<l>Richiama lui, perchè la morte cessa:</l></lg>
<lg>
<l>Ed ei gridò: Sei tu già costì ritto,</l>
<l>Sei tu già costì ritto, Bonifazio?</l>
<l>Di parecchi anni mi mentì lo scritto</l></lg>
<lg>
<l>Se' tu sì tosto di quell'aver sazio,</l>
<l>Per lo qual non temesti tôrre a inganno</l>
<l>La bella Donna, e di poi farne strazio?</l></lg>
<lg>
<l>Tal mi fec'io, quai son color che stanno,</l>
<l>Per non intender ciò ch'è lor riposto,</l>
<l>Quasi scornati, e risponder non sanno.</l></lg>
<lg>
<l>Allor Virgilio disse: Dilli tosto,</l>
<l>Non son colui, non son colui che credi:</l>
<l>Ed io risposi come a me fu imposto.</l></lg>
<lg>
<l>Perchè lo spirto tutto storse i piedi;</l>
<l>Poi sospirando, e con voce di pianto,</l>
<l>Mi disse: Dunque che a me richiedi?</l></lg>
<lg>
<l>Se di saper chi io sia ti cal cotanto,</l>
<l>Che tu abbi però la ripa corsa,</l>
<l>Sappi ch'io fui vestito del gran manto:</l></lg>
<lg>
<l>E veramente fui figliuol dell'orsa,</l>
<l>Cupido sì, per avanzar gli orsatti,</l>
<l>Che su l'avere, e qui me misi in borsa.</l></lg>
<lg>
<l>Di sotto al capo mio son gli altri tratti</l>
<l>Che precedetter me simoneggiando,</l>
<l>Per la fessura della pietra piatti.</l></lg>
<lg>
<l>Laggiù cascherò io altresì, quando</l>
<l>Verrà colui ch'io credea che tu fossi,</l>
<l>Allor ch'io feci il subito dimando.</l></lg>
<lg>
<l>Ma più è il tempo già che i piè mi cossi,</l>
<l>E ch'io son stato così sottosopra,</l>
<l>Ch'ei non starà piantato coi piè rossi:</l></lg>
<lg>
<l>Chè dopo lui verrà, di più laid'opra,</l>
<l>Di ver ponente un pastor senza legge,</l>
<l>Tal che convien che lui e me ricuopra.</l></lg>
<lg>
<l>Nuovo Iason sarà, di cui si legge</l>
<l>Ne' Maccabei: e come a quel fu molle</l>
<l>Suo re, così fia a lui chi Francia regge.</l></lg>
<lg>
<l>Io non so s'i' mi fui qui troppo folle,</l>
<l>Ch'io pur risposi lui a questo metro:</l>
<l>Deh or mi di' quanto tesoro volle</l></lg>
<lg>
<l>Nostro Signore in prima da san Pietro,</l>
<l>Che ponesse le chiavi in sua balia?</l>
<l>Certo non chiese se non: Viemmi dietro.</l></lg>
<lg>
<l>Nè Pier nè gli altri chiesero a Mattia</l>
<l>Oro od argento, quando fu sortito</l>
<l>Nel luogo che perdè l'anima ria.</l></lg>
<lg>
<l>Però ti sta, che tu se' ben punito;</l>
<l>E guarda ben la mal tolta moneta</l>
<l>Ch'esser ti fece contra Carlo ardito.</l></lg>
<lg>
<l>E se non fosse che ancor lo mi vieta</l>
<l>La riverenza delle somme chiavi,</l>
<l>Che tu tenesti nella vita lieta,</l></lg>
<lg>
<l>I' userei parole ancor più gravi;</l>
<l>Chè la vostra avarizia il mondo attrista,</l>
<l>Calcando i buoni e sollevando i pravi.</l></lg>
<lg>
<l>Di voi pastor s'accorse il Vangelista,</l>
<l>Quando colei, che siede sopra l'acque,</l>
<l>Puttaneggiar co' regi a lui fu vista:</l></lg>
<lg>
<l>Quella che con le sette teste nacque,</l>
<l>E dalle diece corna ebbe argomento,</l>
<l>Fin che virtute al suo marito piacque.</l></lg>
<lg>
<l>Fatto v'avete Dio d'oro e d'argento:</l>
<l>E che altro è da voi all'idolatre,</l>
<l>Se non ch'egli uno, e voi n'orate cento?</l></lg>
<lg>
<l>Ahi, Costantin, di quanto mal fu matre,</l>
<l>Non la tua conversion, ma quella dote</l>
<l>Che da te prese il primo ricco patre!</l></lg>
<lg>
<l>E mentre io gli cantava cotai note,</l>
<l>O ira o coscienza che il mordesse,</l>
<l>Forte spingava con ambo le piote.</l></lg>
<lg>
<l>Io credo ben che al mio Duca piacesse,</l>
<l>Con sì contenta labbia sempre attese</l>
<l>Lo suon delle parole vere espresse.</l></lg>
<lg>
<l>Però con ambo le braccia mi prese,</l>
<l>E poi che tutto su mi s'ebbe al petto,</l>
<l>Rimontò per la via onde discese,</l></lg>
<lg>
<l>Nè si stancò d'avermi a sè distretto;</l>
<l>Sì mi portò sovra il colmo dell'arco,</l>
<l>Che dal quarto al quinto argine è tragetto.</l></lg>
<lg>
<l>Quivi soavemente spose il carco,</l>
<l>Soave per lo scoglio sconcio ed erto,</l>
<l>Che sarebbe alle capre duro varco:</l></lg>
<lg>
<l>Indi un altro vallon mi fu scoverto.</l></lg></div3>
<div3 n="Introduzione">
<p>Poichè di sopra nel Proemio del precedente capitolo è detto e fatta menzione della colpa de' simoniaci quanto in lo luogo dove li punisce l'autore, qui è da palesare alcuna cosa particolare come Simon hae peccato. Circa la qual notizia è da sapere che a ben volere cognoscere la cosa è bisogno di sapere cognoscere il suo nascimento. Ed è da sapere che trattar Dio e le cose sacre per indiretto modo è appellato dalli teologi <emph>vizio contra religiositade</emph>, la qual si può avere in due modi; lo primo contra Dio, lo secondo contra le cose sagre.</p>
<p>Lo primo si può avere in due modi come lo primo: tentare Dio, cioè volerne tôrre esperimento o in parole come pregarlo d'alcuna cosa ingiusta, o in fatto come disporsi ad alcuno pericolo e dire: or vedrò se Dio mi potrà aitare, la qual parte è contro lo comandamento della legge: <emph>Non tentabis dominum Deum tuum</emph>.</p>
<p>Lo secondo contra Dio è lo periurio, lo qual è contra quel comandamento della legge: <emph>Non assumes nomen domini Dei tui in vanum</emph>.</p>
<p>Contra le cose sacre si può avere vizio in due modi. L'uno modo è violare le cose sacre e usarle viziosamente, come fornicare con religiose, usare istrumenti sagri in altro modo che a reverenzia di Dio, commettere peccati in chiesa, fare esperienze a concupiscenzia carnale o irascibile con cose sacre e simili. Lo secondo modo è vendere e comperare con pecunia le cose spirituali, il qual vizio è appellato simonìa, circa lo quale è la intenzione del presente capitolo dell'autore.</p>
<p>Or è da sapere che simonìa si può commettere in più modi, fra li quali è vendere e comperare li sagramenti della Chiesa, li quali sono ordinati a dispensare e amministrare alli uomini sagri, cioè a' chierici secondo quel detto di san Paolo <emph>ad Corinthios</emph> VIII: <emph>Sic non extimet homo ut ministros Christi et dispensatores ministeriorum dei</emph>; li quali se li hae intenzione per lo venditore o per lo comperatore mesurarla con quella pecunia che vi giuoca, si è simonìa, ed è gravissimo peccato, ed è riposto sotto eresia secondo che appar nel decreto 1, q. 2, ed eziandio è contra lo detto di Salomone <emph>Proverbiorum</emph> III: <emph>Pretiosior est cunctis operibus</emph> etc., in per quello che le spirituali cose non si possono misurare colle temporali, perchè sono più preziose e nobili.</p>
<p>Puossi eziandio commettere simonìa in vendere e comperare l'atto delle spirituali cose, come l'ovra e fatica che pone lo prevede a sacrificare e battezzare e di udire confessione <emph>etc.</emph>, imperquello che il nostro Signore disse, Matteo X: <emph>Gratis accepistis gratis date</emph>, quasi dica: a voi non costa pecunia questa grazia d'essere amministratori, però non ne tollete pecunia. <emph>Pecunia</emph> s'intende ogni cosa che si può con pecunia misurare, secondo Aristotile in lo quarto dell'Etica. E però comprare misse, battesimi e vesperi <emph>etc.</emph>, si è simonìa, e pecca il compratore e 'l venditore. Vero è che si dee provedere l'amministradore o per decime o per elemosine in tal modo ch'elli possano sostentare sua vita non per pregio di sacramenti, ma per sue necessitadi, sicome dice santo Augustino: <emph>Accipiant substentationem in necessariis a populo, mercedem dispensationis a Deo</emph>.</p>
<p>Puossi commettere simonìa in vendere e comperare prelazioni come vescovadi, abadie, priorati <emph>etc.</emph>, im per quello che quelli che li vendono non sono signori di quelle. Sicom'è detto elli non sono signori delle cose sagre, ma sono amministratori e non venditori, e <emph>per consequens</emph> quelli che lo comprano non ne hanno libera possessione e libertade imperquello che la compera non è del signore della cosa, sichè l'uno mal vende, e l'altro peggio compra.</p>
<p>Or in molti altri modi si può commettere simonìa, ma basti alla presente dichiarazione quello ch'abbiamo detto, che chiaro appare come simonìa è peccato. E sicome apparirà nella esposizione del capitolo, l'autore redargue molto li pastori, o vuoi amministradori, della Chiesa del suo tempo, esponendo come ogni sua operazione tende a fine d'acquistare pecunia e beni temporali. E mirabilmente li punisce, che sicome è simonìa tôrre e avere lo cuore pure alle temporali cose e non alle divine, e sempre con uno accendimento d'anime d'acquistare pecunia, così li mette in una fornace col capo in giuso verso lo centro della terra, e continuo in fiamma, quasi a dire: tu abandonasti le celesti cose per le terrestri, e tu hai lo capo alla terra; tu continuo eri in esercizio d'avarizia, tu continuo sarai nel fuoco, e più e meno secondo più e meno peccato. Poich'è detto alquanto della intenzione del capitolo si è da esponere lo testo</p></div3>
<div3><head>vv. 1-6</head>
<p>Qui l'autore esclama contra Simon mago e contra quelli cherici che al presente tempo lo seguinno, dicendo, come appar nel testo, la cagione che li aduce a miseria, cioè a perdizione; dice come le cose di Dio, cioè le cose sagre, prelazioni e autorità, che sono di bontade e di grazia, elli per oro e per argento le adulterano, cioè che per avere mondano, elli le vendano e comperano l'uno dell'altro.</p>
<p><add resp="ed">5</add> Cioè la tromba poetica che suona in queste rime, convien sonare per voi, quasi a dire: all'ordine di questa comedia voi siete dannati in questa bolgia, dov'è diretto lo presente sermone; e dice <emph>tromba</emph> al parlare poetico, sicome è in Arrighetto in uno volume che fece, che volendo recitare dell'ovra di Lucano, dice: <emph>si tuba Lucani</emph> etc.</p>
<p>Or è da sapere che questo peccato è appellato Simonìa, sicom'è detto, da Simon mago, lo qual Simone fu uno uomo nel tempo che li apostoli repleti dello Spirito santo, andavano per lo mondo predicando lo evangelio santo, sicome lor fu commesso per lo Figliuolo di Dio lor maestro: <emph>Ite et predicate</emph> etc. Fu lo predetto Simone uno mago, cioè ch'era grande maestro delle arti magiche e diaboliche, e sapea costringere spiriti, avea risposta da loro; ed ancor si facea portare per l'aire da un luogo a un altro a suo piacere. Or udendo questo Simone de' miracoli che faceano li apostoli per lo Spirito santo, pensò d'acquistar per pecunia la detta grazia, ed ebbe tesoro assai e presentollo inanzi a san Piero, e dimandò di voler grazia di poter fare quello che elli faceano, ed elli li darebbe quello tesoro. Ebbe intenzione: io arò questa possanza di sanare malati, io la venderò, in poco tempo avrò racquistato questo tesoro, e guadagneronne assai dell'altro, sicome nel decreto 1, q. 2; sichè doppio peccava, l'una che comperava con pecunia la grazia, l'altra ch'avea intenzione di vendere la detta grazia.</p>
<p>Appresentando costui questo avere a san Piero, rispuoseli san Piero, sicome è scritto nelli Atti delli apostoli, capitolo VIII: <emph>pecunia tua tecum sit in perditione, quoniam domum Dei extimasti pecuniam possidere</emph></p></div3>
<div3><head>v. 7</head>
<p><emph>Tomba</emph>, cioè abitazione</p></div3>
<div3><head>vv. 10-12</head>
<p>Apostrofa alla divina sapienza, come appar nel testo</p></div3>
<div3><head>vv. 13-15</head>
<p>Or imagina Dante che quella bolgia, e le rive che la distingueno dall'altre bolgie come quella che la contiene ed è cotenuta da essa, sia tutta piena di fori, overo bucami, in li quali siano piantati col capo di sotto li peccatori, ed ardeno continuo in fuoco, e non si discernea maggior da minore pena tra essi se non in lo sgambettare, e in la fiamma del fuoco che di loro esce. E mette costoro col capo in giuso la gustizia di Dio, a dimostrare come tutta sua sollicitudine fu nel mondo alle cose terrene, ed abandononno le celestiali; metteli in fuoco a dimostrare come viene e nasce da avarizia suo peccato, la quale è tutta simile a fuoco che mai non si contenta</p></div3>
<div3><head>vv. 16-18</head>
<p>Qui seguendo suo poema, vuole esemplificare, là dov'erano li forami, piantati li peccatori, e dice che sono tutti simili a quelli, che sono nella pila del battesimo di san Giovanni da Firenze, nelli quali sta lo prete che battizza. Circa la qual comparazione è da sapere che sono molte cittadi che non v'è battesimo se non in una chiesa in la terra, e molte ne sono che ogni chiesa ha battesimo. Or Firenze è di quelle che vi ha pur uno ed è nella chiesa principale che è edificata a nome di san Ioanni Battista. Or avenne che per alcune costituzioni della Chiesa vaca lo battesimo per alcun tempo dell'anno, come è nella quaresma, salvo in caso di necessitadi; e tutti quelli che nasceno sono servati al sabato santo a battezzare. Sichè in quelle terre dov'è osservata tal costituzione, e non hanno se non un luogo da battezzare, quando vien lo sabato santo si v'è grande moltitudine di gente per quella cagione; ed avvenne già che v'era tal calca, che 'l prete a ciò deputato fu spinto a tal modo e soppressato, che vi misvenne molte creature. Sichè per voler schifare tal pericolo fenno li fiorentini fare una pila di pietra viva grande con otto cantoni, ed era ed è sì massiccia che nella sua grossezza sono foramini, nelli quali s'entra per di sopra; ed in quelli entra lo prete battezzatore e stavvi entro fino la corregia, sì ch'elli è sicuro da ogni calca e spingimento, e qui entro entra al tempo della grande moltitudine a battezzare.</p>
<p>Or dice Dante che quelli fori, là dove elli erano piantati li simoniaci, erano così grandi come quelli del battistero di san Ioanni di Firenze</p></div3>
<div3><head>vv. 19-21</head>
<p>Dice l'autore che ruppe uno di quelli forami per uno fanciullo che annegava dentro allo battesimo; e questo dice elli quasi a palesare che fu fiorentino, acciò che da altra gente non fosse per astuzia alcuna tanto audace nè presuntuoso che si intitolasse la presente Comedia. E però dice: questo fu 'l suggello dell'autore che fe' quest'opera il qual disganni quelli che avesseno altra opinione</p></div3>
<div3><head>vv. 22-24</head>
<p>Poich'ha esemplificato essere de' forami, dice che fuora della bocca di ciascun foro eran le gambe e piedi di un peccatore, el superchio del peccatore era dentro dal ditto buco</p></div3>
<div3><head>vv. 25-27</head>
<p>Cioè che la fiamma li esciva dalle piante de' piedi, e faceali molto guizzare, cioè squassare.</p>
<p><add resp="ed">27</add> <emph>Ritorte</emph>. Sono corde di canapa.</p>
<p><emph>Ivi</emph>. <emph>Strambe</emph>. Sono corde fatte di giunchi attrecciate; fannosi in Barbaria, e viene ligati con esse li boldroni e 'l coiame minuto di quelle parti</p></div3>
<div3><head>vv. 28-30</head>
<p>Qui esemplifica la fiamma delle lor piante de' piedi, e dice che è simile alla fiamma accesa delle cose unte di grasso, overo d'olio, la quale è molto azzurra e per l'abbondanzia della grassezza arde pure in superficie, tuttavolta fuggendo la fiamma e raccendendosi di subito. E questo aviene perchè la grassa rarefatta per lo calore del foco genera vento, il quale combatte e scaccia la fiamma del fuoco, sì come dice lo Filosofo in la Meteora della accensione del solfore e de le simili accensioni di pinguedine, overo grassezze</p></div3>
<div3><head>vv. 31-33</head>
<p>Or vuole l'autore fare d'alcuni della detta colpa menzione, e tolle cagione dal suo particolar movimento, overo estorquimento, e però dice: <emph>Guizzando più</emph> etc</p></div3>
<div3><head>vv. 34-36</head>
<p>Segue il poema e nota ch'elli adovra lo poeta là dove è mestieri, cioè là dove Virgilio scrisse; nell'altre parti si accivisce sè medesimo sin che puote.</p>
<p><add resp="ed">36</add> Cioè chi elli è.</p>
<p><emph>Ivi</emph>. Cioè della sua colpa</p></div3>
<div3><head>vv. 37-45</head>
<p>Poetiza come chiaro appare nel testo</p></div3>
<div3><head>vv. 46-51</head>
<p>Qui dice l'autore come parlò al peccatore per lui tra li altri notato, e disse: tu che tieni lo di su di sotto, cioè che hai lo capo di sotto, che è la parte di sopra, e se' piantata come un palo, o trista anima, se tu puoi favellare parlami. E soggiunge che quand'elli dicea tal domanda, elli stava chino tutto simile come fa lo frate, che ode la confessione dello assessino, il qual per la giustizia temporale è piantato, perchè molte volte aviene che 'l peccatore per speranza o per dimenticanza s'indugia a dire alcuni peccati, finchè vede che non può più scampare. E così aviene a molti assassini, che s'indugiano a dire alcune colpe infino che hanno lo capo nella fossa, dove son poscia piantati, ed allora il frate li sta presso e chino per udir sua confessione, acciò che loro possa fare assoluzione. Ed altri sono che essendo in quello stato, cioè ch'hanno lo capo nella fossa, richiamano lo frate e dicono alcune parole; e tutta volta lo fanno per cessare, quanto puonno, lo spavento e la durezza della morte</p></div3>
<div3><head>vv. 52-57</head>
<p>Dice che stando così come per udir sua risposta, quello, ch'era fitto, gridò e disse: sei tu già qui, Bonifacio? Io veggio ben che la scrittura mi fallò nel mondo di parecchi anni, che tu non dovresti ancora essere venuto. E soggiunge or se' tu sì tosto sazio dell'avere temporale, per lo quale acquistare tu non temesti nè avesti paura di tôrre a ingannare la bella donna per moglieri, e poichè l'avesti tolta, non riguardasti di farne strazio.</p>
<p>Circa la qual risposta è da sapere che l'autor mette che questo peccatore così fatto era l'anima di papa Nicola delli Orsini di Roma, lo qual per acquistar moneta non si vedea stanco nè sazio di vendere e di alienare le cose spirituali per le temporali, commettendo continuo simonìa, in per quello che ogni suo atto si drizzava ad avere pecunia; e questa volea per far grandi quelli di casa sua e sè nel mondo. E dice, come di sotto apparirà, come giustamente li può esser detto orso, in per quello che cupidigia abunda più nelli orsi che in alcuno altro animale che sia nel mondo, ed è quello che men si sazia. E credea il detto papa Nicola che Dante fosse papa Bonifacio, imperquello ch'elli sapea tra per scrittura e per revelazione di dimonii, che Bonifacio dovea venire a simile tormento tra per simonìa e per dispregiare le spirituali cose, che, sicome appare nel terzo capitolo, fraudolentemente Bonifacio fece rifiutare a papa Celestino lo papato, e però dice: <emph>non temesti tôrre a inganno La bella donna</emph>, cioè la Chiesa; <emph>e poi di farne strazio</emph>, cioè d'usarla non in suo debito modo, anzi simonizzando l'hai posseduta</p></div3>
<div3><head>vv. 58-63</head>
<p>Qui seguendo il poema mostra Dante che si scornò non intendendo quel parlare; imperquello che Dante lo dimandò chi elli era, e che peccato l'avea sì sommerso. Ed elli credendo che Dante fusse Bonifacio, non li rispondea alla dimanda, ma recitava li suoi peccati. Allor Virgilio intendendo lo parlare del peccatore, disse a Dante: dilli che tu non se' chi elli crede.</p>
<p><add resp="ed">63</add> Cioè ch'elli fe' notorio ch'elli non era Bonifacio</p></div3>
<div3><head>vv. 64-72</head>
<p>Qui è detto l'atteggiare che fe' il peccatore dopo alcune parole, come appar nel testo, non riposatamente li disse: <emph>sappi ch'io fui vestito del gran manto</emph>, cioè sappi ch'io fui papa, il quale se vanne a Roma si gli è posto adosso lo manto di san Pietro; e soggiunge nel suo dire ch'elli fu delli Orsini di Roma, li quali sono grandi e gentili tra li cittadini di Roma.</p>
<p><add resp="ed">71</add> Poich'ha risposto alla domanda che disopra fu fatta a Virgilio quando disse: di sè e de' suoi tormenti, qui risponde alli suoi torti, cioè quai sono quelli peccati che qui li stimolano e dice: <emph>Cupido sì per avanzar</emph>, cioè che fu pieno di cupidigia, per la quale elli cadde in simonìa, e in vendere e distribuire le spirituali cose solo a fine d'acquistar moneta: sichè nel mondo si mise avere in borsa, ed ello è messo lì in quella borsa</p></div3>
<div3><head>vv. 73-84</head>
<p>Poich'ha detto di sè e de' suoi peccati or conta delli suoi predecessori, e dice che quelli che furono simoniaci sono sotto lui, cioè nelle fessure e lacche di quel luogo; e soggiunge: quando colui che io credea che tu fossi, quando di sopra ti rispuosi: <emph>se' tu sì tosto</emph>, verrà a questo martirio, io andarò più basso nelle fessure e lacche, ed elli terrà questo luogo ch'io tegno ora.</p>
<p>Qui vuol mostrare Dante ch'ancora dopo Bonifacio verrà uno peggiore nel predetto peccato, lo qual non viverà nel papato molto tempo; e troppo minore spazio di tempo che non era scorso da che lo detto papa Nicola fue a quel martirio, cioè morto, starà fitto nel ditto buco Bonifacio, che ne li verrà drieto uno, lo quale serà sì pessimamente corrotto nella ditta simonìa, che le male ovre di loro due seranno coperte, e non se ne conterà niente, tanto avrà a dire lo mondo di lui! E questo profetizza Dante in persona di papa Clemente quinto, il qual fu di Guascogna, e però dice: <emph>Tal che convien che lui e me ricopra</emph></p></div3>
<div3><head>vv. 85-87</head>
<p>Qui esemplificando dice che, sicome è scritto nel libro dei Maccabei, regnando in Ierusalem un re ch'ebbe nome Antioco, fu un chierico a lui, e disseli: se tu fai ch'io sia sommo pontefice, io farò sì che tu avrai poi quello che vorrai, ch'io farò tutto quello che saprai comandare. Lo detto Antioco, vedendo tal promessione, fu lassivo e molle, e fecelo fare agli elettori sommo pontifice.</p>
<p>Or vuol dire papa Nicola: sicome Iason fu fatto da Antioco, così Clemente sarà fatto dal re di Francia.</p>
<p>E dice la novella che 'l detto Clemente essendo arcivescovo Burdigalense, andò al re di Francia, e tutto al simile di Iason fe'. Lo re mandò ambasciadori a Perugia là dov'erano li cardinali, e convenne ch'elli fosse fatto.</p>
<p>E dice: <emph>Nuovo Iason sarà</emph>, quasi a dire: questo è nuovo Iason, che è al presente quello che fu Iason passato</p></div3>
<div3><head>vv. 88-93</head>
<p>Segue lo poema mostrando come li redarguì rimprocciandoli lo vizio della simonìa, e dice <emph>per locum a contrariis: Quanto tesoro volle?</emph> cioè Cristo quanta pecunia volse da san Piero quando li diè le chiavi del paradiso? E rispondesi elli stesso: <emph>Certo non chiese se non</emph>, cioè che libere le diede, imponendoli: <emph>Vienmi drieto</emph>, cioè: segui le mie vestigie, che così com'io te do grazia senza tesoro, così la dispensa senza tesoro</p></div3>
<div3><head>vv. 94-96</head>
<p>Cioè che gli apostoli non tolleano pecunia, e, com'è detto, per Simon mago ne li fue presentata: ancora quando miseno san Mattia in luogo di Iuda traditore, nel collegio delli apostoli, non li tolseno alcun tesoro</p></div3>
<div3><head>vv. 97-99</head>
<p>Segue lo poema l'autore che posciachè nel predetto modo gli ebbe rimproverata la sua malvagia vita, li recita quello che di quella li aviene, e dice: <emph>E guarda ben</emph>, cioè: guarda quella moneta che ti fece presuntuoso a domandare allo re Carlo una sua figliuola per uno di casa tua, per la qual dimanda lo re Carlo predetto prese desdegno averso lo detto papa. Ed in processo di tempo avvedendosi papa Niccola di tal voglia, seppe sì ordinare che al detto re fu tolta l'isola di Cicilia e Puglia; e però dice l'autore: guarda quella moneta che ti fe' essere ardito contra re Carlo addomandando parentado con lui, e però sen seguìa, com'è detto, cotanto disordine al re Carlo</p></div3>
<div3><head>vv. 100-105</head>
<p>Come apparirà nel testo dice che viepeggio si potrebbe dire de' pastori della Chiesa, ma la coscienza lo rimorde a dire ciò che si crede e sa di quelli che debbono essere santi amministratori, padri e pastori: ma anco non si può stare che non si specifichi che la loro avarizia si apuzza e abomina lo mondo, per lo quale desordine per loro sono sollevati li rei, cioè quelli che comperano le spirituali cose per pecunia, e calcati li buoni, cioè quelli che non voglion commettere simonìa stanno bassi, e non hanno luogo nella Chiesa di Dio</p></div3>
<div3><head>vv. 106-111</head>
<p>Ancor soggiunge come nell'Apocalissi si profetizza tal reggimento, e dice che lo Evangelista se n'avide. Circa la qual previsione è da sapere che san Ioanni Evangelista scrisse nell'Apocalissi, ch'elli fece una tal visione, cioè che vide in aire una donna gravida, ch'avea nel petto lo sole, e sotto li piedi la luna, e da li piedi di lei procedea un gran fiume d'acqua: partorì questa donna, ed ebbe una bella creatura. Immantinente li fu dinanzi un serpente molto grande, lo quale avea sette teste, de le quali le tre teste aveano due corna per ciascuna, l'altre quattro teste aveano uno corno per ciascuna, sichè questo serpente avea sette teste e dieci corna. Or vide lo Evangelista puttaneggiare ed usare ogni atto disonesto a questa donna colli regi del mondo.</p>
<p>La quale visione hae a significare lo stato della Chiesa. In prima la donna significa li mali pastori, li quali adulterano con li re del mondo, cioè con le ricchezze temporali le spirituali cose e grazie.</p>
<p>Quel figliuolo è l'effetto che di tal reggimento nasce.</p>
<p>Quel serpente hae a significare, per le sette teste le sette virtudi, cioè le tre spirituali e le quattro morali e per le dieci corna li dieci comandamenti della legge dati a Moises per reggere lo popolo: e sicom'è contrario l'effetto della Chiesa mal retta del dritto della ditta Chiesa, così nella preditta visione è contrario lo serpente dal figliuolo della predetta donna</p></div3>
<div3><head>vv. 112-114</head>
<p>Qui descende l'autore in particulari a dire lo peccato de' simoniaci, lo qual si converte in idolatrìa; e dice: voi v'avete fatto l'oro e l'argento, e le ricchezze temporali vostro Dio, ed a quelle avete dirette tutte vostre operazioni, sichè altra differenzia non è tra voi e li idolatri, se non che li idolatri hanno uno idolo, e voi n'avete cento, cioè ogni denaio è vostro idolo, e adoratelo, e per lui vi pensate avere vita</p></div3>
<div3><head>vv. 115-117</head>
<p>Qui esclama contra Costantino imperatore. Circa la quale esclamazione è da sapere che al tempo che san Silvestro fu papa, fu uno Costantino imperadore di Roma, lo quale era molto assalito da putrida infermitade, e per consigli di medici naturali non ne potea guarire. Fulli ragionato ch'ell'era una gente ch'erano appellati Cristiani da Cristo crocifisso; fra li quali v'era di sì repleti di grazia da quel suo Cristo, ch'aveano possanza di liberare d'ogni malizia. Udito costui questo, incontanente mandò cercando di loro: fu trovato san Silvestro ch'era papa. Trovato lui fu fatto comandamento da parte dello imperadore, che si dovesse apresentare dinanzi da lui. Non fu con poca paura di san Silvestro tale citatoria, imperquello ch'erano sì perseguiti da altre persone di diversa legge che stavano nascosti, e non per ogni persona si sapeano  dove fosseno cristiani. Andò san Silvestro a Costantino: lo ditto imperadore li espose a parole lo suo stato della infermitade; per san Silvestro fu rispuoso: se tu vuoi venire avere e tenere la fede del Crocifisso, io con le preghiere mie acquisterò grazie da lui che tu sii liberato.</p>
<p>Abreviando, Costantino venne cristiano, e fu battizzato per lo ditto santo e liberato dalla infirmitade. Per la qual grazia lo detto Costantino dotò la Chiesa di Roma, e per reverenzia si partì di Roma lasciandola sola alla signoria papale, e andò e edificò Costantinopoli, e lì fece sua abitazione, e per indurre alcuni Romani ad abitare in quelle parti, sì li disse ch'elli volea ch'andasseno con lui e, ch'elli li promettea che inanzi che passasse uno anno, ellino si troverebbeno in terra di Roma. Questi li credetteno credendo tornare in fra l'anno a Roma, ed elli fe' portare della terra di Roma in navilii a Costantinopoli, e quella seminare in quel paese; e da poi in qua li fu ditto Romania, cioè terra di Roma, e a quelli abitatori convenne remanere làe, e non tornò poi a Roma.</p>
<p>Or dice l'autore: infino a Costantino la Chiesa non attendea a ricchezze, e <emph>per consequens</emph> non era simonìa; ma la dote, che 'l ditto Costantino li fece, fu madre di cotanto male, non però che la conversione di Costantino fosse ria, che l'uomo conviene essere libero e largo verso li amministradori delle cose sagre</p></div3>
<div3><head>vv. 118-120</head>
<p>Segue lo poema come appar nel testo.</p>
<p><add resp="ed">120</add> <emph>Piote</emph>, cioè le piante dei piedi</p></div3>
<div3><head>vv. 121-132</head>
<p>Segue suo capitolo, e chiaro appare.</p>
<p><add resp="ed">122</add> <emph>Labbia</emph>, cioè vista ridente: e segue come montonno suso nell'arginello, che parte la quarta bolgia dalla quinta, la quale è sì disconcia montata che le capre ne sarebbeno impacciate, le quali sono molto adatte a montare per sì disconci luoghi</p></div3>
<div3><head>v. 133</head>
<p>Qui finisce lo suo capitolo dicendo come nuova cosa li apparve. Ed è terminata la sentenzia del presente capitolo.</p></div3></div2>

<div2><head>XX</head>

<div3 n="Versi">
<lg>
<l>Di nuova pena mi convien far versi,</l>
<l>E dar materia al ventesimo canto</l>
<l>Della prima canzon, ch'è de' sommersi.</l></lg>
<lg>
<l>Io era già disposto tutto quanto</l>
<l>A risguardar nello scoverto fondo,</l>
<l>Che si bagnava d'angoscioso pianto:</l></lg>
<lg>
<l>E vidi gente per lo vallon tondo</l>
<l>Venir tacendo e lagrimando, al passo,</l>
<l>Che fan le letanie in questo mondo.</l></lg>
<lg>
<l>Come il viso mi scese in lor più basso,</l>
<l>Mirabilmente apparve esser travolto</l>
<l>Ciascun dal mento al principio del casso:</l></lg>
<lg>
<l>Che dalle reni era tornato il volto,</l>
<l>E indietro venir gli convenia,</l>
<l>Perchè il veder dinanzi era lor tolto.</l></lg>
<lg>
<l>Forse per forza già di parlasìa</l>
<l>Si travolse così alcun del tutto;</l>
<l>Ma io nol vidi, nè credo che sia.</l></lg>
<lg>
<l>Se Dio ti lasci, Lettor, prender frutto</l>
<l>Di tua lezione, or pensa per te stesso,</l>
<l>Com'io potea tener lo viso asciutto,</l></lg>
<lg>
<l>Quando la nostra imagine da presso</l>
<l>Vidi sì torta, che il pianto degli occhi</l>
<l>Le natiche bagnava per lo fesso.</l></lg>
<lg>
<l>Certo i' piangea, poggiato ad un de' rocchi</l>
<l>Del duro scoglio, sì che la mia Scorta</l>
<l>Mi disse: Ancor se' tu degli altri sciocchi?</l></lg>
<lg>
<l>Qui vive la pietà quando è ben morta.</l>
<l>Chi è più scellerato di colui</l>
<l>Che al giudicio divin passion comporta?</l></lg>
<lg>
<l>Drizza la testa, drizza, e vedi a cui</l>
<l>S'aperse agli occhi de' Teban la terra,</l>
<l>Perchè gridavan tutti: Dove rui,</l></lg>
<lg>
<l>Anfiarao? perchè lasci la guerra?</l>
<l>E non restò di ruinare a valle</l>
<l>Fino a Minòs, che ciascheduno afferra.</l></lg>
<lg>
<l>Mira, che ha fatto petto delle spalle:</l>
<l>Perchè volle veder troppo davante,</l>
<l>Dirietro guarda, e fa ritroso calle.</l></lg>
<lg>
<l>Vedi Tiresia, che mutò sembiante,</l>
<l>Quando di maschio femmina divenne,</l>
<l>Cangiandosi le membra tutte quante;</l></lg>
<lg>
<l>E prima poi ribatter le convenne</l>
<l>Li duo serpenti avvolti con la verga;</l>
<l>Che riavesse le maschili penne.</l></lg>
<lg>
<l>Aronta è quel che al ventre gli s'atterga,</l>
<l>Che nei monti di Luni, dove ronca</l>
<l>Lo Carrarese che di sotto alberga,</l></lg>
<lg>
<l>Ebbe tra i bianchi marmi la spelonca</l>
<l>Per sua dimora; onde a guardar le stelle</l>
<l>E il mar non gli era la veduta tronca.</l></lg>
<lg>
<l>E quella che ricopre le mammelle,</l>
<l>Che tu non vedi, con le treccie sciolte,</l>
<l>E ha di là ogni pilosa pelle,</l></lg>
<lg>
<l>Manto fu, che cercò per terre molte,</l>
<l>Poscia si pose là dove nacqu'io;</l>
<l>Onde un poco mi piace che m'ascolte.</l></lg>
<lg>
<l>Poscia che il padre suo di vita uscìo,</l>
<l>E venne serva la città di Baco,</l>
<l>Questa gran tempo per lo mondo gìo.</l></lg>
<lg>
<l>Suso in Italia bella giace un laco</l>
<l>Appiè dell'alpe, che serra Lamagna</l>
<l>Sovra Tiralli, ed ha nome Benaco.</l></lg>
<lg>
<l>Per mille fonti, credo, e più si bagna,</l>
<l>Tra Garda e Val Camonica Pennino</l>
<l>Dell'acqua che nel detto lago stagna.</l></lg>
<lg>
<l>Luogo è nel mezzo là, dove il Trentino</l>
<l>Pastore, e quel di Brescia, e il Veronese</l>
<l>Segnar potria, se fêsse quel cammino.</l></lg>
<lg>
<l>Siede Peschiera, bello e forte arnese</l>
<l>Da fronteggiar Bresciani e Bergamaschi,</l>
<l>Ove la riva intorno più discese.</l></lg>
<lg>
<l>Ivi convien che tutto quanto caschi</l>
<l>Ciò che in grembo a Benaco star non può:</l>
<l>E fassi fiume giù pei verdi paschi.</l></lg>
<lg>
<l>Tosto che l'acqua a correr mettè co,</l>
<l>Non più Benaco, ma Mincio si chiama</l>
<l>Fino a Governo, dove cade in Po.</l></lg>
<lg>
<l>Non molto ha corso, che trova una lama,</l>
<l>Nella qual si distende e la impaluda,</l>
<l>E suol di state talora essere grama.</l></lg>
<lg>
<l>Quindi passando la vergine cruda</l>
<l>Vide terra nel mezzo del pantano,</l>
<l>Senza cultura, e d'abitanti nuda.</l></lg>
<lg>
<l>Lì, per fuggire ogni consorzio umano,</l>
<l>Ristette co' suoi servi a far sue arti,</l>
<l>E visse, e vi lasciò suo corpo vano.</l></lg>
<lg>
<l>Gli uomini, poi che intorno erano sparti,</l>
<l>S'accolsero a quel luogo, ch'era forte</l>
<l>Per lo pantan che avea da tutte parti.</l></lg>
<lg>
<l>Fêr la città sovra quell'ossa morte;</l>
<l>E per colei, che il luogo prima elesse,</l>
<l>Mantova l'appellar senz'altra sorte.</l></lg>
<lg>
<l>Già fur le genti sue dentro più spesse,</l>
<l>Prima che la mattìa di Casalodi,</l>
<l>Da Pinamonte inganno ricevesse.</l></lg>
<lg>
<l>Però t'assenno, che se tu mai odi</l>
<l>Originar la mia terra altrimenti,</l>
<l>La verità nulla menzogna frodi.</l></lg>
<lg>
<l>Ed io; Maestro, i tuoi ragionamenti</l>
<l>Mi son sì certi, e prendon sì mia fede,</l>
<l>Che gli altri mi sarian carboni spenti.</l></lg>
<lg>
<l>Ma dimmi della gente che procede,</l>
<l>Se tu ne vedi alcun degno di nota;</l>
<l>Chè solo a ciò la mia mente rifiede.</l></lg>
<lg>
<l>Allor mi disse: Quel, che dalla gota</l>
<l>Porge la barba in su le spalle brune,</l>
<l>Fu, quando Grecia fu di maschi vota</l></lg>
<lg>
<l>Sì che appena rimaser per le cune,</l>
<l>Augure, e diede il punto con Calcanta</l>
<l>In Aulide a tagliar la prima fune.</l></lg>
<lg>
<l>Euripilo ebbe nome, e così il canta</l>
<l>L'alta mia Tragedìa in alcun loco:</l>
<l>Ben lo sai tu, che la sai tutta quanta.</l></lg>
<lg>
<l>Quell'altro che ne' fianchi è così poco,</l>
<l>Michele Scotto fu, che veramente</l>
<l>Delle magiche frode seppe il giuoco.</l></lg>
<lg>
<l>Vedi Guido Bonatti, vedi Asdente,</l>
<l>Che avere inteso al cuoio ed allo spago</l>
<l>Ora vorrebbe, ma tardi si pente.</l></lg>
<lg>
<l>Vedi le triste che lasciaron l'ago,</l>
<l>La spola e il fuso, e fecersi indivine;</l>
<l>Fecer malìe con erbe e con imago.</l></lg>
<lg>
<l>Ma vienne omai, chè già tiene il confine</l>
<l>D'ambedue gli emisperi, e tocca l'onda</l>
<l>Sotto Sibilia, Caino e le spine.</l></lg>
<lg>
<l>E già iernotte fu la luna tonda:</l>
<l>Ben ti dee ricordar, che non ti nocque</l>
<l>Alcuna volta per la selva fonda.</l></lg>
<lg>
<l>Sì mi parlava, e andavamo introcque.</l></lg></div3>
<div3 n="Introduzione">
<p>In questo XX capitolo intende l'autore trattare della pena di quelli che furono al mondo indivinatori, incantatori, erbarii, augurii di simili prestigii e superstizioni. Circa la qual intenzione è primo da notare che l'uomo può sapere di quello che può avenire, in tre modi. L'uno modo si è per revelazione fattali da Dio per Spirito santo, sicome sapeano li profeti nel testamento vecchio, li apostoli nel nuovo.</p>
<p>Lo secondo possono li uomini sapere di quello che dee avenire per revelazione fatta ad essi per demoni, sicome erano quelli pagani e idolatri che aveano risposte da spiriti maligni.</p>
<p>Lo terzo modo possono li uomini prescire per scienza naturale e secondo umano modo considerata, sì come di sotto apparirà.</p>
<p>Del primo modo non ha a trattare la presente speculazione in quello che l'autore intende solo a trattare di quelli che sono dannati e nello inferno puniti, imperocchè sono profeti ed hanno predetto <emph>de futuris</emph> per Spirito santo; del secondo e del terzo modo è da sapere e palesare secondo le distinzioni che ad essi si partegnono.</p>
<p>Ella è da sapere che nel tempo passato sono state alcune dimestichezze, famigliaritadi e usanze tra li uomini e li demonii; per la qual conversazione li demonii hanno a tanto condotto li uomini, che s'hanno fatto adorare e sacrificare, sì come si conviene a Dio solo creatore; per la qual sacrificazione li suddetti demonii non solo hanno fatto peccare li uomini in condurli a tanto peccato, ma eziandio hanno dato risposta in imagini fatte di creature insensibili e irrazionali, sì come sono imagini auree e argentee, enee, plumbee e simili. Per le quali responsioni e predetti li uomini sono ruinati in idolatrie, culture che non solo elli hanno coltivate e sacrificate a quelle imagini dove li demoni hanno dato responso, ma eziandio ellino hanno fatto culto ad altre creature per segni e distinzioni in essi veduti, ricevendo tal differenzia per responso, come nell'arte del rame liquefatto gittato nell'acqua.</p>
<p>Sì ch'elli è da sapere che fue alcuna generazione d'uomini, li quali adoravano imagini, nelli quali li demoni davano responso, e a quelle faceano quel culto che solo è debito al creatore, sì come ne scrive Augustino VIII: <emph>De civitate Dei</emph>, de' quali dice l'Apostolo <emph>ad Romanos</emph> I: <emph>Coluerunt et servierunt potius creaturae quam creatori</emph>. E questi per tale revelazione sapeano delle cose ch'erano a venire. Altri era che sacrificava non solo a' demonii, ma eziandio faceano a quella spezia di materia, di chi era la imagine, sì come oro, argento e rame <emph>etc.</emph> E più ancora che sacrificavano a quella generazione di spezia di chi era fatta a similitudine la imagine, sicome toro o agnello o serpente o lione; e questi così fatti sapeano <emph>de futuris</emph> eziandio pur da' demonii in queste spezie per patto tacito, non così espresso come quelli che davano risposta, delli quali dice l'Apostolo <emph>ad Romanos</emph> I: <emph>Mutaverunt gloriam incorruptibilis Dei in similitudinem imaginis corruptibilis hominis et volucrum</emph> etc.</p>
<p>Altri sacrificavano e cultivavano tutto lo mondo non per la corporale essenzia, ma per l'anima di quello, la quale elli poneano per la governazione d'esso, e così adoravano in universali tutto lo mondo, poi in particolari le parti di quello; che alcuni adoravano la stella di Saturno, di Marte <emph>etc.</emph>, alcuni lo fuoco, alcuni l'acqua <emph>etc.</emph>, alcuni li albori <emph>etc.</emph>, alcuni li animali; e per tale adorazione si dispartiano dal giusto e dritto Iddio e <emph>per consequens</emph> si uniano colli demonii; per la quale unione elli erano in patto tacito con essi, e per tale patto per alcuno modo gli era per essi revelato delle cose che erano a venire, sicome di tale idolatria parla Augustino in VII <emph>De civitate Dei</emph>. Altri erano che adoravano alcuni uomini sicome Dio, ed a loro faceano sacrificio, sicome fue a Iuppiter e a Mercurio; per la quale cultivazione li demonii faceano che questi cotali davano risposta <emph>de futuris</emph> e questo per mantenere li uomini in quel peccato e superstizione, sì come dice Augustino II <emph>De dottrina cristiana</emph>: - <emph>Superstitiosum est quid quid institutum est ab hominibus ad facienda et colenda idola pertinens, vel ad colendum sicut Deum creaturam</emph> etc.</p>
<p>Sì che chiaro appare che queste revelazioni sono espresse, o vero tacite da demonii, li quali sono peccato e abominazione dalla veritade, e sono opere di mala conversazione, sicome dice l'Apostolo <emph>ad Corinthios</emph> X: <emph>Nolo vos socios fieri demoniorum</emph> etc.</p>
<p>Poscia ch'è ditto del modo de' demonii che dànno risposta per modo d'idolatria, si è da sapere che per modo d'aiurazione similemente fanno noto alli uomini di quello che dee avenire, e questo in più modi, de' quali è uno di usare ad essi coniurazioni ed esorcismi di nomi santi ed ineffabili del sommo creatore, per li quali elli appaiono e danno risposta. E questo è in molti modi: o elli appaiono ad occhio, e questo è appellato <emph>prestigium demoniorum</emph>; o elli appaiono in sonno e demostrano lo intento del querente; usansi ad essi similemente sacrificii di sangue umano od altre suffumicazioni, come sono spezie odorifere, o lapilli come zaffiri, e altre cose, e per queste elli appaiono e dànno risposta, ed è appellato questo modo <emph>Nigromanzia</emph>, in per quello che suffumigansi e decollansi cose morte; usasi ad essi similemente formare imagini di diverse materie segnate con caratteri e iscrizioni, fatto a quelle diversi suffumigii, usato ad esse diversa norma in salvarle e adovrarle; e per questo li preditti demonii dànno risposta, e fanno sapere di quello che dee venire.</p>
<p>Le quali cose chiaro appare che sono superstiziose e di peccato, in per quello che i predetti demonii non fanno quelle risposte e revelazioni a buon fine, ma fannole tutte a perdizione dell'uomo per dilungarlo da Dio e condurlo ad eternal morte. E questi appaiono chiaro, come sono, patti con demonii espressi o taciti.</p>
<p>Ancora per revelazione diabolica velata e ascosta sotto annali e atti d'animali, si sae delle cose che denno avenire, come sono alcuni che hanno in sè spirito pitonico, li quali prediceno <emph>de futuris</emph>.</p>
<p>Altri sono che prediceno nelli interiori delli animali presupponendo in prima lo lato destro abbia a significare lo tritico, lo sinistro il vino; altri in una spalla d'agnello, ed è appellato <emph>spatimanzia</emph>.</p>
<p>Altri spedire con operazioni fatte in terra, sicome i punti di <emph>geomanzia</emph>.</p>
<p>Altri liquefanno piombo e gittano in acqua, e per le granella d'esso giudicano e predicano.</p>
<p>Altri fanno brevicelli di carta e scritta e non scritta, reposti e palesi, e prediceno.</p>
<p>Altri con granella d'orzio, altri con festucche lunghe più l'una che l'altra, altri con dadi, altri con aprimento di libri e considerare le lettere, altri colla gente che passa per via, altri per segni di scendere de' vapori in aire, ed è appellata <emph>airemanzia</emph>; altri con scoppi, scintille e scoppiatoi di fuoco, ed è appellata <emph>piromanzia</emph>; altri con travasamenti d'acqua di vasi in vasi e di gittarvi uovi, e po' secondo le figure giudicare, ed è appellata <emph>idromanzia</emph>.</p>
<p>Altri osserva auguri in uccelli se sono bianchi o neri, di rapina, o d'altro pascolo; se volano o stanno, e se sono in esercizio o in vacazione, se tendeno a destra o a sinistra, se stanno in silenzio o fanno alcuno uso.</p>
<p>Altri considerano giunture di mani, e lineazioni della palma, e per esse prediceno, ed è appellata <emph>chiromanzia</emph>.</p>
<p>Tutte le preditte cose sono rivelazioni diaboliche, per le quali appare che sono patti taciti con demonii, e però sono dannate ed è grande peccato usarle. Vero è che in alcune delle sopradette si è mischiate alcune verità, le quali a considerare non è peccato alcuno, sì come in li auguri delli animali, e in le cose naturali, come molti uccelli che senteno di parecchie die dianzi la mutazione del tempo di buono in reo e converso, ed a quelle stagioni non è male a considerare li loro atti, si come de' cotali, che quando senteno il mal tempo, che dee venire, essi si traggeno alla terra, le gatte quando sentono inumidare l'aire si raspano la cotenna; li gottosi similemente sentono di parecchie die innanzi lo cambiamento del tempo.</p>
<p>Simile eziandio è alcuna virtude in la chiromanzia, in per quello che uno di una molle complessione avrà molte lineazioni nella mano, uno d'una dura n'avrà poche; a quelle della molle si segue che è intellettuale persona e <emph>per consequens</emph> savio, l'opposito in complessione è l'opposito in effetto. E così circa le naturali cose hanno alcuno vero; circa le altre cose non ve n'è altro che, com'è detto, rivelazioni diaboliche e patti taciti o espressi; e però quelli che per tale modo vogliono sapere del futuro dannevole alla ragione, sono per la ragione puniti e perduti, stimolati da pena dello inferno.</p>
<p>Per lo terzo predetto modo possono sapere li uomini delle cose che sono a venire secondo naturale ordine, il quale procede uniforme e d'uno modo, e procederà fino che 'l piacerà a quello creatore che lo produsse, di non essere in essere, lo quale ordine consueto è appellato natural modo; ed è proprio alli uomini secondo lo predetto modo poter sapere <emph>de futuris</emph> di quelli effetti li quali sono prodotti per cagioni necessarie. Circa la qual scibilitate è da sapere che colui, che dee sapere <emph>de futuris</emph>, non lo può sapere in proprio atto della cosa di chi elli ha speculazioni, ma puòllo sapere in la sua cagione, e cognosciuta quella e lo modo del suo procedere, può predire: così sarà.</p>
<p>Or elli è da sapere ch'elli è tre modi di cagioni. Lo primo modo di cagione è appellato, <emph>necessario</emph> in per quello che di necessità produce lo suo effetto, e mai non falla, sicome quando la luna si congiunge col sole in capo di Dragone o in cauda; li quali luoghi sono una intersecazione di circoli, li quali congiungeno in punto, come appare nella teorica de' pianeti, sì che di necessità la luna s'interpone tra lo nostro viso e lo corpo del sole, e <emph>per consequens</emph> è <emph>ecclessis</emph>.</p>
<p>Lo secondo modo è appellato <emph>contingente</emph> in per quello che produce lo suo effetto per più fiate, ma alcuna volta falla, sicome quando alcuna coniunzione è o aspetto di pianeto a pianeto, o da pianeto ad imagini, le quali perduceno mutazioni in lo tempo, o in l'umido o in secco, o in caldo o in freddo; si come appare in libro <emph>Coniunctionum</emph> Albumazar ed in, <emph>eiusdem, Floribus</emph>; ma alcuna fiata falla e raro.</p>
<p>Lo terzo modo di cagioni son quelle che produceno bene effetti, ma essi sono sudditi a libero arbitrio e alla voluntade umana, e però che a singolare regola sono sottoposte, non ne può essere scienzia.</p>
<p>Chiaro appare adonqua che l'uomo naturalmente può sapere <emph>de futuris effectibus</emph>, che sono sottoposti alle cagioni necessarie, sicome eclissi, overo obscurazione di sole o di luna, di avenire in l'anno quattro tempi come primavera, state, autunno e verno, di essere il die naturale XXIIII ore e simili. E perchè l'uomo predica per questo modo tali effetti, non cade in vizio.</p>
<p>Può eziandio predire secondo natività delli uomini la sua complessione per constellazione, o sanguinea, o colerica, o melanconica o flemmatica; ed eziandio la figura e la statura. Da' quali principii procede l'arte della <emph>fisonomia</emph>, la quale in le corporee convenienze è vera, e <emph>per consequens</emph> può prescire delle passioni, overo movimenti proceduti dalle complessioni, sicome li medici sanno le accessioni, stati e recessioni della febbre. E questo secondo predire proceda a cagione contingente, e però può fallare in alcuni e la complessione e la figura e la statura, <emph>per consequens</emph> la fisonomia; e così a predicare in predire l'ora della accessione, overo febbre; vero è che raro falla, ma pur può fallare, perchè non è necessaria cagione.</p>
<p>Lo quarto modo di cagione è quella cagione che è suddita allo libero arbitrio, la quale cagione non può essere cognosciuta in altri, se non solo da Dio, al qual nulla è nascosto, e <emph>per consequens</emph> lo suo effetto non può essere per sè stesso palese senza revelazione, e però di quelli effetti non può essere ditto per umana ragione, e se, n'è detto, conviene essere per revelazione, la qual può essere e buona e ria, sicome di sopra è detto.</p>
<p>Sichè chiaro appare che questi astrologhi, li quali voglion predire delli effetti sottoposti allo libero arbitrio, denno fallare e non possono per via di scienzia sapere ciò; e però elli peccano contra Dio, in quanto elli credeno quel che non è vero, e infamano le sue creature, come le stelle e li cieli, attribuendo ad esse: tale costellazione fa l'uomo medico, tal lo fa fabbro, tal testore <emph>etc.</emph> E <emph>per consequens</emph> le constellazioni, o le elezioni di costellazioni in produrre benivolenzia o odio intra alcuni, non sono nè possono per via naturale, e secondo apprensione umana essere vere; e molto maggiormente la parte <emph>De interrogationibus astronomiae</emph> non può essere vera nè dritta, in per quello che 'l principio del <emph>velle</emph> si muove da volontà libera.</p>
<p>E però che li uomini volontarosi vogliono per ogni modo predire, e non si guardano a cadere in peccato, secondo li lor modi sono poi dalla giustizia divina puniti, ed apenati, perduti e stimolati; de li quali l'autore volendo fare menzione, sì li punisce travolti, cioè ch'hanno volto lo viso di drieto, che come ingiusta e indirettamente hanno voluto vedersi inanzi nel tempo, così per opposito gli ha ordinato punimento ch'elli non si puossono guardare inanzi, sì come apparirà nel testo esposto.</p>
<p>E non solo li uomini peccano in indovinare in augurii e in idolatria com'è detto, ma con erbe e coniurazioni di creature s'abominano la coscienzia, e dispartonsi da Dio e perdensi.</p>
<p>E questa è la intenzione del presente capitolo, nel qual l'autore aduce alcune istorie ad intelligenzia del suo poema</p></div3>
<div3><head>vv. 1-3</head>
<p><emph>Di nuova pena mi convien far versi</emph>. Qui partendosi dal quarto argine è venuto su lo quinto; dice l'autore come sommerse nuova pena, cioè vide novità. <emph>Mergo, mergis</emph>, sta per <emph>andare a gala</emph>; e <emph>summergo, summergis</emph>, sta per <emph>andar a fondo</emph>. Or dice elli: questo è lo vigesimo capitolo, il quale è degli affondati, cioè de' sommersi</p></div3>
<div3><head>vv. 4-9</head>
<p>Qui tocca che i peccatori ivi posti piangevano, sì che di lagrime il fondo di quella bolgia si bagnava, e veniano a quella valle rotonda piangendo con molte lagrime; e dà esemplo sicome per devozione quando si vae nelle letanie alcune persone lagrimano o per pensieri che fanno a' lor peccati o per compassione che hanno ai morti, o d'alcuno martire, o d'alcun santo, che odono dire: santo Stefano, ora pro nobis</p></div3>
<div3><head>vv. 10-12</head>
<p>Qui dice come aveano li visi volti in drieto, e dice travolto il collo, cioè dal mento al petto</p></div3>
<div3><head>vv. 13-15</head>
<p>Dice come il viso era volto verso le reni, sichè conveniano andare indrieto</p></div3>
<div3><head>vv. 16-24</head>
<p>Paralisi è una infirmitade de' nervi, la quale disordina molto li siti de' nervi e de' membri, che molte fiate travolge li piedi, le braccia, la bocca <emph>etc.</emph>, ma così principal membro come la testa, dice l'autore, mai nol vide, e soggiunge alcuna compassione ch'ello ebbe a nostra statura, come nel testo appare, esponendo ch'elli pianse. E qui tacitamente vuole notificare che alcuno tempo fu ch'elli era inviluppato in questo peccato di divinazione, e però pianse con essi</p></div3>
<div3><head>vv. 25-30</head>
<p>Qui, come appar nel testo, mostra che non si dee avere pietà a quella vendetta che Dio fa, imperquello che colui che porta passione al divino giudizio, è peccatore, e <emph>per consequens</emph> l'uomo dee volere, acciò che giustizia sia, che 'l peccato sia punito</p></div3>
<div3><head>vv. 31-36</head>
<p>Qui mostra Virgilio a Dante Anfiarao, il quale era travolto, com'è detto, perchè fu augurio. Circa la qual dimostrazione è da sapere che 'l ditto Anfiarao era uno augurio di Grecia, e molto predicea le cose che doveano essere. Avenne che Pollinice re di Grecia volle ponere assedio a Tebe: fe' bandir lo suo paese, che ogni uomo s'apparecchiasse per andare all'oste sotto grande pena. Lo detto Anfiarao volle pronosticare che dovea essere di lui, trovò ch'elli dovea morire; per paura della morte s'ascose e nollo sapea altri che Erifile sua mogliere. Venuto lo termine d'andare nell'oste fu detto a Pollinice: messere, elli è buono che menate con voi Anfiarao, ch'elli vi sappia dire in che parte della terra ell'è men forte, e ancora tutte le condizioni de' Tebani; ancora elli vi dirà l'ora in che è buono incominciare le scaramuccie acciò che voi siate vincitore. A Pollinice parendo di tenere tale consiglio, mandò alla sua abitazione per esso; fulli risposto: elli non c'è. Pollinice volle per ogni modo ch'elli si trovasse: costui non si trovava. Fece gridare che quale persona sapesse Anfiarao e non lo presentasse, ch'elli fosse in pena della vita. La mogliere predetta, udito tal precetto e recevuto uno dono dalla moglie di Pollinice, si lo appalesò; sichè convenne ch'elli andasse al ditto oste.</p>
<p>Andati costoro ad assedio alla ditta cittade, lo detto Pollinice fe' fare uno edificio molto alto, il quale portava suso uno carro dritto e eretto. Sopra questo edificio andava Anfiarao per veder bene le ascensioni delle stelle sovra l'orizzonte, e per vedere e discernere bene ogni volato e versi che facesseno li uccelli dell'aire; per li quali augurii elli predicea <emph>de futuris</emph>. Or avenne un die stando lo detto Anfiarao suso questo edificio per augurar contra quelli di Tebe, a petizione di Bacco e delli altri Dei la terra s'aperse, e inghiottì questo edificio: per la qual cosa li Tebani, ch'erano sovra le mura e in le bettifredi, e in le torri, che 'l videno, gridavano tutti beffando di lui: o Anfiarao, dove rui, cioè: in che luogo tu porti la ruina? deh! perchè lassi tu la guerra, dove fuggi tu? E pognono li poeti che per quella aperzione di terra, sì andò alcuno lume nell'abisso, di che poi surse tenzone tra li Dei di Tebe, e quello dello Inferno</p></div3>
<div3><head>vv. 37-39</head>
<p>Cioè che 'l detto Anfiarao era travolto, come nel testo appare</p></div3>
<div3><head>vv. 40-45</head>
<p>Questo Tiresia fu figliuolo di Pirro: il quale Tiresia andando un die fuori della città di Tebe per un bosco, vide due serpenti molto avviluppati insieme e coire sì come è sua natura. Costui avendo una vergella in mano, battè quelli serpenti in tal modo ch'elli si partiro, e costui incontanente diventò femina: tornò nella cittade, e molto si tribolava di sua disgrazia. Venne pietade d'esso alli Dei, e fulli detto: se tu torni in quel luogo dove tu battesti le serpi, tu li troverai, in simile atto; ancora li tocca colla vergella e dispartili; tu tornerai in lo primo stato, cioè tu tornerai maschio. Costei stata sette anni in tale stato, tornò al bosco, vide li serpenti avvolti, ferilli con la vergella, e partilli da uno, e fu tornato maschio. Or si rimane Tiresia uno uomo tebano sì come li altri, ed era prima.</p>
<p>In processo di tempo fu quistione tra Iuppiter e Iunone sua moglieri, li quali erano Dei secondo li fingimenti poetici; la qual quistione era che Iuppiter dicea che le femine in lo coito riceveano più delettazione che li uomini, e Iunone tenea la opposita parte disputata tra essi; e per eguali argomenti elli si commiseno giudice arbitro, e tolseno lo ditto Tiresia per giudice, in per quello ch'elli avea provata l'una vita e l'altra. Furono costoro con costui, e posenoli la quistione con quelle argomentazioni e prove che parve alle parti.</p>
<p>Fue giudicata e data la sentenzia per lo ditto giudice contra Giunone, cioè che le femine receveano maggior delettazione. Irata Iuno privò lo ditto Tiresia della luce delli occhi. Di Tiresia così accecato venne pietà a Iuppiter, e si lo fe' auguro.</p>
<p>Or stette poi molto tempo in Tebe e fu auguro; morto lui andò in quella bolgia, dove lo trova l'autore travolto come gli altri auguri</p></div3>
<div3><head>vv. 46-51</head>
<p>Questo fu uno grande auguro nel tempo delle battaglie di Cesare e di Pompeio, sicome tratta Lucano in lo secondo libro; e innanzi che battaglie fosse tra essi fu dimandato se verrebbeno a battaglia insieme. Costui tolse uno vitello e apropriò la parte destra a Cesar, la sinistra a Pompeio; poi l'aperse nel ventre, e trovò tutti li interiori dal lato sinistro putridi, verdi e puzzolenti, dal lato destro l'opposito. Per la qual visione elli predisse tutte le loro convenienzie. Abitava in Lunigiana in Toscana nel vescovado di Luni su quelle montagne, ove si cavano li marmi bianchi, e lassù facea sua stanzia per vedere l'ascensione delle stelle alla marina, e movimenti e versi delli uccelli, acciò che per nessuna cosa non li potesse essere sua vista tronca; è appellato proprio quel luogo della montagna dove elli abitava, Carrara</p></div3>
<div3><head>vv. 52-57</head>
<p>Qui vide in simile pena Manto sicome appar nel testo la quale fu figliuola di Tiresia predetto, e fu quella giovane che edificò la città di Mantoa. Circa la quale edificazione è da sapere che Polinice re di Grecia, sicom'è detto, puose oste a Tebe ed avea con lui Eteocles suo fratello, infine conquistò la detta cittade, poi dentro dalla cittade surse questione tra questi due fratelli in tal modo ch'elli fenno morir quasi tutti li Tebani, e Eteocles ancise Polinice, e morinno anche i regi con essi, li quali in lor servizio andonno nel detto oste; fra li quali fu Capaneo, sì com'e detto nel XIIII capitolo. Veggiendo quelli pochi Tebani, ch'erano rimasi, tal destruzione essere fatta d'essi, mandonno ad Atene a Teseo, ch'era duca d'Atene, che dovesse venire segretamente a tôrre la signoria di Tebe. Venne Teseo e convenne combattere con Eteocles; infine vinselo, sichè Teseo ebbe la signoria e condussela a tanto che fe' che li Tebani davano tributo agli Ateniesi, e <emph>per consequens</emph> fu Tebe fatta serva.</p>
<p>Era appellata Tebe la città di Bacco dio del vino, in per quello che fu edificata all'onor suo, sì come tratta Stazio nel <emph>Thebaidos</emph>.</p>
<p>Or vedendo Manto esser fatta la sua città serva per iniquità, con sua compagnia si partì e venne in Italia, e infine elesse un luogo nel quale volle fare sua abitazione, e guardò in sua elezione luogo fuori di domestica abitazione, in per quello che si mise in cuore di non volere communicare con maschio; e però l'appella l'autore <emph>Vergene cruda</emph> quasi senza maturità e conversazione umana. <emph>Poscia si pose là dove nacqu'io</emph>, cioè nel luogo dov'è Mantoa</p></div3>
<div3><head>vv. 58-60</head>
<p>Narra nel testo la sopradetta istoria</p></div3>
<div3><head>vv. 61-84</head>
<p>Qui vuole fare menzione sì dell'acqua che fa lo lago a Mantoa, come eziandio per le circostanzie che vi sono attorno, e dice che dall'Alpi che parteno Alemagna da Italia, li quali monti èno appellati monti da Pennino, si parteno molte acque che nasceno in più fontane delle ditte montagne, e anche scolatura di piova, e fanno un lago verso Italia, la quale è appellato per alcuno lago di Garda nel terreno di Conti di Tirallo. Il qual luogo da l'una parte è terminato dai ditti monti l'altra da Garda, la terza da Valcamonica. Or si parte uno fiume dal detto lago, il quale è appellato Mencio, e corre verso ostro fino ad uno luogo lo quale è appellato Peschiera, ed è uno fortissimo castello tra Verona e Brescia, ed è posto sulle confine di Verona e di Brescia, sichè li vescovi de' detti luoghi e quel di Trento, come in loro giurisdizione puonno segnare in uno luogo che è in mezzo del ditto lago, lo quale luogo è sulla diocesi di questi tre vescovadi, cioè di Trento, di Verona e di Brescia. Poscia da Peschiera si parte venendo per luoghi che sono campi e prati fino a uno luogo che è appellato Governo, ed in quel luogo entra lo detto Mencio in uno fiume che è appellato Po.</p>
<p>Or dal cominciamento nel ditto Mencio infino a quelli luoghi che sono prati e campi, non è molto spazio in lo quale per una valle che v'è si fa un lago che è appellato oggi lago di Mantoa. Sì chè la ditta donna vedendo questo lago estratto delli altri e vedendo nel ditto lago un pantano scoperto, pensò di fare su quel pantano sua abitazione, e infortillo con edificii, e per sè era forte, cioè che era circuito d'acque, tutto simile di Vinegia. Or dice che di state lo ditto pantano corrompe sì l'aire, che fa vivere li abitanti grami, cioè infermi</p></div3>
<div3><head>v. 85</head>
<p><emph>Lì per fuggire</emph>. Com'è detto, per essere solitaria</p></div3>
<div3><head>v. 86</head>
<p><emph>Ristette con suoi</emph>, cioè la sua compagnia.</p>
<p><emph>Ivi</emph>. Cioè ch'era indivinatrice ed auguria</p></div3>
<div3><head>v. 87</head>
<p>Cioè che lìe fe' sua vita, poi morì.</p>
<p><emph>Ivi</emph>. Cioè senz'anima, in per quello che non ha alcuno movimento nè senso nè intelletto sichè vani sono li suoi organi</p></div3>
<div3><head>vv. 88-93</head>
<p>Qui mostra come s'abitò quel luogo delli circonvicini, e puosono nome al ditto luogo. Mantoa in onore di Manto, che fu prima che stette lìe per fare abitazione.</p>
<p><add resp="ed">93</add> Anticamente si usava quando si dovea ponere nome ad alcuno luogo, di gittarne sorte, e secondo quello che le sorti diceano, così avevano nome; sicome in la imposizione del nome di Tebe, per lo quale fu molta discordia tra li Dei sicome ne scrive Stazio nel <emph>Thebaidos</emph></p></div3>
<div3><head>vv. 94-96</head>
<p>Poi ch'ha detto della costruzione di Mantoa, qui vuole dire alquanto della condizione de' cittadini d'essa, e dice che inanzi che messer Pinamonte dei Bonaccorsi cacciasse li conti da Casalodi, la predetta cittade era più spessa, cioè più piena di gente ch'ella non è al tempo presente.</p>
<p>Circa la qual novella è da sapere che Mantoa per antico fu abitata da gentili e nobili persone fra le quali genti, al tempo del quale mo fa menzione l'autore, ella era abitata da quelli da Riva, da quelli da Marcaria, ch'erano conti, da quelli da Casalodi, ch'erano conti, dalli Bonaccorsi, e da molti altri casati, li quali erano antichi della ditta terra; ed erano sì pari in signoria, che bene non si potea dicernere quel ch'era maggiore.</p>
<p>Avenne che li Bonaccorsi, uno d'essi ch'ebbe nome messere Pinamonte si mise in cuore di volere essere signore di Mantoa. E che fe'? Accordossi colli predetti tre casati a dover scacciar via ogni persona ch'avesse possanza o signoria nella terra. Questi tre casati erano valorosi, ed in signoria erano grandi; venneli fatta sua voluntà.</p>
<p>Quando lo detto messer Pinamonte vide essere sì signore lui e queste tre case, restrinsesi colle due e caccionno fuori la terza; cacciata la terza restrinsesi colli Casalodi, promettendoli ad essi di non fallarli mai, e caccionno la seconda casata: infine ogni promessa fu rotta e messere Pinamonte cacciò li Casalodi; sichè rimase solo in la signoria della terra.</p>
<p>Or con tutti questi casati n'andavano molti fuori di quelli del popolo, li quali erano amici e seguaci di quelli gentili; ed avenne che questi Casalodi aveano tanti amici, e spezialmente in uno quartieri della terra, che per poco elli fu cacciata da quelli quartieri l'una famiglia sì e l'altra no. Sichè per le sopradette cacciate la terra di Mantoa non era così agregata nè spessa di gente com'ella era inanzi che 'l detto Pinamonte rompesse fede a' nobili di Mantoa, e alla nazione di Casalodi.</p>
<p>Ed in tal modo venne la signoria di Mantoa a mano di Bonaccorsi, e d'allora in qua molti zimbelli sono stati tra essi, chè l'uno l'ha voluto tôrre all'altro; e venne a tanto lo detto messer Pinamonte, che li figliuoli e li nepoti lo tenneno in distretta cortesemente, e così morì</p></div3>
<div3><head>vv. 97-99</head>
<p>Conchiude, com'ha detto dell'origine di Mantoa e del processo de' suoi cittadini</p></div3>
<div3><head>vv. 103-111</head>
<p>Qui fa menzione di Euripilo e di Calcanta, li quali erano auguri de' Greci, e sta in questa forma la novella.</p>
<p>Lo figliuolo del re Priamo di Troia, il quale ebbe nome Paris, essendo andato in Grecia, innamorò di Elena moglie di Menelao re de' Greci, e seppe sì segretamente essere a parlamento con essa, ch'elli la involò e menolla a Troia. Lo ditto Menelao irato di cotale oltraggio, fe' assembiare tutti quelli Greci, ch'erano a suo comandamento, in Aulide, ch'era mastra città in Grecia; e vuolseli sì tutti, che quasi e a pena rimaseno li fanciulli in le cune. Raunata costui questa gente, e ordinato il suo navilio, volle eleggere ora di suo ingresso; e fe' convocar Euripilo e Calcanta auguri, e a loro commise che per sue arti ellino dovesseno dare ordine a sua mossa.</p>
<p>Costoro ricevuta tal commissione ordinonno che ogni navilio fosse ligato a riva da poppa, e su li navilii fosser apparecchiati li uomini con remo e frenello, e quando li nocchieri sarebbeno su le navi del re, tagliasseno lo legame, tutti fesseno così, e tutti fosseno presti e accorti a partirsi. Dato questo ordine, li sopradetti auguri furono su la mastra nave, e venuta l'ora miseno mano alle spade, e fu tagliato lo legame: li altri che aveano tutti a ciò la guardia, fenno, lo simile e andonno a suo viaggio. Vero è che innanzi che fosse la ditta mossa, secondo che ne scrive Virgilio nell'<emph>Eneidos</emph> nel suo volume, li detti auguri ebbeno risposta dalli idoli, li quali disseno: se Menelao vuole vittoria di sua inpresa, a lui bisogna di fare sacrificio a Diana, la quale signoreggia nel paese di Troia, e se ciò non facesse non avrebbe mai suo intento; lo qual sacrificio bisogna essere di sangue di bello e spezioso animale.</p>
<p>Ebbeno consiglio insieme li consiglieri di Menelao, infino diffininno che si dovesse fare sacrificio d'Ifigenia figliuola di Agamennone, la quale era insomma la più delicata vergine di tutta Grecia; e così fatto tale sacrificio, si mosseno al modo predetto</p></div3>
<div3><head>vv. 112-114</head>
<p><emph>Euripilo ebbe nome</emph>. Qui notifica il nome del predetto auguro, dando per testimonianza che di lui si fa menzione nella tragedia di Virgilio. E soggiunge che Virgilio dice a Dante: tu lo sai bene, imperocchè tu sai la mia tragedia. <emph>Tragedia</emph> è una poetria opposita alla <emph>Comedia</emph>, imperocchè la comedia tratta novelle di quelli che nel principio sono stati piccoli e fievoli e da poca fortuna, e nella fine grandi, forti e graziosi: la tragedia è l'opposito, chè tratta novelle di quelle di quelli che nel principio sono stati grandi ed eccellenti, nel fine piccioli e di nessuno valore.</p>
<p>Or trattando di Troia Virgilio, che fu grande vittoriosa ed eccelso, e poi fu condotta a destruzione, fu necessario che tal trattato fosse tragedia, e perchè nelli affari di Troia fu necessario nomar Euripilo, sì come auguro de' Greci, però dice che così lo chiama l'alta sua tragedia; e nota che dice <emph>alta</emph>, cioè che è d'alto stile e dittato</p></div3>
<div3><head>vv. 115-117</head>
<p>Qui fa menzione di Michele Scotto il quale fu indovino dell'imperadore Federigo; ebbe molto per mano l'arte magica, sì la parte delle coniurazioni come eziandio quella delle imagini; del quale si ragiona ch'essendo in Bologna, e usando con gentili uomini e cavalieri, e mangiando come s'usa tra essi in brigata a casa l'uno dell'altro, quando venìa la volta a lui d'apparecchiare, mai non facea fare alcuna cosa di cucina in casa, ma avea spiriti a suo comandamento, che li facea levare lo lesso dalla cucina dello re di Francia, lo rosto di quella del re d'Inghilterra, le tramesse di quella del re di Cicilia, lo pane d'un luogo, e 'l vino d'un altro, confetti e frutta la onde li piacea; e queste vivande dava alla sua brigata, poi dopo pasto li contava: del lesso lo re di Francia fu nostro oste, del rosto quel d'Inghilterra <emph>etc.</emph></p>
<p>E dice l'autore poetando che <emph>ne' fianchi è poco</emph>, quasi a dire: elli fu spagnuolo, in per quello che li spagnuoli nel suo abito fanno strette vestimenta.</p>
<p><add resp="ed">117</add> Nota che dice <emph>frode magiche</emph>; sono inganni che ne hanno li demonii</p></div3>
<div3><head>vv. 118-120</head>
<p>Questo fu uno da Furlì, il quale fu indivino del conte da Montefeltro; e usava costui di stare nel campanile della mastra chiesa, e facea armare tutta la gente del conte predetto, poi quando era l'ora, e questi dava alla campana, e tutti salìano a cavallo e uscìano verso li nemici.</p>
<p><emph>Ivi</emph>. Questi fu uno calzolaio che cuciva scarpe <emph>ab antiquo</emph>; venne auguro e predicea <emph>de futuris</emph>, e disse molte fiate di grandi veritadi; del quale dice lo poema che meglio li fosse avere atteso all'arte sua, che allo indovinare.</p>
<p><add resp="ed">120</add> Cioè che 'l pentire ch'elli hae di tale speculazione nulla li giova</p></div3>
<div3><head>vv. 121-123</head>
<p>Qui fa menzione, senza esprimere nome, d'alcune femine, le quali lasciarono lo cucire e 'l filare e 'l tessere, che sono tutte ovre feminile e fecero sè indivinatrici e erbarie, e imaginili; le quali sono punite tutto a simile de' sopradetti cioè travolte, ed hanno li visi dalle spalle, piangendo, e stimolate dalla giustizia divina, sicome li maschi della sua sorte</p></div3>
<div3><head>vv. 124-130</head>
<p>Seguendo il poema vuol fare menzione dell'ora acciò che il tempo lo servi nella sua poetria, e dice che è Caino e le spine, cioè la luna, perchè fabulose si dice che Caino figliuolo d'Adam è nella luna con uno fascio di spine in spalla, simile a quello che 'l portava nel mondo a fare sul monte sacrificio a Dio.</p>
<p>Tegnon lo confine d'ambidue li emisferi, e toccano lo mare di Sibilia, quasi a dire: la luna era nello occidente, ed era ritonda, ed avea uno die più, quasi a dire: com'ella sarà nell'occidente tramontarà, e 'l sole ascenderà in oriente, in per quello che quando la luna è ritonda, ella è nell'opposita parte del cielo del corpo del sole, e <emph>per consequens</emph> quando ella occide, el sole ascende: e però dice: <emph>E già ier notte fu la luna tonda. Emisferio</emph> è lo circolo che divide lo cielo, lo quale si vede da quel che non si vede, e però quando dice l'<emph>emisferio</emph> tocca, cioè che è il confine di quello che si vede e che non si vede.</p>
<p>Ed è da notare che infine a questo punto l'autore è stato nell'inferno due die e due notte, e qui comincia lo terzo die.</p>
<p>Ed è terminata per quello che è detto la sentenzia del vigesimo capitolo. Ed è da notare che la favola d'Anfiarao hae a denotare per allegoria quelli che sono audaci contra la divinità, che poi Dio li punisce in modo ch'elli non hanno che li ritegna, ed ogni cosa li abandona. Sicome similmente Plutone fu fulminato dalli Dei, in per quello che li dispregiava sicom'è detto. L'allegorìa di Tiresia è questa che è fittiva; li poeti, volendo far menzione del tempo, parte d'esso è pregno e parturisce frutti tutto a modo di femina, l'altre parti d'esso sarà stretto e serrato, e non germina la terra in esso tutto a modo di maschio. Or fittivamente elli pognono essere Tiresia lo tempo; in quanto è inverno e maschio, che non fruttifica: poi viene lo state ed ello parturisce suoi frutti, e <emph>per consequens</emph> è femina. Or la quistione delli due Dei è per allegoria detto li due elementi attivi, cioè caldo e freddo; lo freddo è construttivo, ed è lo maschio; lo caldo è aperitivo e germina, ed è la femina. Or lo caldo occupa più luogo che 'l freddo, e però diceno che la femina è di maggiore appetito.</p>
<p>La privagione di lume ch'ebbe Tiresia hae a significare che per lo calore ascendono li vapori e fanno nell'aire oscurità; per lo freddo stanno costretti alla terra, e <emph>per consequens</emph> non impediscono lo lume del sole; e però è più palese ogni cosa che per luce si dichiara. E perchè la vista non è impedita tolleno che quasi prevedesse, e <emph>per consequens</emph> auguro.</p>
<p>La recitazione di Manto fu ed è vera; fu, com'è detto, che molto si dilettò in quelle arti superstiziose, e per esemplo ne fa menzione in lo presente capitolo l'autore, e ponela tra li suoi simili.</p></div3></div2>

<div2><head>XXI</head>

<div3 n="Versi">
<lg>
<l>Così di ponte in ponte altro parlando,</l>
<l>Che la mia Commedìa cantar non cura,</l>
<l>Venimmo, e tenevamo il colmo, quando</l></lg>
<lg>
<l>Ristemmo per veder l'altra fessura</l>
<l>Di Malebolge, e gli altri pianti vani;</l>
<l>E vidila mirabilmente oscura.</l></lg>
<lg>
<l>Quale nell'Arzanà de' Viniziani</l>
<l>Bolle l'inverno la tenace pece</l>
<l>A rimpalmar li legni lor non sani,</l></lg>
<lg>
<l>Che navicar non ponno, e in quella vece</l>
<l>Chi fa suo legno nuovo, e chi ristoppa</l>
<l>Le coste a quel che più viaggi fece;</l></lg>
<lg>
<l>Chi ribatte da proda, e chi da poppa;</l>
<l>Altri fa remi, e altri volge sarte;</l>
<l>Chi terzeruolo, ed artimon rintoppa:</l></lg>
<lg>
<l>Tal, non per fuoco, ma per divina arte,</l>
<l>Bollìa laggiuso una pegola spessa</l>
<l>Che inviscava la ripa da ogni parte.</l></lg>
<lg>
<l>I' vedea lei, ma non vedea in essa</l>
<l>Ma' che le bolle che il bollor levava.</l>
<l>E gonfiar tutta, e riseder compressa.</l></lg>
<lg>
<l>Mentr'io laggiù fisamente mirava,</l>
<l>Lo Duca mio dicendo: Guarda, guarda,</l>
<l>Mi trasse a sè del loco dov'io stava.</l></lg>
<lg>
<l>Allor mi volsi come l'uom cui tarda</l>
<l>Di veder quel che gli convien fuggire,</l>
<l>E cui paura subita sgagliarda,</l></lg>
<lg>
<l>Che per veder non indugia il partire:</l>
<l>E vidi dietro a noi un diavol nero</l>
<l>Correndo su per lo scoglio venire.</l></lg>
<lg>
<l>Ahi quanto egli era nell'aspetto fiero!</l>
<l>E quanto mi parea nell'atto acerbo,</l>
<l>Con l'ale aperte, e sovra i piè leggiero!</l></lg>
<lg>
<l>L'omero suo, ch'era acuto e superbo,</l>
<l>Carcava un peccator con ambo l'anche,</l>
<l>Ed ei tenea de' piè ghermito il nerbo.</l></lg>
<lg>
<l>Del nostro ponte, disse: O Malebranche,</l>
<l>Ecco un degli anzian di santa Zita:</l>
<l>Mettetel sotto, ch'io torno per anche</l></lg>
<lg>
<l>A quella terra che n'è ben fornita:</l>
<l>Ogni uom v'è barattier, fuor che Bonturo.</l>
<l>Del no, per li denar, vi si fa ita.</l></lg>
<lg>
<l>Laggiù il buttò, e per lo scoglio duro</l>
<l>Si volse, e mai non fu mastino sciolto</l>
<l>Con tanta fretta a seguitar lo furo.</l></lg>
<lg>
<l>Quei s'attuffò, e tornò su convolto;</l>
<l>Ma i demon, che del ponte avean coperchio,</l>
<l>Gridar: Qui non ha luogo il santo volto.</l></lg>
<lg>
<l>Qui si nuota altrimenti che nel Serchio;</l>
<l>Però se tu non vuoi de' nostri graffi,</l>
<l>Non far sovra la pegola soperchio.</l></lg>
<lg>
<l>Poi l'addentar con più di cento raffii;</l>
<l>Disser: Coverto convien che qui balli,</l>
<l>Sì che, se puoi, nascosamente accaffi.</l></lg>
<lg>
<l>Non altrimenti i cuochi a' lor vassalli</l>
<l>Fanno attuffare in mezzo la caldaia</l>
<l>La carne cogli uncin, perchè non galli.</l></lg>
<lg>
<l>Lo buon Maestro: Acciocchè non si paia</l>
<l>Che tu ci sii, mi disse, giù t'acquatta</l>
<l>Dopo uno scheggio che alcun schermo t'haia</l></lg>
<lg>
<l>E per nulla offension che a me sia fatta,</l>
<l>Non temer tu, ch'io ho le cose conte.</l>
<l>Perchè altra volta fui a tal baratta.</l></lg>
<lg>
<l>Poscia passò di là dal co del ponte,</l>
<l>E com'ei giunse in su la ripa sesta,</l>
<l>Mestier gli fu d'aver sicura fronte.</l></lg>
<lg>
<l>Con quel furor e con quella tempesta</l>
<l>Ch'escono i cani addosso al poverello,</l>
<l>Che di subito chiede ove s'arresta;</l></lg>
<lg>
<l>Usciron quei di sotto il ponticello,</l>
<l>E volser contra lui tutti i roncigli;</l>
<l>Ma ei gridò: Nessun di voi sia fello.</l></lg>
<lg>
<l>Innanzi che l'uncin vostro mi pigli,</l>
<l>Traggasi avanti l'un di voi che m'oda,</l>
<l>E poi di roncigliarmi si consigli.</l></lg>
<lg>
<l>Tutti gridaron: Vada Malacoda;</l>
<l>Perchè un si mosse, e gli altri stetter fermi;</l>
<l>E venne a lui dicendo: Che gli approda?</l></lg>
<lg>
<l>Credi tu, Malacoda, qui vedermi</l>
<l>Esser venuto, disse il mio Maestro,</l>
<l>Securo già da tutti vostri schermi,</l></lg>
<lg>
<l>Senza voler divino e fato destro?</l>
<l>Lasciami andar, chè nel cielo è voluto</l>
<l>Ch'io mostri altrui questo cammin silvestro.</l></lg>
<lg>
<l>Allor gli fu l'orgoglio sì caduto,</l>
<l>Che si lasciò cascar l'uncino ai piedi,</l>
<l>E disse agli altri: omai non sia feruto.</l></lg>
<lg>
<l>E il Duca mio a me: O tu, che siedi</l>
<l>Tra gli scheggion del ponte quatto quatto,</l>
<l>Sicuramente omai a me ti riedi.</l></lg>
<lg>
<l>Perch'io mi mossi, ed a lui venni ratto;</l>
<l>E i diavoli si fecer tutti avanti,</l>
<l>Sì ch'io temetti non tenesser patto.</l></lg>
<lg>
<l>E così vid'io già temer li fanti</l>
<l>Ch'uscivan patteggiati di Caprona,</l>
<l>Veggendo sè tra nemici cotanti.</l></lg>
<lg>
<l>Io m'accostai con tutta la persona</l>
<l>Lungo il mio Duca, e non torceva gli occhi</l>
<l>Dalla sembianza lor ch'era non buona.</l></lg>
<lg>
<l>Ei chinavan gli raffi, e, vuoi ch'io 'l tocchi.</l>
<l>Diceva l'un con l'altro, in sul groppone?</l>
<l>E rispondean: Sì, fa che gliele accocchi.</l></lg>
<lg>
<l>Ma quel demonio che tenea sermone</l>
<l>Col Duca mio, si volse tutto presto</l>
<l>E disse: Posa, posa, Scarmiglione.</l></lg>
<lg>
<l>Poi disse a noi: Più oltre andar per questo</l>
<l>Scoglio non si potrà, perocchè giace</l>
<l>Tutto spezzato al fondo l'arco sesto:</l></lg>
<lg>
<l>E se l'andare avanti pur vi piace,</l>
<l>Andatevene su per questa grotta;</l>
<l>Presso è un altro scoglio che via face.</l></lg>
<lg>
<l>Ier, più oltre cinqu'ore, che quest'otta,</l>
<l>Mille dugento uno con sessanta sei</l>
<l>Anni compièr, che qui la via fu rotta.</l></lg>
<lg>
<l>Io mando verso là di questi miei</l>
<l>A riguardar s'alcun se ne sciorina:</l>
<l>Gite con lor, ch'e' non saranno rei.</l></lg>
<lg>
<l>Traggasi avanti Alichino, e Calcabrina,</l>
<l>Cominciò egli a dire, e tu, Cagnazzo,</l>
<l>E Barbariccia guidi la decina.</l></lg>
<lg>
<l>Libicocco vegna oltre, e Draghignazzo,</l>
<l>Ciriatto sannuto, e Graffiacane,</l>
<l>E Farfarello, e Rubicante pazzo.</l></lg>
<lg>
<l>Cercate intorno le boglienti pane;</l>
<l>Costor sien salvi insino all'altro scheggio,</l>
<l>Che tutto intero va sopra le tane.</l></lg>
<lg>
<l>O me! Maestro, che è quel ch'io veggio?</l>
<l>Diss'io: deh: senza scorta andiamci soli,</l>
<l>Se tu sa' ir, ch'io per me non la chieggio.</l></lg>
<lg>
<l>Se tu se' sì accorto come suoli,</l>
<l>Non vedi tu ch'ei digrignan li denti,</l>
<l>E colle ciglia ne minaccian duoli?</l></lg>
<lg>
<l>Ed egli a me: Non vo' che tu paventi:</l>
<l>Lasciali digrignar pure a lor senno,</l>
<l>Ch'ei fanno ciò per li lesi dolenti.</l></lg>
<lg>
<l>Per l'argine sinistro volta dienno;</l>
<l>Ma prima avea ciascun la lingua stretta</l>
<l>Co' denti, verso lor duca per cenno,</l></lg>
<lg>
<l>Ed egli avea del cul fatto trombetta.</l></lg></div3>
<div3 n="Introduzione">
<p>In questo capitolo tratta l'autore della pena de' barattieri, li quali per moneta hanno tolto lo onore alle sue cittadi, usando baratterie nei consigli e nelle scritture del palagio; ed estendesi questa materia nel capitolo seguente e infine al terzo del XXIII capitolo. In lo presente capitolo per amplificare suo sermone, tratta pure della qualità del luogo, il quale è la quinta bolgia, esemplificando sì d'esso come de' ministri a ciò ordinati, sicome in la esposizion del testo apparirà. E mirabilmente pone la lor pena. In prima li punisce in pegola nera e scura, mostrando che le loro baratterie erano sì segrete, che non si poteano vedere nè decernere; ancora li ministri di quella bolgia pone essere dispietati senza alcuna triegua, pietà o vuoi legge; e questo è in per quello che non ebbeno umana pietà nè considerazione in barattare lo mondo. Or, sicom'è detto, baratteria si commette con fraudolenzia e con inganno e segretamente, e però li punisce e stimolati in pegola bogliente, e metteli in tale esercizio in per quello che la baratteria è radice in avarizia, la quale mai non è contenta voglia</p></div3>
<div3><head>vv. 1-6</head>
<p>Dice, che passando suso per le fosse delle bolgie per li ponti che ivi erano, e andando parlando cose che 'l non curò di scrivere, cioè sovra li auguri, elli andonno suso lo colmo d'uno delli rivoli, il qual partìa l'una bolgia dall'altra. E dice che ristonno ivi, e guardò nel fondo della fessura, cioè della bolgia, e videla maravigliosamente obscura, in la quale elli dicernea per l'audito altri pianti, grandi e vani, quasi a dire senza speranza di misericordia, o di cagione di silenzio</p></div3>
<div3><head>vv. 7-18</head>
<p>Qui dà esemplo al bollire della pegola. Circa il quale esemplo è da sapere ch'e Veniziani hanno luogo, il quale elli appellano l'Arzanà, nel quale tutti li navilii vanno quando ch'elli non navicano, lì si ripognono e alluogansivi; e se ad alcuno fa bisogno di mutar fondi o da lati, alcun conciero sì li fa, poi li calcano di stoppa e ripalmeggianli di pegola, sì che come viene 'l tempo nuovo, elli sono conci e apparecchiati per navigare.</p>
<p>Fannosi eziandio li navilii nuovi in quello luogo, fannovisi remi da galeotti di galee, vele d'ogni ragione con artimoni, terzaruoli, cannovacci, velegelle; fannovisi sartie d'ogni ragione, come morganelle, orse, soste, anzoli, prodieri, e molti altri nomi di sartia, li quali fanno quelli che hanno a bazzicare con essi.</p>
<p>Or in questo luogo sono grandi caldare, nelle quali bolle la pegola delli detti navilii ed in grande quantitate.</p>
<p>Or dice l'autore: sicome in quella arzanà bolle pegola per fuoco e per arte umana, così nella predetta bolgia bollia pegola: vero è ch'era fatto tal bollor pur d'arte divina e non da fuoco, non da arte umana. E soggiunge ch'era sì spessa ch'ella invescava tutte le parti della riva di quella bolgia</p></div3>
<div3><head>vv. 19-21</head>
<p>Com'è detto, la fraude segreta de' barattieri, che in essi non si vede.</p>
<p><add resp="ed">20</add> Qui fa differenzia tra 'l bollore della pegola e quello dell'acqua; l'acqua per lo calore del fuoco si converte in aire, e quello aire viene entro per l'acqua non conversa gorgogliando infino alla suprema superficie, e lì si monta tutto a simile di vapore, ed escie del vaso, ov'è l'acqua che bolle. La pegola tiene altro modo, che della umidità d'essa per lo calore del fuoco si converte bene in aire, e viene bene gorgogliando fino alla superficie di sopra, ma quando lì è, per la viscosità della pegola non può esalare, e raffreddasi e riconvertesi in umido; e però la pegola quando bolle leva li bollori, ma non scoppia, e retorna giuso, e però dice: <emph>E gonfiare tutta e riseder compressa</emph></p></div3>
<div3><head>vv. 22-42</head>
<p>Qui segue lo poema, e come appar nel testo, mostra la benivolenzia e tenerezza che li portava l'autore; poi come subite parole lo dipartinno da elezione, che mantenente si partì. E soggiunge la figurazione d'uno demonio, lo quale gli adducea un'anima stata d'un barattieri nel mondo; e descrive ch'era in faccia molto fiero, e che venia coll'aitorio delle ale leggieramente passeggiando e dice ch'adducea adosso, cioè suso la culatta, overo anche, lo predetto peccatore tuttavia, avendolo ghermito per li nervi delle gambe, a tal modo lo tenea. Quando fu su in quel ponte dov'era Virgilio e Dante, sì lo gittò giuso, e chiamò uno demonio, il quale avea custodia di quel luogo, e impuoseli che lo mettesse nella pegola. Era lo nome del demonio Malebranche. E dice che 'l peccatore era delli Anziani di Santa Zita. Circa la quale cognizione è da sapere che i lucchesi hanno molto in devozione santa Zita; e però altro non fu a dire se non: ecco uno de' rettori di Lucca, quasi a dire: io sono per addurtene assai di tal vizio, imperò ch'ho ben fornita quella terra di tal condizione, salvo che Bonturo savio e liale; e parlava quel demonio del detto Bonturo per lo contrario, imperochè il detto Bonturo fu lo maggior barattieri di palagio che fosse o si sappia in quella cittade. Or dice elli che Bonturo fu liale, quasi a dire: tutti sono peggiori di lui.</p>
<p><add resp="ed">42</add> Ed acciò che paia ben che tutti li lucchesi siano di tal condizione, dice che al consiglio del no sì si fa ita, cioè sì, per denari. Usanza è a Lucca che al consiglio si vae due bussoli attorno, uno dove si mette la ballotta del sìe, l'altro è quello dove si mette la ballotta del noe. E dice elli ch'essi sono sì corrotti a danari tôrre, che dovendo mettere per lo ben comune nel bossolo del noe, ed elli baratta per denari, e mettelo in lo bussolo del sìe</p></div3>
<div3><head>vv. 43-45</head>
<p>Segue lo poema mostrando la velocità e prontezza del suo moto tutto a simile come canescamente lo cane, over lo mastino segue lo ladro la notte o lo die quand'elli li è attizzato</p></div3>
<div3><head>vv. 46-48</head>
<p>Qui dice lo modo del notare del peccatore in tal pelago.</p>
<p><add resp="ed">48</add> Dice d'una imagine della maiestà di Cristo che è in Lucca, la quale è appellata <emph>volto santo</emph>. Or hanno in costume li lucchesi, quando a loro bisogna aiuto, di dire: <emph>o santo volto, ora m'aiuta</emph>. Sichè vegiendo li demonii che al peccatore facea bisogno aiuto, e non era in luogo dove potesse esser soccorso, sì li diceano: qui non ha luogo il santo volto, quasi a dire: se tu chiami aiuto, tu non l'avrai</p></div3>
<div3><head>vv. 49-51</head>
<p>Il Serchio è uno fiume che corre appiè di Lucca, e la state comunemente ogni lucchese vi si bagna entro. Or lo minacciavano elli, faciendoli noto ch'elli era in altro fiume che nel Serchio</p></div3>
<div3><head>vv. 55-57</head>
<p>Esemplifica che le guardie di quelle bolgie erano così solliciti a tenere sotto la pegola, come è sollicito lo fante del cuoco a non lasciar andare a galla nel laveggio la carne, acciò che si cuoca, e non prenda alcuno fumo</p></div3>
<div3><head>vv. 58-76</head>
<p>Qui l'autore per ampliare sua materia poeticamente pone, come appare nel testo, che Virgilio li disse: asconditi qui, e io che ho le lor malizie conte, anderò ad ordinare sichè noi senza alcuna lesione forniremo nostro viaggio. E soggiungeli a sua sigurtà: non temere cosa che tu veggi che a me sia fatta <emph>sì di cigno come di grigno</emph>, imperquello che noi andiamo con tale legazione, che lor malizia non ne può nuocere. Seguendo alla storia, dice ch'elli rimase dopo un scheggio, cioè dopo l'una delle pile d'uno di quelli ponticelli, e Virgilio passò lo ponticello.</p>
<p>Com'elli fue dall'altro capo del ponticello, dice che surseno dalla fossa infiniti demonii, chi con graffi, chi con uncini sì piacevoli da vedere, che dice l'autore, che a lui fue mestieri essere sicuro e non timido. E dà al loro incesso uno esemplo, che sicome li cani orgogliosamente e senza alcuno abito di quietazione esceno molte fiate sovra quel povero, che s'arresta a dimandare elimosina ad alcuna casa, sì ad abbaiarli come eziandio a dannificarlo, tutto simile feceno quelli maladetti a Virgilio tratto ch'elli fu sovra la lor bolgia. Or Virgilio sicome savio volle fare il suo fatto riposato, e si li sgridò: nessuno di voi sia ardito di mettermi mano adosso, inanzi che voi sappiati chi io mi sia, e con che autorità io vegno; e però ordinatamente ci parliamo, udirete chi io sono e come io vegno; se parerà di procedere verso me al vostro parere lo farete.</p>
<p>Udito costoro tal persuasione, non volleno molto tempo spendere in fare deliberazione, ma tutti gridarono ad una voce: vada a tal parlamento Malacoda, quasi a dire: elli è ben così disposto oditore come bisogna a noi, che aspettiamo di graffiarlo sì tosto come si farà pure un cenno che li dispiaccia sua venuta</p></div3>
<div3><head>vv. 77-84</head>
<p>Or dice che presa questa parte tra essi che 'l ditto Malacoda andasse a tal parlamento, questi si trasse inanzi. Virgilio cominciò a dirli: credi tu ch'io sia venuto per tutti li luoghi dello inferno salvo e senza alcuno contrasto e lesione senza il voler divino? Ma io voglio che tu sappi che Dio vuole ch'io mostri questo cammino ad alcuno; però non ti mettere a contraddirmelo imperciocchè tu sai che tu ne verresti di sotto</p></div3>
<div3><head>vv. 85-87</head>
<p>Dice che quando Malacoda ebbe intesa tale commessione essere fatta a Virgilio, incontanente li cadde l'orgoglio, e gittò a terra l'uncino overo graffio, e alli altri ordinò: non sia fatto a costui alcuna ingiuria</p></div3>
<div3><head>vv. 88-90</head>
<p>Segue il poema mostrando come lo chiamò</p></div3>
<div3><head>vv. 91-93</head>
<p>Quasi a dire elli erano voluntarosi d'avere alcuna in sua custodia: per la qual visione elli temette che i demonii non attenesseno patto a Virgilio per loro a lui promesso</p></div3>
<div3><head>vv. 94-96</head>
<p>Qui dà esemplo a suo timore e dice che quelli fanti ch'uscirono di Caprona ebbero già tal paura. Caprona è uno luogo in montagna molto forte, ed è nel contado di Pisa. Fur lì li fiorentini ad oste, e questi si tennero infine ch'ebbero vittuvaglia da potere vivere, imperquello che per forza non poteano elli essere dannificati; furono li fanti, cioè li uomini che guardavano questo luogo, così pertinaci, che si lassorono a dispetto e con danno de' loro nemici condurre a tanto, ch'elli non avean più vittuaglia. Ed allora patteggionno con quelli dell'oste di renderli la fortezza ma voleano salve le persone; e quelli di fuora, sicome stanchi e affaticati, tolseno lo partito volentieri.</p>
<p>Or avenne che quando li ditti fanti usciron dalla ditta fortezza, quelli dell'oste che aveano loro promesso salvamento delle persone, sì li tagliaron tutti a pezzi. Sichè questi fanti veggiendosi sì mal menare, erano timidi e tremanti, infine che a loro venìa la volta di essere tagliati.</p>
<p>Tutto, dice l'autore, era simile di lui, ch'elli pur temea che li demonii non lo arruncigliasseno</p></div3>
<div3><head>vv. 97-102</head>
<p>Segue lo poema dicendo com'erano sospinti dal voler pure farli noia, e come insieme l'urlo mormorava coll'altro, dicendo l'uno: vuoi ch'io il tocchi? cioè: lo graffio? l'altro rispondea: sì, ma sia sul groppone: e così adescava l'un l'altro</p></div3>
<div3><head>vv. 103-111</head>
<p>Qui dice come quel demonio il quale parlava con Virgilio (ciò era Malacoda) disse al principale delli altri, ch'era nomato Scarmiglione, che posasse; e continuando locuzione con Virgilio, disse: sappi che per questo scoglio non si può oltra andare, imperciocchè elli è spezzato sichè altra via vi converrà tenere se a voi piacerà d'andar più oltre; la qual sarà che a voi converrà montare su questa grotta, la qual s'appoggia ad uno alto scoglio, dove a voi sarà possibile l'andare</p></div3>
<div3><head>vv. 112-114</head>
<p>Or qui vuole notificare in questi versi il tempo della construzione di questa Comedia, dice: ieri per cinque ore più oltre che questa ora, cioè che era ora di ieri, la sesta ora del die; conciò sia cosa ch'elli era in lo presente die la prima ora. E dice che correano <emph>anni MCC uno e sessantasei</emph>, cioè MCCLXVII anni erano trascorsi che quella via, overo quella argine era rotto, la qual rottura fue nel terremoto, che fue quando lo nostro signor Cristo fu crucifisso, il quale fu nella sesta ora del die di quel venere. Or per le scritture del nuovo testamento si sae che dalla natività di Cristo infino alla sua morte fue <emph>trenta tre</emph> anni: aggiunti questi con MCCLXVII, fanno appunto MCCC. E questo era lo numero delli anni che correvano a nativitade di Cristo, quando questa ovra fu fatta dall'autore</p></div3>
<div3><head>vv. 115-117</head>
<p>Segue lo poema, e per dare delettazione al lettore, fa menzione d'una decina di demoni, li quali quel demonio mandava suso per le rive di quella bolgia, dov'eran puniti li barattieri, e questi con graffi e con uncini andavano guardando ch'alcuno non se ne sciorinasse, e non fosse alcuno rifrigerio uscendo dalla pegola, montando suso per le rive; e per questo andavano alla guardia per arroncigliarlo, e s'alcuno ne vedeano fare tale fatto, sì lo agraffiavano a tal modo, che al peccatore peggiorava pena e angoscia. La qual guardia hae a significare che mai la pena del dannato allo inferno non si può alleggerare nè minuire, ma accrescere sìe</p></div3>
<div3><head>vv. 118-123</head>
<p>Qui li chiama per nome e imponeli uno decurio, cioè guidatore di dieci; s'elli guidasse cento arebbe nome centurione</p></div3>
<div3><head>vv. 124-126</head>
<p>Qui li dà la commessione e 'l modo che hanno a tenere.</p>
<p><add resp="ed">125</add> Cioè Virgilio e Dante.</p>
<p><emph>Ivi</emph>. <emph>Insino all'altro</emph>, quasi a dire: la nostra giurisdizione non s'estende più giuso, che la giustizia di Dio vi ha messi altri soprastanti</p></div3>
<div3><head>vv. 127-132</head>
<p>Qui dice l'autore delli atti che faceano, li quali li induceano nell'animo paura</p></div3>
<div3><head>vv. 133-135</head>
<p>Qui mostra il dolce e 'l continuo confortare di Virgilio il quale ad ogni risposta rendea ragione, dicendo che elli fanno tutto ciò per li peccatori dolenti e malnati</p></div3>
<div3><head>vv. 136-138</head>
<p>Or qui dice della via che feceno, soggiungendo come quelli demonii seguiano drieto al suo capitaneo, e derideanlo e beffavano di lui, e ciascuno in derisione di lui traeva la lingua fuori, e stringeanola con li denti, sicome s'usa fare di beffa d'altrui</p></div3>
<div3><head>v. 139</head>
<p>Qui mostra come lo capitano in derisione di loro li chiama con uno suono, ch'elli facea col culo: e questa era sua trombetta.</p>
<p>Circa la qual locuzione si può scusare l'autore a chi l'accusasse di parladura sporca e villana sì in questo luogo, come eziandio in lo XVIII, di Taide; chè la materia e l'atto del luogo lo costrinse, cioè l'inferno, in lo quale è ogni inordinazione e disconcio.</p>
<p>E qui pon fine al predetto capitolo.</p></div3></div2>

<div2><head>XXII</head>

<div3 n="Versi">
<lg>
<l>Io vidi già cavalier muover campo,</l>
<l>E cominciare stormo, e far lor mostra,</l>
<l>E talvolta partir per loro scampo:</l></lg>
<lg>
<l>Corridor vidi per la terra vostra,</l>
<l>O Aretini, e vidi gir gualdane,</l>
<l>Fedir torneamenti, e correr giostra,</l></lg>
<lg>
<l>Quando con trombe, e quando con campane,</l>
<l>Con tamburi e con cenni di castella,</l>
<l>E con cose nostrali e con istrane;</l></lg>
<lg>
<l>Nè già con sì diversa cennamella</l>
<l>Cavalier vidi mover, nè pedoni,</l>
<l>Nè nave a segno di terra o di stella.</l></lg>
<lg>
<l>Noi andavam con li dieci demoni:</l>
<l>Ahi fiera compagnia! ma nella chiesa</l>
<l>Co' santi, ed in taverna co' ghiottoni.</l></lg>
<lg>
<l>Pure alla pegola era la mia intesa,</l>
<l>Per veder della bolgia ogni contegno,</l>
<l>E della gente ch'entro v'era incesa.</l></lg>
<lg>
<l>Come i delfini, quando fanno segno</l>
<l>Ai marinar con l'arco della schiena,</l>
<l>Che s'argomentin di campar lor legno;</l></lg>
<lg>
<l>Talor così ad alleggiar la pena</l>
<l>Mostrava alcun dei peccatori il dosso,</l>
<l>E nascondeva in men che non balena.</l></lg>
<lg>
<l>E come all'orlo dell'acqua d'un fosso</l>
<l>Stan li ranocchi pur col muso fuori,</l>
<l>Sì che celano i piedi e l'altro grosso;</l></lg>
<lg>
<l>Sì stavan d'ogni parte i peccatori:</l>
<l>Ma come s'appressava Barbariccia,</l>
<l>Così si ritraean sotto i bollori.</l></lg>
<lg>
<l>Io vidi, e anche il cuor men'accapriccia,</l>
<l>Uno aspettar così, com'egli incontra</l>
<l>Che una rana rimane, e l'altra spiccia.</l></lg>
<lg>
<l>E Graffiacan, che gli era più di contra,</l>
<l>Gli arroncigliò le impegolate chiome,</l>
<l>E trassel su, che mi parve una lontra</l></lg>
<lg>
<l>Io sapea già di tutti quanti il nome,</l>
<l>Sì li notai, quando furono eletti,</l>
<l>E poi che si chiamaro, attesi come.</l></lg>
<lg>
<l>O Rubicante, fa che tu li metti</l>
<l>Gli unghioni addosso sì che tu lo scuoi,</l>
<l>Gridavan tutti insieme i maledetti.</l></lg>
<lg>
<l>Ed io: Maestro mio, fa, se tu puoi,</l>
<l>Che tu sappi chi è lo sciagurato</l>
<l>Venuto a man degli avversari suoi.</l></lg>
<lg>
<l>Lo Duca mio gli s'accostò allato,</l>
<l>Domandollo ond'ei fosse, e quei rispose:</l>
<l>Io fui del regno di Navarra nato.</l></lg>
<lg>
<l>Mia madre a servo d'un signor mi pose,</l>
<l>Chè m'avea generato d'un Ribaldo</l>
<l>Distruggitor di sè e di sue cose.</l></lg>
<lg>
<l>Poi fui famiglia del buon re Tebaldo;</l>
<l>Quivi mi misi a far baratteria,</l>
<l>Di che io rendo ragione in questo caldo.</l></lg>
<lg>
<l>E Ciriatto, a cui di bocca uscìa</l>
<l>D'ogni parte una sanna come a porco,</l>
<l>Gli fe' sentir come l'una sdrucìa.</l></lg>
<lg>
<l>Tra male gatte era venuto il sorco;</l>
<l>Ma Barbariccia il chiuse con le braccia,</l>
<l>E disse: State in là, mentr'io lo inforco.</l></lg>
<lg>
<l>E al Maestro mio volse la faccia:</l>
<l>Dimanda, disse, ancor se più disii</l>
<l>Saper da lui, prima ch'altri il disfaccia.</l></lg>
<lg>
<l>Lo Duca: Dunque or dì degli altri rii:</l>
<l>Conosci tu alcun che sia Latino</l>
<l>Sotto la pece? E quegli: Io mi partii</l></lg>
<lg>
<l>Poco è da un, che fu di là vicino;</l>
<l>Così foss'io ancor con lui coperto,</l>
<l>Ch'io non temerei unghia, nè uncino.</l></lg>
<lg>
<l>E Libicocco: Troppo avem sofferto,</l>
<l>Disse, e presegli il braccio col runciglio,</l>
<l>Sì che, stracciando, ne portò un lacerto.</l></lg>
<lg>
<l>Draghignazzo anche volle dar di piglio</l>
<l>Giù dalle gambe; onde il decurio loro</l>
<l>Si volse intorno intorno con mal piglio.</l></lg>
<lg>
<l>Quand'elli un poco rappaciati foro,</l>
<l>A lui che ancor mirava sua ferita,</l>
<l>Domandò il Duca mio senza dimoro:</l></lg>
<lg>
<l>Chi fu colui, da cui mala partita</l>
<l>Di' che facesti per venire a proda?</l>
<l>Ed ei rispose: Fu frate Gomita,</l></lg>
<lg>
<l>Quel di Gallura, vasel d'ogni froda,</l>
<l>Ch'ebbe i nimici di suo donno in mano,</l>
<l>E fe' lor sì, che ciascun se ne loda:</l></lg>
<lg>
<l>Denar si tolse, e lasciolli di piano,</l>
<l>Sì com'ei dice: e negli altri ofici anche</l>
<l>Barattier fu non picciol, ma sovrano.</l></lg>
<lg>
<l>Usa con esso donno Michel Zanche</l>
<l>Di Logodoro: ed a dir di Sardigna</l>
<l>Le lingue lor non si sentono stanche.</l></lg>
<lg>
<l>O me! vedete l'altro che digrigna:</l>
<l>I' direi anche; ma i' temo ch'ello</l>
<l>Non s'apparecchi a grattarmi la tigna.</l></lg>
<lg>
<l>E il gran proposto, volto a Farfarello</l>
<l>Che stralunava gli occhi per fedire,</l>
<l>Disse: Fatti in costà, malvagio uccello.</l></lg>
<lg>
<l>Se voi volete vedere o udire,</l>
<l>Ricominciò lo spaurato appresso,</l>
<l>Toschi o Lombardi, io ne farò venire.</l></lg>
<lg>
<l>Ma stien le male branche un poco in cesso,</l>
<l>Sì che non teman delle lor vendette;</l>
<l>Ed io, seggendo in questo loco stesso,</l></lg>
<lg>
<l>Per un ch'io son, ne farò venir sette,</l>
<l>Quando sufolerò, com'è nostr'uso</l>
<l>Di fare allor che fuori alcun si mette.</l></lg>
<lg>
<l>Cagnazzo a cotal motto levò il muso,</l>
<l>Crollando il capo, e disse: Odi malizia</l>
<l>Ch'egli ha pensata per gittarsi giuso.</l></lg>
<lg>
<l>Ond'ei ch'avea lacciuoli a gran divizia,</l>
<l>Rispose: Malizioso son io troppo,</l>
<l>Quando procuro a' mia maggior tristizia.</l></lg>
<lg>
<l>Alichin non si tenne, e di rintoppo</l>
<l>Agli altri, disse a lui: Se tu ti cali,</l>
<l>Io non ti verrò dietro di galoppo,</l></lg>
<lg>
<l>Ma batterò sovra la pece l'ali:</l>
<l>Lascisi il collo, e sia la ripa scudo</l>
<l>A veder se tu sol più di noi vali.</l></lg>
<lg>
<l>O tu, che leggi, udirai nuovo ludo:</l>
<l>Ciascun dall'altra costa gli occhi torse;</l>
<l>Quel prima, ch'a ciò fare era più crudo.</l></lg>
<lg>
<l>Lo navarrese ben suo tempo colse,</l>
<l>Fermò le piante a terra, e in un punto</l>
<l>Saltò, e dal proposto lor si sciolse.</l></lg>
<lg>
<l>Di che ciascun di colpo fu compunto,</l>
<l>Ma quei più, che cagion fu del difetto;</l>
<l>Però si mosse, e gridò: Tu se' giunto.</l></lg>
<lg>
<l>Ma poco valse, chè l'ale al sospetto</l>
<l>Non potero avanzar: quegli andò sotto,</l>
<l>E quei drizzò, volando, suso il petto:</l></lg>
<lg>
<l>Non altrimenti l'anitra di botto,</l>
<l>Quando il falcon s'appressa, giù s'attuffa,</l>
<l>Ed ei ritorna su crucciato e rotto.</l></lg>
<lg>
<l>Irato Calcabrina della buffa,</l>
<l>Volando dietro gli tenne, invaghito</l>
<l>Che quei campasse, per aver la zuffa.</l></lg>
<lg>
<l>E come il barattier fu disparito,</l>
<l>Così volse gli artigli al suo compagno,</l>
<l>E su colui sovra il fosso ghermito.</l></lg>
<lg>
<l>Ma l'altro fu bene sparvier grifagno</l>
<l>Ad artigliar ben lui, e ambedue</l>
<l>Cadder nel mezzo del bolente stagno.</l></lg>
<lg>
<l>Lo caldo sghermitor subito fue:</l>
<l>Ma però di levarsi era niente,</l>
<l>Sì aveano inviscate l'ale sue.</l></lg>
<lg>
<l>Barbariccia con gli altri suoi dolente</l>
<l>Quattro ne fe' volar dall'altra costa</l>
<l>Con tutti i raffi, e assai prestamente</l></lg>
<lg>
<l>Di qua, di là discesero alla posta:</l>
<l>Porser gli uncini verso gl'impaniati,</l>
<l>Ch'eran già cotti dentro dalla crosta:</l></lg>
<lg>
<l>E noi lasciammo lor così impacciati.</l></lg></div3>
<div3 n="Introduzione">
<p>Poich'ha nel precedente capitolo, per ampliare sua materia, trattato della quinta bolgia sicome del luogo e de' ministri, in questo capitolo vuole fare menzione d'alcuni che trovò, ch'erano nella sopradetta puniti, li quali furono notevoli barattieri e grandi trafficatori delle cose comuni, e specialmente apresso alcuni signori, sì come apparirà in la esposizione del testo</p></div3>
<div3><head>vv. 1-3</head>
<p>Seguendo il suo poema vuole esemplificare per la loro diversa mossa l'essere diverso a tutti li modi mondani, cioè la mossa di Barbariccia con tutta sua decuria. E dice l'autore che vide già a cavalieri, mover campo cioè a stanzia: elli s'apella lo luogo dove stanno li giostratori <emph>campo</emph>; e però quando li detti giostratori mutano luogo, ell'è tra essi grande rimescolata tra per tramutar masserie, tramutare tende, tramutare cavalli, e tuttavia parte d'essi stanno schierati e sotto arme, per paura de' nemici che molte volte sì numerosi assaglieno l'oste in tai movimenti, e li uomini si trovano disordinati, e molte fiate sono già stati sconfitti. Sì chè quelli che sono schierati continuo fanno suonare le loro trombe, acciò che stieno attenti e non trascurati; l'altra parte di loro che travasano, stanno in tremito di non essere assagliti, e <emph>per consequens</emph> si spaziano ed è tra loro grande caccia e aviluppamento. Or dice l'autore: io fui già in tal mossa di campo.</p>
<p><add resp="ed">2</add> Qui vuole mostrare che vide già incominciare stormo. <emph>Stormo</emph> è quando alcuna gente è ad assedio ad alcuno castello over fortezza, e propogne di fare suo podere a quelli dentro per superchiarli e vincerli. E usasi di darli la battaglia da più lati con grande romore, per spaurire quelli di dentro e con grandi gridi; e anche questo tumulto sta in sua memoria.</p>
<p><add resp="ed">3</add> Ancora ha veduto partire oste d'alcuno luogo. Circa la qual partita per scampare è da sapere, quand'ella occorre non vi si osserva alcuno ordine, ma tutti chi meglio meglio la leva, e li suoi arnesi non ne vanno molto destramente, e molti ne rimagnono ancora</p></div3>
<div3><head>vv. 4-6</head>
<p>Ancora hae lo romore che aviene nella terre rotte, il quale è quando una terra è rotta corrono alcuni contadini a cavallo armati, e talora forestieri per la terra, e uccideno se truovano alcuno suo nemico, rubano e vanno gridando <emph>viva e muoia</emph>, secondo lor essere. Nelle quali cose molto romore è tra le persone, chi lamentandosi, chi fuggendo, chi sgridando, e chi incalzando altri, ed è molto spauroso mugito, e non lo può bene comprendere chi non v'è stato; e però dice l'autore: <emph>corridor vidi</emph>.</p>
<p><add resp="ed">5</add> Qui esclama contro li aretini, perchè al tempo che i guelfi furono cacciati di Firenze, li ghibellini collo suo aiutorio, ch'erano li aretini, correano la città di Firenze per lo ditto modo. E soggiunge che di loro andavan per la terra gualdane, cioè compagnie rubando e uccidendo i guelfi.</p>
<p><add resp="ed">6</add> Ancor hae in fantasia lo trombare, lo romore, e lo sgrido che fa l'uno cavalieri con l'altro quando sono a far torneo, e similemente quando fanno giostre</p></div3>
<div3><head>vv. 7-9</head>
<p>Or dice nel testo poich'ha detto delle mosse di quelli stormenti, che a ciò s'usavano, cioè trombe, in mutar campo e in levarlo, campane in convocare popolo e in stormire quando si ruba, con tamburri in torneamenti e giostre, e anche cenamelle.</p>
<p><add resp="ed">8</add> Cioè segni di castelli come di die bandiere bianche, nere, rosse <emph>etc.</emph>, o con fumi, e s'elli è di notte con fuochi.</p>
<p><add resp="ed">9</add> Cioè con usate cose, come messi e spie; e con istrane, cioè con insegne e maniere</p></div3>
<div3><head>vv. 10-12</head>
<p>Qui fa comparazione della mossa predetta a tutte le altre che si fanno nel mondo che alcuna non li pare così strania a dire, che li raccogliea pedegiando; e soggiunge: nè eziandio navilio vidi partire nè di porto, dove si vede terra, nè di pelago, dove fanno suo viaggio a segno di mare, o di stella cioè di tramontana</p></div3>
<div3><head>vv. 13-15</head>
<p>Segue lo suo poema, e palesa la condizion di quella compagnia in quanto dice: <emph>fera</emph>, e poi adesso fa digressione, e dice che nelle chiese ha l'uomo compagnia di scienzia, in taverna ha l'uomo compagnia di ghiottoni, sichè si sovraintende: in inferno si conviene avere compagnia con li demoni</p></div3>
<div3><head>vv. 16-24</head>
<p>Qui esemplifica lo notare de' peccatori nella pegola, e dice che sicome li delfini, quando si turba il tempo, si raunano insieme e lasciano lo pelago, e vegnono notando verso le piaggie e rive, con la schiena sovra l'acqua e poi sommergendosi, il quale è segno tale raunamento di turbazione di mare. E però li marinari, che li vegiono, scampano in porto.</p>
<p>Tutto simile notavano li peccatori in quella bolgia mostrando sopra la pegola il dosso, e questo per alleviare la pena, ma di botto si sommergeano per paura di non essere aggraffiati. E dice ch'era meno quel tempo che stava discoperto il loro dosso, che non è quello in che balena. Balenare è quello quando di state ch'è grande caldo in l'aire, è acceso alcuni vapori umidi e sottili, che per lo grande caldo s'accendono e per la loro sottilità, è tosto consumato quello umido che s'accende; appellasi lucinero, che è quasi in un batter d'occhio</p></div3>
<div3><head>vv. 25-30</head>
<p>Qui dà uno esemplo de' peccatori predetti, e dice che sicome alle rive delle fosse d'acqua dolce stanno li ranocchi col capo fuor dell'acqua, e quando vedono uomo o animale, o altra cosa che faccia movimento, incontanente si sommergono, tutto simile stanno li peccatori in quella bolgia; ma quando vedeano alcuno de' demoni, che stavano lì per sovrastanti, incontanente si nascondeano lì sotto la pegola</p></div3>
<div3><head>vv. 31-36</head>
<p>Seguendo il suo poema dice che come avenne delle rane predette, che alcuna ne rimase sulla riva, così di quelli peccatori rimase uno, il quale fu aggraffiato da uno di quelli dimonii, ch'avea nome Graffiacane, e tratto fuori suso la riva: e descrive sua apparenza, ponendolo che li parve simile d'una lontra. <emph>Lontra</emph> è uno animale tutto piloso e nero; hae quattro piedi ed è lungo, ed ha una lunga coda; vive e fa sua pausa la maggior parte del tempo in acqua. Or tutto simile era lo peccatore che fu tratto suso per la pegola dov'era bollito entro</p></div3>
<div3><head>vv. 37-39</head>
<p>Cioè ch'elli sapea di tutti quelli dieci demonii il nome, ciò era Barbariccia, Alichino, Calcabrina, Cagnazzo, Libicocco, Graffiacane, Draghignazzo, Farfarello, Ciriatto e Rubicante, imperquello ch'elli li notò quando a loro fu commesso per Malacoda quello officio e legazione</p></div3>
<div3><head>vv. 40-43</head>
<p>Qui nota li atti sì del parlare come delle persone de' detti demonii al predetto Rubicante fatti che dovesse procedere in la persona del predetto peccatore</p></div3>
<div3><head>vv. 46-54</head>
<p>Circa la quale istoria è da sapere che 'l detto peccatore fu uno ch'ebbe nome Giampolo, lo qual nacque per madre d'una gentil donna di Navarra. Vero è ch'elli stesso dice, come appar nel testo, che 'l padre suo fu un Ribaldo, il quale era distruggitore di sè e delle sue cose. Come fu un poco grandicello fu messo per sua madre a servire un signore, in lo quale officio elli seppe sì proficare ch'elli montò a essere famiglio del re di Navarra, il quale ebbe nome Tebaldo e fu virtuosissima persona e re da bene. E fu lo ditto Giampolo tanto in grazia del predetto re Tebaldo, ed ebbe tanto stato in sua corte, ch'elli avea possanza di dispensare de' beneficii e grazie in molta quantitade, le quali barattando per pecunia, elli dispensava in modo illicito e inonesto; per li quali peccati così commessi elli era a tal pena. E però dice: di che io rendo ragione in questo caldo</p></div3>
<div3><head>vv. 55-57</head>
<p>Segue il poema: Ciriatto è nome di demonio.</p>
<p><add resp="ed">57</add> <emph>Sdrucìa</emph>, cioè schiantava, overo fendea</p></div3>
<div3><head>v. 58</head>
<p><emph>Tra male gatte</emph>, cioè li demoni.</p>
<p><emph>Ivi</emph>. <emph>Sorco</emph>, cioè lo predetto peccatore</p></div3>
<div3><head>v. 68</head>
<p><emph>Così foss'io ancor</emph>, segue lo poema, come appar nel testo</p></div3>
<div3><head>v. 72</head>
<p><emph>Lacerto</emph> è la polpa che è nel braccio tra la spalla e 'l gomito</p></div3>
<div3><head>v. 74</head>
<p><emph>Decurio</emph>, cioè lo capo d'una decina, ch'era Barbariccia</p></div3>
<div3><head>v. 81</head>
<p><emph>Fu frate Gomita</emph>. Circa la qual novella è da sapere che anticamente la isola di Sardigna era de' saracini, e per essi abitata, e posseduta. Accompagnonsi genovesi e pisani e propuoseno di conquistar Sardigna, e fenno armata grande e grossa: ebbonla conquistata. Poich'ebbeno scacciati li saracini e sottomessa l'isola a sua signoria, volsenla partire, e caddeno a cotal patto insieme di dover far d'essa due parti, l'una fosse tutto quello ch'era sovra terra, com'era edificii, case, schiavi e ogni altra roba; l'altra parte fosse pure lo terreno schietto. Cadeno poi fatte queste parti, in accordio che dei genovesi fosse quello ch'era sovra terra, e dei pisani fosse quel terreno solo. Sichè abreviando la istoria, li genovesi se ne portonno ogni cosa ed eziandio fenno tagliare li boschi e le vigne che suso v'erano. Rimaso a' pisani lo terreno dell'isola, pensonno di farlo abitare, e feceno grandi avantaggi a qualunque la volesse abitare; e diviseno l'isola in quattro parti, ed in ciascuna ordinonno un rettore, il quale dovesse avere custodia e tener ragione nella sua quarta parte, ed appellonno cotale rettore <emph>giudice</emph>. Fenno in ciascuna di queste quattro parti una principale fortezza, nella quale tenea ragione, ed eravi intitolato lo detto rettore. E l'uno è appellato giudice di Gallura, l'altro è appellato giudice d'Alborea, lo terzo è appellato giudice di Logodoro, lo quarto si chiama lo giudice di Callari.</p>
<p>Or seguitando alla novella di Frate Gomita, elli fu fattore del giudice di Gallura molto in grazia e con ampia giurisdizione nel suo giudicato. Avenne che in un tempo lo detto giudice mandò e prese ed ebbe in prigione suoi nemici. Questo suo fattore per moneta li lasciò, di ch'elli scamponno. Sichè usava baratterie in la corte del detto giudice, e però ne fa l'autore qui menzione</p></div3>
<div3><head>v. 82</head>
<p><emph>Donno</emph>, si è a dire Signore in lingua sarda ed eziandio di Cicilia</p></div3>
<div3><head>vv. 88-90</head>
<p>Questo donno Michele Zanche, fu fattore della madre del re Enzo, figliuolo naturale dello imperadore Federigo secondo. E dopo la morte del detto re Enzo, don Michele tolse la ditta donna per moglie, la quale era donna del giudicato di Logodoro e di Sardigna; e seppe fare avviluppamento per grande baratterìa. Ebbe dalla ditta donna una figliuola, la quale in processo di tempo elli diè per mogliere a messer Branca d'Oria da Genova. E sicome apparirà nel penultimo capitolo di questa cantica, volendo lo detto messer Branca possedere la ricchezza del detto donno Michele, sì lo invitò un die a disnare, poi per frutte lo fece tagliare a pezzi. E soggiunse nel testo che delle dette baratterie dello detto Giampolo e del detto Michele non si stancavan li sardi di favellare</p></div3>
<div3><head>vv. 91-93</head>
<p>Segua il poema, come appar nel testo</p></div3>
<div3><head>vv. 94-96</head>
<p>Cioè lo decurio li fece stare a posa. E nota che l'autore volendo parlare più volte d'uno, non li dice quel nome l'una volta che l'altra per non cadere in fallacia <emph>nugationis</emph>, e siccome è del predetto conducitore dei dieci demoni, che una fiata lo appella Barbariccia, l'altra fiata decurio, un'altra il gran proposto</p></div3>
<div3><head>vv. 97-105</head>
<p>Or qui poeticamente vuole mostrare l'autore che l'anime separate dal corpo si ritornonno in quello essere e stato di abito spirituale in che erano nel punto della separazione di esse dal corpo, sichè se l'anima morìo in baratterìa, sempre le rimane quello abito; e però che 'l detto Giampolo fu barattiero e così morìo, ancor vuole mostrare ch'usava tal disposizione; e dice ch'elli pensò sotto spezia di Virgilio e di Dante d'ingannar li detti demoni e di dispartirsi da loro. E disse a Virgilio: se non fosse che costoro sono quie, io sufolerei, cioè farei uno verso, al quale tutti li peccatori che sono sotto la pegola verrebbono a sommo, sichè voi potreste avere notizia di qualunque vi piacesse; ma costoro sono quie, sichè nullo ardirebbe di farsi a galla; ma s'elli desseno un poco di lato e torcessen occhio, voi vedreste molte nuove cose. E tutto questo dicea elli per scampare delle loro mani, e gittarsi nella pegola.</p>
<p><add resp="ed">104</add> <emph>Quando sufolerò</emph>, cioè c'hanno usanza quando uno si mette fuori della pegola e ivi non è guardie di chi elli temano, e quello sufoli, tutti vegnono a ristorarsi</p></div3>
<div3><head>vv. 106-108</head>
<p>Questo pare che s'avvedesse della baratterìa, come appare nel testo</p></div3>
<div3><head>vv. 109-111</head>
<p>Cioè scaltramente rispuose, come appare nel testo, quasi facendosi grosso e non appensato</p></div3>
<div3><head>v. 114</head>
<p><emph>Galloppo</emph>. È uno andare di cavallo tra 'l trotto e 'l correre, quasi a dire: io ti seguirò a mia possanza</p></div3>
<div3><head>vv. 115-117</head>
<p>Cioè noi ci asconderemo tra la sommità del rivale e la bolgia acciò che neuno ci veggia. E tacitamente disse: se tu c'ingannerai, stranio ci parrà che siali fatto quello ch'elli demanda a vedere s'elli solo vale e sa più di noi</p></div3>
<div3><head>vv. 118-129</head>
<p>Seguendo lo suo poema drizza lo sermone allo lettore, e dice che ciascuno de' predetti demoni travolse li occhi a guardare in altra parte, e più tosto colui che li era più incagnito adosso per potere avere cagione di procedere in esso. E sì tosto come lo ditto Navarese vide che neuno lo guardava, parlando tuttora con essi si gittò nella pegola, e tolsese da ogni loro proposto e ragionamento. Veggendo così Alichino gettossi ratto contra ad esso, credendolo aggiugnere, e volando disse: tu se' giunto. E soggiunge che poco li valse tal seguire, imperquello che l'ale d'Alichino non potero giungere lo sospetto, cioè lo peccatore, ad avanzare al suo salto</p></div3>
<div3><head>vv. 130-135</head>
<p><emph>Non altrimenti</emph>. Qui esemplifica sì del sommergersi del peccatore come del seguitare d'Alichino, e dice che a quel modo l'anatra cacciata dal falcone sì se posa, e 'l falcone veggendo che non la può prendere, retorna volando in suso corruccioso e irato; tutto a simile fece Alichino</p></div3>
<div3><head>vv. 136-141</head>
<p>Dice che Calcabrina veggendo che 'l pescatore scampò anch'elli li volò drieto, e fu quasi allegro ch'elli scampasse per avere materia di fare brigata con Alichino, e dice che dopo la sommersione del Navarese elli si volse ad Alichino e grimillo e 'l simile fe' Alichino a lui, perch'era anch'elli gremidore. Gremitti questi insieme, ciascuno tirava in diversa parte sì che cadeno in la pegola.</p>
<p><add resp="ed">140</add> Dice come furono assaliti dal caldo, ma elli avevano già inveschiate l'ali di pegola, che per sè stessi non poteano levarsi</p></div3>
<div3><head>vv. 142-151</head>
<p>Dice che 'l detto capitano fe' volare quattro de' suoi compagni da l'altro lato della bolgia con graffi e con uncini per tirare costui fuori, ed elli similemente da suo lato si procacciavano, ed in cotale impaccio si lasciarono e partironsi da essi.</p>
<p>E qui si termina la sentenzia del XXII capitolo.</p></div3></div2>

<div2><head>XXIII</head>

<div3 n="Versi">
<lg>
<l>Taciti, soli e senza compagnia,</l>
<l>Andavam l'un dinanzi e l'altro dopo,</l>
<l>Come i frati minor vanno per via.</l></lg>
<lg>
<l>Volto era in su la favola d'Isopo</l>
<l>Lo mio pensier per la presente rissa,</l>
<l>Dov'ei parlò della rana e del topo:</l></lg>
<lg>
<l>Chè più non si pareggia mo ed issa,</l>
<l>Che l'un coll'altro fa, se ben s'accoppia</l>
<l>Principio e fine con la mente fissa:</l></lg>
<lg>
<l>E come l'un pensier dell'altro scoppia,</l>
<l>Così nacque di quello un altro poi,</l>
<l>Che la prima paura mi fe' doppia.</l></lg>
<lg>
<l>Io pensava così: Questi per noi</l>
<l>Sono scherniti, e con danno e con beffa</l>
<l>Sì fatta, ch'assai credo che lor nòi.</l></lg>
<lg>
<l>Se l'ira sovra il mal voler s'aggueffa,</l>
<l>Ei ne verranno dietro più crudeli,</l>
<l>Che cane a quella lievre ch'egli acceffa.</l></lg>
<lg>
<l>Già mi sentia tutto arricciar li peli</l>
<l>Della paura, e stava indietro intento,</l>
<l>Quando io dissi: Maestro, se non celi</l></lg>
<lg>
<l>Te e me tostamente, io pavento</l>
<l>Di Malebranche: noi gli avem già dietro:</l>
<l>Io gl'immagino sì, che già gli sento.</l></lg>
<lg>
<l>E quei: S'io fossi di piombato vetro,</l>
<l>L'imagine di fuor tua non trarrei</l>
<l>Più tosto a me, che quella d'entro impetro.</l></lg>
<lg>
<l>Pur mo venieno i tuoi pensier tra i miei</l>
<l>Con simile atto e con simile faccia,</l>
<l>Sì che d'entrambi un sol consiglio fei.</l></lg>
<lg>
<l>S'egli è che sì la destra costa giaccia,</l>
<l>Che noi possiam nell'altra bolgia scendere,</l>
<l>Noi fuggirem l'immaginata caccia.</l></lg>
<lg>
<l>Già non compièa di tal consiglio rendere,</l>
<l>Ch'io gli vidi venir con l'ali tese,</l>
<l>Non molto lungi, per volerne prendere.</l></lg>
<lg>
<l>Lo duca mio di subito mi prese,</l>
<l>Come la madre ch'al romore è desta,</l>
<l>E vede presso a sè le fiamme accese,</l></lg>
<lg>
<l>Che prende il figlio e fugge e non s'arresta,</l>
<l>Avendo più di lui che di sè cura,</l>
<l>Tanto che solo una camicia vesta:</l></lg>
<lg>
<l>E giù dal collo della ripa dura</l>
<l>Supin si diede alla pendente roccia,</l>
<l>Che l'un dei lati all'altra bolgia tura.</l></lg>
<lg>
<l>Non corse mai sì tosto acqua per doccia</l>
<l>A volger ruota di mulin terragno,</l>
<l>Quand'ella più verso le pale approccia,</l></lg>
<lg>
<l>Come il Maestro mio per quel vivagno,</l>
<l>Portandosene me sovra 'l suo petto,</l>
<l>Come suo figlio, e non come compagno.</l></lg>
<lg>
<l>Appena fur li piè suoi giunti al letto</l>
<l>Del fondo giù, ch'ei furono sul colle</l>
<l>Sovresso noi: ma non gli era sospetto;</l></lg>
<lg>
<l>Chè l'alta provedenza che lor volle</l>
<l>Porre ministri della fossa quinta,</l>
<l>Poder di partirs'indi a tutti tolle.</l></lg>
<lg>
<l>Laggiù trovammo una gente dipinta,</l>
<l>Che giva intorno assai con lenti passi</l>
<l>Piangendo, e nel sembiante stanca e vinta.</l></lg>
<lg>
<l>Egli avean cappe con cappucci bassi</l>
<l>Dinanzi agli occhi, fatte della taglia</l>
<l>Che in Cologna per li monaci fassi.</l></lg>
<lg>
<l>Di fuor dorate son, sì ch'egli abbaglia;</l>
<l>Ma dentro tutte piombo, e gravi tanto,</l>
<l>Che Federigo le mettea di paglia.</l></lg>
<lg>
<l>O in eterno faticoso manto!</l>
<l>Noi ci volgemmo ancor pure a man manca</l>
<l>Con coloro insieme, intenti al tristo pianto:</l></lg>
<lg>
<l>Ma per lo peso quella gente stanca</l>
<l>Venia sì pian, che noi eravam nuovi</l>
<l>Di compagnia ad ogni muover d'anca.</l></lg>
<lg>
<l>Perch'io al Duca mio: Fa che tu truovi</l>
<l>Alcun, ch'al fatto o al nome si conosca,</l>
<l>E gli occhi sì andando intorno muovi.</l></lg>
<lg>
<l>Ed un che intese la parola Tosca,</l>
<l>Diretro a noi gridò: Tenete i piedi,</l>
<l>Voi, che correte sì per l'aura fosca:</l></lg>
<lg>
<l>Forse ch'avrai da me quel che tu chiedi.</l>
<l>Onde il Duca si volse, e disse: Aspetta,</l>
<l>E poi secondo il suo passo procedi.</l></lg>
<lg>
<l>Ristetti, e vidi duo mostrar gran fretta</l>
<l>Dell'animo, col viso, d'esser meco;</l>
<l>Ma tardavali il carco e la via stretta.</l></lg>
<lg>
<l>Quando fur giunti, assai con l'occhio bieco</l>
<l>Mi rimiraron senza far parola:</l>
<l>Poi si volsero in sè, e dicean seco:</l></lg>
<lg>
<l>Costui par vivo all'atto della gola:</l>
<l>E s'ei son morti, per qual privilegio</l>
<l>Vanno scoverti della grave stola?</l></lg>
<lg>
<l>Poi disser me: Oi Tosco, ch'al collegio</l>
<l>Degl'ipocriti tristi se' venuto,</l>
<l>Dir chi tu sei non avere in dispregio.</l></lg>
<lg>
<l>Ed io a loro: Io fui nato e cresciuto</l>
<l>Sovra il bel fiume d'Arno alla gran villa,</l>
<l>E son col corpo ch'i'ho sempre avuto.</l></lg>
<lg>
<l>Ma voi chi siete, a cui tanto distilla,</l>
<l>Quant'io veggio, dolor giù per le guance,</l>
<l>E che pena è in voi che sì sfavilla?</l></lg>
<lg>
<l>E l'un rispose a me: Le cappe rance</l>
<l>Son di piombo sì grosse, che li pesi</l>
<l>Fan così cigolar le lor bilance.</l></lg>
<lg>
<l>Frati Godenti fummo, e Bolognesi,</l>
<l>Io Catalano, e costui Loderingo</l>
<l>Nomati, e da tua terra insieme presi,</l></lg>
<lg>
<l>Come suole esser tolto un uom solingo</l>
<l>Per conservar sua pace, e fummo tali,</l>
<l>Ch'ancor si pare intorno dal Gardingo.</l></lg>
<lg>
<l>Io cominciai: O frati, i vostri mali....</l>
<l>Ma più non dissi: chè all'occhio mi corse</l>
<l>Un, crocifisso in terra con tre pali.</l></lg>
<lg>
<l>Quando mi vide, tutto si distorse,</l>
<l>Soffiando nella barba co' sospiri:</l>
<l>E il frate Catalan, ch'a ciò s'accorse,</l></lg>
<lg>
<l>Mi disse: Quel confitto, che tu miri,</l>
<l>Consigliò i Farisei, che convenia</l>
<l>Porre un uom per lo popolo a' martìri.</l></lg>
<lg>
<l>Attraversato e nudo è nella via,</l>
<l>Come tu vedi, ed è mestier ch'e' senta</l>
<l>Qualunque passa com'ei pesa pria:</l></lg>
<lg>
<l>E a tal modo il suocero si stenta</l>
<l>In questa fossa, e gli altri dal concilio</l>
<l>Che fu per li Giudei mala sementa.</l></lg>
<lg>
<l>Allor vid'io maravigliar Virgilio</l>
<l>Sopra colui ch'era disteso in croce</l>
<l>Tanto vilmente nell'eterno esilio.</l></lg>
<lg>
<l>Poscia drizzò al frate cotal voce:</l>
<l>Non vi dispiaccia, se vi lece, dirci</l>
<l>Se alla man destra giace alcuna foce,</l></lg>
<lg>
<l>Onde noi ambedue possiamo uscirci</l>
<l>Senza costringer degli angeli neri,</l>
<l>Che vegnan d'esto fondo a dipartirci.</l></lg>
<lg>
<l>Rispose adunque: Più che tu non speri</l>
<l>S'appressa un sasso, che della gran cerchia</l>
<l>Si muove, e varca tutti i vallon feri,</l></lg>
<lg>
<l>Salvo ch'a questo è rotto, e nol coperchia:</l>
<l>Montar potrete su per la ruina,</l>
<l>Che giace in costa, e nel fondo soperchia.</l></lg>
<lg>
<l>Lo Duca stette un poco a testa china,</l>
<l>Poi disse: Mal contava la bisogna</l>
<l>Colui, che i peccator di là uncina.</l></lg>
<lg>
<l>E il frate: Io udi' già dire a Bologna</l>
<l>Del Diavol vizii assai, tra i quali udi'</l>
<l>Ch'egli è bugiardo, e padre di menzogna.</l></lg>
<lg>
<l>Appresso il Duca a gran passi sen gì</l>
<l>Turbato un poco d'ira nel sembiante:</l>
<l>Ond'io dagl'incarcati mi parti'</l></lg>
<lg>
<l>Dietro alle poste delle care piante.</l></lg></div3>
<div3 n="Introduzione">
<p>In questo capitolo intende l'autore dopo alcune poetiche parole e fabulose di trattare della pena delli ipocriti, li quali elli punisce nella sesta bolgia. Circa la quale intenzione è da sapere che, sicome dice Brittone nella Esposizione de' vocaboli, <emph>ipocrita</emph> è a dire fittore, cioè fingitore, cioè ingannatore, simulatore, cioè uno coverto inganno e rappresentatore d'altra persona ch'elli non è. Distingue la sua etimologia in questo modo, che ipocrita è componuto di due parti, l'uno si è a dire <emph>ipo</emph>, che vuol dir <emph>sopra</emph>, e <emph>crisis</emph> in greco che è a dire in latino <emph>auro</emph>, sì che ipocrita è a dire <emph>sovra dorato</emph>: e questo hae a significare che li ipocriti in la apparenza e in la superficie appaiono d'oro, cioè boni e santi e dentro sono altro.</p>
<p>Ed altri tolleno la etimologia per altro modo, e diceno che <emph>ipo</emph> si è a dire <emph>sotto</emph>, e <emph>crisi</emph>, <emph>crita</emph>, si è a dire, com'è detto, <emph>auro</emph>, e soggiungeno: <emph>ipocrita</emph> è a dire altro <emph>sotto oro</emph>. E perciò è scritto nell'Aurora delli ipocrati: <emph>habet enim aurum in superficie, latet lutum</emph>; ed in un altro luogo: <emph>Auri nobilitas luceam</emph>.</p>
<p>Circa il qual vizio e peccato è da sapere che in lo abito e in li atti estrinseci li ipocriti appaiono santi e buoni, e dentro non è nulla di bontà nè di santità, sichè lo segno di fuori non ha alcun segnato dentro. E però è mendacio e bugia, ed è opposito di veritade, sicome dire santo Augustino in libro <emph>De questionibus, evangelii</emph>: - <emph>Non omne quod fingimus mendacium est, sed quando id fingimus quod nihil significat</emph>. Sichè appare che 'l segno di fuori delli ipocriti non significa dentro alcuna cosa, e però è <emph>mendacio</emph>. Ma quando la finzione nostra di fuori si refere ad alcuna cosa dentro, allora non è mendacio, ma può essere figura di veritade, sicome nella Scrittura santa che la apparenza e 'l suono delle parole diranno una cosa, e la figura sarà un'altra. Or lo ipocrita si dipinge con suffumigii per parere smorto e giallo acciò ch'elli paia uomo di grande vita. Portano li capelli grandi quasi a parere che non curano delle dilettazioni corporali; usano un parlare feminile con la voce bassa, e dentro son tutto l'opposito; se fan orazione fannola in cospetto di molti per acquistare quella gloria e fama: similemente se fanno elemosina, molto godeno quando sono veduti, il quale diletto è contra quello che è scritto nello Evangelio di san Matteo, capitolo settimo: <emph>Cum facis elemosinam noli tuba canere sicut ipocritae faciunt</emph>. Li quali peccatori l'autore mirabilmente punisce, che sicome elli erano e mostravano nel mondo diverso quel ch'apparea da quello ch'era ascosto, ed era tutto santo e buona quella sua apparenza, così li punisce entro cappe, le quali sono belle e grandi e dorate, e di fuori paiono una onorevile cosa. E così come dentro elli furono diversi, così quelle cappe dentro sono diverse dalla loro apparenza, chè sono foderate di piombo, il quale li carca sì che dànno smisurata fatica, ed acciò che tale fatica li sia continua sempre stanno in movimento, e sempre conviene ch'elli vadano. Ancora li fa passare per adosso a un'altra generazione di ipocriti, li qual furono del popolo de' Giudei, ed erano loro sacerdoti ed ebbeno colpa della morte del nostro signore Gesù Cristo, sicome fu Caifas, che disse: <emph>Expedit unum hominem mori pro populo</emph>. E punisce quelli che li pone crucifissi in terra con tre pali, uno in ciascuna mano, e uno in entrambe due li piedi: e per adosso passano loro tutti questi ipocriti con quello abito e vestimento pesante.</p>
<p>Poscia infine del capitolo tocca alcuna cosa delle menzogne diaboliche. E lì termina il suo capitolo</p></div3>
<div3><head>vv. 1-3</head>
<p>Seguendo suo poema dice che si partirono dalla compagnia de' X demoni, e andavano a suo viaggio l'uno dopo l'altro, cioè Virgilio inanzi ed elli drieto, quasi a dire allegoricamente che sempre la previsione umana elli mettea inanzi, elli seguia dietro a quella.</p>
<p><add resp="ed">3</add> Usanza è quando li frati minori vanno da una cittade ad un'altra o da uno luogo ad un altro, s'elli fosseno ben cento, vanno in fila l'uno dietro all'altro, può essere forse perchè vanno contemplando con Dio, e può essere forse che non hanno usanza di comunicare, di parlare insieme</p></div3>
<div3><head>vv. 4-6</head>
<p>Qui introduce una favola che pone Isopo ad esemplo della battaglia, overo rissa che fu tra Alichino e Calcabrina, e dice ch'ell'era quella favola volta in su, quasi a dire: quella carta del libro de Isopo era volta sopra che si potea leggere.</p>
<p>Pone Isopo che uno topo, overo sorigo, andava in uno suo viaggio; quando elli fue ad una parte della sua via, elli trovò uno fossato largo e profondo pieno d'acqua, sovra lo quale non era alcuno ponte: stava costui sovra la riva pur pensando lo modo ch'elli avea a tenere per passare oltre. E stando così una rana di quelle del fossato veggendo costui stare così pensoso, li disse, io credo che tu vogli passar e questa acqua, e però io ti faccio assapere che io so molto bene notare; se tu vuoi io te passerò oltre per farti servigio; ed in suo cuore dicea: se costui è così matto ch'elli mi creda, io l'annegherò in questa acqua e poi lo mangerò, ed avronne buono pascolo.</p>
<p>Lo topo udendo tale profferta disse: oh, che modo terrai tu ch'io non mi parta da te? Tu sai ch'io non sono uso di stare in acqua, sì ch'io non so li soccorrimenti che fanno bisogno alli accidenti che possono venire, s'io ti cadessi d'adosso io potrei annegare. La rana rispuose: lo modo che noi terremo sarà questo; io mi legherò un filo al piè da l'un capo, tu ti legherai al tuo piede dall'altro capo, poi tu mi monterai adosso, ed io ti porterò oltra; e se per accidente sopravenisse che tu mi cascassi d'adosso, lo filo non ti lasciarebbe partire.</p>
<p>Pensò lo topo in suo cuore: costei dice bene, ma io farò ch'ella ne portarà gran pena, che come sarò oltre della riva, io non aspetterò ch'ella disleghi lo filo, e sì la trarrò in terra sì ch'ella morrà, perch'ella non può vivere se non in acqua, e sì la mangiarò.</p>
<p>Ragionando costoro insieme lo palese, e propostisi lo segreto in cuore, fu trovato uno filo, e ligonsi insieme: lo topo montò adosso alla rana, e la rana nuotando infino al mezzo del fossato, com'ella fu lìe sì si sommerse; lo topo incomincia a gridare e prontava d'andare a terra, la rana pur prontava nel mezzo dell'acqua, sichè tirando l'uno in qua l'altro in là, le posse erano così eguali, che l'uno non potea nè avanzare nè essere avanzado dall'altro.</p>
<p>Uno nibbio, overo piò, volava per aire, vide nell'acqua questo movimento, calossi e portolli via ambedue e fenne per questa fiata suo pascolo.</p>
<p>Or dice l'autore esemplificando che, sicome la intenzione e poi l'affetto della rana e del topo era tutta a danneggiare l'uno l'altro, tutto simile era l'affezione de' predetti due demonii quando volò l'uno dietro all'altro per la partita del Navarese</p></div3>
<div3><head>vv. 7-9</head>
<p>Or dice elli che questi vocaboli <emph>mo</emph> e <emph>issa</emph> non si pareggiano così, perchè sono a dire tutti e dui una cosa, come questo esemplo è dritto esemplo della predetta istoria: <emph>mo</emph> è vocabolo romagnolo, ed è a dire <emph>moe</emph>; <emph>issa</emph> è vocabolo lombardo e similemente è a dire <emph>moe</emph></p></div3>
<div3><head>vv. 10-18</head>
<p>Or dice l'autore come molte fiate aviene che pensando una cosa, l'animo discorrendo nel pensieri, vede un'altra cosa, così pensando a quella battaglia e come erano caduti nella pegola, pensò: se per questa ira elli ci venissero drieto per farci danno, a che saremo noi? quasi a dire: elli n'arebbeno ragione, che a nostre cagioni ell'è stato, e assai lo dovrebbe noiare e sapere rio: se l'ira sua col suo mal volere s'aggueffasse, cioè s'aggiungesse, ci verriano drieto così arabbiati, come fa lo levriere a quella lievra, che cacciando elli prende. Ed imaginavasi tal seguito, che tutti li peli se li aricciavano come aviene a quelli ch'hanno paura. Circa lo quale aricciamento è da sapere che, sicome dice lo Filosofo nel terzo della Rettorica, la natura intrinseca supple, cioè compie lo defetto alle parti estrinseche, quando ha bisogno, e così <emph>e converso</emph>; sì come quando alcuno ha difetto di che li caggia vergogna, incontanenti li spiriti intrinseci vegnono in la superfizie della persona, e diviene l'uomo rosso, e quando alcuno ha paura, tutti li spiriti corrono al cuore e <emph>per consequens</emph> lasciano le parti esteriori sole, di che lo uomo diventa smorto, e <emph>per consequens</emph> li pori della carne tutti s'astringono, e così li peli che sono in essi si drizzano tutti: sichè la paura fa drizzare li peli della carne e aricciarli</p></div3>
<div3><head>vv. 19-21</head>
<p>Segue lo poema e dice come disse al maestro e palesolli il suo pensiero soggiungendo: <emph>se non celi</emph>, cioè scampi te e me, noi siamo a rischio</p></div3>
<div3><head>v. 24</head>
<p>Scrive Avicena che: <emph>imaginatio recte casus facit casum</emph>; sichè per convenienzia che fae l'anima col corpo, quando l'anima imagina fissa e drittamente una cosa, di che sia in lo corpo suo principio, elli aviene lo caso cioè l'effetto di tale imaginazione; e però dice: io l'imagino, cioè ch'io li sento già</p></div3>
<div3><head>vv. 25-33</head>
<p>Or risponde Virgilio e dice: s'io fossi di piombato vetro, cioè s'io fossi uno specchio. Li specchi sono di vetro e dietro hanno piombo con una confezione che appicca l'uno all'altro, per lo qual corpo non diafano la spezia invisibile non trapassa oltre lo piombo, e rimane in quella superficie, sicome si prova in libro <emph>De speculis Euclidis</emph>, ed anco nella Prospettiva. Or dice elli: s'io fossi specchio io non avrei così la spezia di te, com'io traggo la spezia del tuo pensiero, e dicoti che pur ora in simile traccia pensava; sichè del tuo pensiero e del mio io ho preso un consiglio, che noi tosto n'andaremo giuso per quella costa che ne fu detta da Malacoda, sichè usciremo della giurisdizione di questi nemici</p></div3>
<div3><head>vv. 34-36</head>
<p>Segue lo poema e dice che inanzi ch'elli li dicesse lo compimento delle parole del consiglio che elli avea preso, quelli demoni ne veniano dietro volando con l'ale tese per volerli prendere</p></div3>
<div3><head>vv. 37-54</head>
<p>Dice che incontanente lo duca lo prese in braccio, tutto a simile atto che fa la madre lo figliuolo quand'ell'è di notte nel letto, e sentesi ardere la casa, che non attende a vestirsi nè ad altro fare, se non a scampare lo figliuolo. E preso lui in braccio si mise supino nella riva che andava nella settima bolgia, e così lusingandolo ne lo portava giuso su lo suo petto. E fa la comparazione a quel movimento che mai non fu acqua di molino sì corrente, come appare nel testo. E soggiunge che appena furono giuso della riva, che quelli nemici furono suso la costa della predetta riva.</p>
<p><add resp="ed">54</add> Cioè che non poteano li demoni più scendere, imperquello che la giustizia di Dio li ha relegati sì in quelli offizii ch'elli non hanno arbitrio difuori dalli luoghi a loro deputati; e però dice: <emph>L'alta Provedenza</emph>, cioè la divina virtude, che li volle porre a tale offizio, cioè nella quinta bolgia, non gli dà giurisdizione ch'elli possano nella sesta andare, nè partirsi dalla quinta</p></div3>
<div3><head>vv. 58-60</head>
<p>Qui dice delli ipocriti li quali si dipingono per non parere santi.</p>
<p><add resp="ed">59</add> <emph>Che gira intorno</emph>, cioè che non hanno mai quiete, che, sicome dice Aristolile nell'ottavo della Fisica ed in primo <emph>Coeli et mundi: motus circularis est perpetuus</emph>.</p>
<p><add resp="ed">60</add> Quasi a dimostrare ch'aveano gran pena.</p>
<p><emph>Ivi</emph>. <emph>Stanca</emph>, cioè faticata; <emph>vinta</emph>, quasi a dire ch'era cotanta la pena, quanto ogni sua possanza potea sostenere; che nulla cosa può essere vinta se non da maggior di sè; adunque la pena loro è maggior ch'elli non possono portare, ma che l'anima d'essi non si può disfare. Sichè solo quella possanza ha l'anima dannata, per la quale ella soffera sì smisuata pena averso di sè; e questa par che sia la intenzione de l'autore quando dice <emph>vinta</emph></p></div3>
<div3><head>vv. 61-63</head>
<p>Poich'ha detto in comune la pena che hanno, qui distingue lo modo d'essa; e dice che hanno cappe, le quali li pesano, come appar nel testo. Ed aveano queste cappe con cappucci grandi tutto a simile di monaci di Cologna, e portavan li detti cappucci molto innanzi quasi infine sugli occhi.</p>
<p>Circa la quale similitudine è da sapere ch'elli è uno ordine capo in Cologna che è in Aladi monaci, li quali hanno lo magna, ed è molto ricchissima e nobilissima badìa quella; il quale abbate già più tempo sentendosi esser signor di tanto ordine ed avere, crescè per arroganzia in tanta audacia che elli andò ricchissimamente a corte di messer lo papa, e a lui domandò, facendoli notevile lo suo essere, che li piacesse di darli parola ed eziandio fare scrivere in canone, che l'abbate del detto luogo potesse avere la cappa di scarlatto e 'l cappuccio; ancora, che le manubrette delle sue cinture fosseno d'argento sovra dorate.</p>
<p>Udito lo papa così inonesta dimanda, procedette verso lui che elli e li suoi frati non potesseno avere cappe se non nere e di panno non follato, e avesseno quelle cappe dinanzi e di drieto tanto lunghe, ch'elli menasseno coda per derisione di loro: ancora che li cappucci delle predette cappe fosseno sì grandi ch'elle tenessero una misura di formento, che è tanto quanto è uno staro; e per quell'arroganzia del detto abbate, che volea alle sue cinture guarnimento d'argento e d'oro che non potesse avere nè elli nè li suoi frati, overo monaci, altro guarnimento ad esse se non di legno. E a quel tempo in qua hanno quelli monaci e 'l suo abbate tenuto e usato tale abito.</p>
<p>Or dice l'autore che li cappucci e le cappe di quelli ipocriti, ch'elli vide nella sesta bolgia, erano tagliate su quella forma che sono quelli, overo quelle de' monaci colognesi</p></div3>
<div3><head>vv. 64-66</head>
<p>Com'è detto di fuori paiono belle e dentro è lo stimolo.</p>
<p><add resp="ed">66</add> Poich'ha dato esemplo e taglio dell'abito, qui per comparazione manifesta la pena ch'elle induceno al portatore overo sostenitore d'esse. E dice: a comparazion di queste quelle che mettea Federigo eran di paglia. Circa la quale comparazione è da sapere che lo imperadore Federigo secondo usava di fare fare giustizia a quelli che sommo peccato commetteano contra la corona, in questo modo: elli facea fare una coverta al giudicato di piombo, la qual tutto lo covrìa, e questa era grossa circa un'oncia; poi facea mettere tal giudicato in una caldera, e questa cappa di piombo indosso a colui, poi facea fare fuoco sotto la detta caldera: per lo fuoco si liquefacea lo ditto piombo, e menava a pezzo a pezzo la carne di quello giuso, sì che infine bollia lo piombo e 'l giudicato insieme: lo quale giudizio non era senza smisurata pena.</p>
<p>Or fa l'autore comparazione di quelle cappe di questi ipocriti a quelle di Federigo, e dice che quelle di Federigo erano di paglia a pari di quelle, quasi a dire che troppo induceno più pena quelle dell'inferno che quelle del mondo</p></div3>
<div3><head>vv. 67-69</head>
<p>Qui si conquere l'autore per pieta, soggiungendo come eterna quell'ammanta dura, quasi a dire mai non avrà fine imperquello che è <emph>eterno</emph>, secondo lo Filosofo in lo quinto della Metafisica, quella cosa che ha principio e mai non ha fine</p></div3>
<div3><head>vv. 70-72</head>
<p>Segue lo poema, e dice che quella gente andava sì piano per lo grande carico ch'ella portava, ch'elli ad ogni muover d'anca, cioè ad ogni passo, se na lasciava drieto alcuni, e <emph>per consequens</emph> trovava nuova brigata</p></div3>
<div3><head>vv. 73-75</head>
<p>Segue lo poema come appar nel testo</p></div3>
<div3><head>vv. 76-78</head>
<p>Cioè uno di quelli gridò che s'arrestasse, imperquello che elli non potea correre sì come elli.</p>
<p><add resp="ed">78</add> <emph>Aura fosca</emph>, cioè luogo infernale</p></div3>
<div3><head>vv. 82-84</head>
<p>Dice che vide due di quelli incappati, li quali pareano avere gran fretta in aggiungerlo, acciò ch'elli li potesseno parlare, ma molto li contradiava le pesanti cappe, e anco li loro cappucci, che teneano sì le lor teste ferme, ch'elli non poteano guardare se non con gli occhi biechi, cioè guerci</p></div3>
<div3><head>vv. 85-90</head>
<p>Dice che l'ebbero giunto, sì lo guardarono e insieme parlonno di lui, amirando, sicome era così tra essi senza cappa, e diceano seco cioè insieme: costui pare vivo all'atto della gola, cioè a parlare e allo respirare; e s'elli sono morti perchè sono tra noi senza cappa? qual privilegio li lo concede?</p>
<p><add resp="ed">90</add> <emph>Grave stola</emph>, cioè grave vestitura</p></div3>
<div3><head>vv. 91-93</head>
<p>Qui drizzarono alcuni de' detti ipocriti lo parlare a Dante e disseno: oi Tosco, cioè, o Toscano, lo quale sei venuto quie, dicci chi tu se', e non aver dispregio che tu ce lo celi</p></div3>
<div3><head>vv. 94-99</head>
<p>Qui dice come fue nato e fatto uomo nella grande cittade, che è la maggior parte che sia sovra Arno, cioè sovra quel fiume; e adesso soggiungendo dimandò di loro condizione quando disse: <emph>Ma voi chi siete?</emph></p></div3>

<div3><head>vv. 103-108</head>
<p>Qui è da sapere che nel mille docento sessanta o circa quel tempo due gentili uomini di Bologna si mossono insieme, e andonno a messer lo papa, che in quello tempo era, ed a lui ragiononno della condizione, come erano gentili uomini e cavalieri, e come aveano pensato di fare uno ordine al servigio di nostra Donna madonna santa Maria; il quale ordine sarebbe ad aiutare in ditto e in fatto, con arme e con cavalli, mettendo la vita per ogni vedova e ogni pupillo, ogni pellegrino e ogni povero <emph>etc.</emph>, e questo aitorio fare in casa di Comune e a ogni altra corte dell'una città in altra, assumendo li fatti di quelli, sicome fosseno propri procuratori: questo voleano fare per merito dell'anima sua. Lo predetto papa udendo cotanto bene concedèo sua petizione; ed acciò che fosse bene loro intento, mise nella regola sua, che alcuno non potesse essere s'elli non fosse cavalieri a speroni dorati; e ch'elli fosseno appellati Cavalieri di madonna santa Maria.</p>
<p>Avuto costoro tal privilegio con molte altre autoritadi, tornonno a Bologna, e accrescerono lo suo ordine. Nominanza andò per la terra: tali e tali sono fatti frati ed hanno assunto abito al servizio di Nostra Donna. Alcuni diceano: bene hanno fatto, questa vita sarà meritoria; altri dicea: questi saranno frati goditori, elli hanno fatto questo per non andare in oste, nè non ricevere nè portare li carichi del Comune; questa voce moltiplicò tanto che furono chiamati pur <emph>frati Gaudenti</emph>.</p>
<p>Or in quel tempo venne una grande discordia in Firenze tra li grandi e fecero parte: alcuni s'appellavano ghibellini e alcuni guelfi; era molto povera la loro possanza: dopo molte battaglie, scaramuccie e mischie, s'accordonno insieme per questo modo: di volere chiamare li tali frati gaudenti bolognesi, li quali erano persone degne di fede e reggenti, e questi due frati dovesseno essere a vece di rettori, e quello che facesseno fosse fatto. Or erano questi frati l'uno delli Lambertacci di Bologna ghibellino, l'altro de' Catalani di Bologna guelfo, sì che li ghibellini di Firenze si contentonno per lo ghibellino, e li guelfi si contentonno per lo guelfo.</p>
<p>Andonno questi frati a Firenze e tolseno lo reggimento della terra; infine furono contaminati da' guelfi e acquistonno moneta, sichè li ghibellini furono cacciati, e fulli disfatti li loro casamenti, fra li quali era uno luogo in Firenze ch'era appellato lo Gardingo, che v'erano le case delli Uberti, le quali furono tutte disfatte.</p>
<p>Or dice l'uno di quelli frati a Dante per risposta alla dimanda: noi fummo frati gaudenti da Bologna: io ho nome frate Catalano, e questi è frate Loderingo; fummo chiamati per rettori della tua terra insieme, sì come si chiama le podestà, cioè di Firenze: e questo per conservare la signoria e la terra in pace. E soggiunge: <emph>E fummo tali Ch'ancor si parte intorno dal Gardingo</emph>, quasi a dire: veh! come noi la sapemmo bene reggere e mantenere in pace</p></div3>
<div3><head>vv. 109-111</head>
<p>Qui poeticamente non vuole rispondere a tale accusa, ma dice che li apparve uno crocifisso innanzi, cioè che andando giungesse ad esso, li quali elli pone, com'è detto, li ipocriti del popolo de' giudei.</p>
<p><add resp="ed">111</add> <emph>Un, crocifisso in terra con tre pali</emph>. Cioè ch'era in terra, perchè quelli 'ncappati li passavano per adosso</p></div3>
<div3><head>v. 116</head>
<p>Questi fu Caifas che disse; <emph>expedit unum mori pro populo</emph></p></div3>
<div3><head>v. 121</head>
<p>Cioè Anna, ch'era socero del detto Caifas, era a tal modo punito</p></div3>
<div3><head>v. 122</head>
<p>Cioè tutti li altri giudei sacerdoti, li quali crucifìssero Cristo, della quale morte caddeno in maledizione</p></div3>
<div3><head>vv. 124-126</head>
<p>Quasi a dire: quanta fraude è nell'ipocrisia, che costui era tenuto al suo tempo santo e servo di Dio, ed elli fu commettitore e consiglieri di cotanto male</p></div3>
<div3><head>vv. 127-129</head>
<p>Segue lo poema</p></div3>
<div3><head>vv. 130-132</head>
<p>Qui è da notare che la comunicazione dei demoni e degli uomini non è buona nè sicura alli uomini, sì come dice l'Apostolo <emph>ad Corinthios</emph>: <emph>Nolo vos socios fieri demoniorum</emph>; e però, dimandava Virgilio a frate Catalano: dimmi la via che si può fare, imperquello che vorremmo andar senza adovramento de' demoni; imperquello che pregare essi della scorta è quasi subiezione, che colui che priega si rende subietto e bisognevile di colui che è pregato, sicome dichiara lo Filosofo nello secondo della Rettorica. E però dice: <emph>Senza costringer degli angeli neri</emph></p></div3>
<div3><head>v. 133</head>
<p>Qui gli ha detto la via, come nel testo appare</p></div3>
<div3><head>v. 135</head>
<p><emph>Vallon feri</emph>, cioè li fossati infernali</p></div3>
<div3><head>v. 139</head>
<p><emph>Lo duca stette</emph>, segue lo poema come appare</p></div3>
<div3><head>v. 141</head>
<p>Cioè fu Malacoda quando disse: <emph>E se l'andar avanti pur vi piace</emph></p></div3>
<div3><head>v. 147</head>
<p>Cioè notorio è che 'l dimonio è pieno di mendacio e di bugie e di inganni, imperocch'è contrario di Dio ch'è somma veritade sì come è scritto: <emph>Ego sum via, veritas et vita</emph></p></div3>
<div3><head>v. 149</head>
<p>Qui finisce lo suo capitolo mostrando che 'l duca procedette con passi tali, che avanzonno li carcerati nelle cappe, elli seguìo drieto alle pedate delle piante dei piedi di Virgilio, le quali elli per benivolenzia appella <emph>care</emph>.</p></div3></div2>

<div2><head>XXIV</head>

<div3 n="Versi">
<lg>
<l>In quella parte del giovinetto anno,</l>
<l>Che il sole i crin sotto l'Aquario tempra,</l>
<l>E già le notti al mezzo dì sen vanno:</l></lg>
<lg>
<l>Quando la brina in su la terra assempra</l>
<l>L'imagine di sua sorella bianca,</l>
<l>Ma poco dura alla sua penna tempra;</l></lg>
<lg>
<l>Lo villanello, a cui la roba manca,</l>
<l>Si leva e guarda, e vede la campagna</l>
<l>Biancheggiar tutta, ond'ei si batte l'anca:</l></lg>
<lg>
<l>Ritorna in casa, e qua e là si lagna,</l>
<l>Come il tapin che non sa che si faccia;</l>
<l>Poi riede, e la speranza ringavagna,</l></lg>
<lg>
<l>Veggendo il mondo aver cangiata faccia</l>
<l>In poco d'ora, e prende suo vincastro,</l>
<l>E fuor le pecorelle a pascer caccia:</l></lg>
<lg>
<l>Così mi fece sbigottir lo Mastro,</l>
<l>Quand'io gli vidi sì turbar la fronte,</l>
<l>E così tosto al mal giunse lo impiastro:</l></lg>
<lg>
<l>Chè come noi venimmo al guasto ponte,</l>
<l>Lo Duca a me si volse con quel piglio</l>
<l>Dolce, ch'io vidi in prima a piè del monte.</l></lg>
<lg>
<l>Le braccia aperse, dopo alcun consiglio</l>
<l>Eletto seco, riguardando prima</l>
<l>Ben la ruina, e diedemi di piglio.</l></lg>
<lg>
<l>E come quei che adopera ed istima,</l>
<l>Che sempre par che innanzi si proveggia;</l>
<l>Così, levando me su ver la cima</l></lg>
<lg>
<l>D'un ronchione, avvisava un'altra scheggia,</l>
<l>Dicendo: Sopra quella poi t'aggrappa;</l>
<l>Ma tenta pria s'è tal ch'ella ti reggia.</l></lg>
<lg>
<l>Non era via da vestito di cappa,</l>
<l>Chè noi a pena, ei lieve, ed io sospinto,</l>
<l>Potevam su montar di chiappa in chiappa.</l></lg>
<lg>
<l>E se non fosse, che da quel precinto,</l>
<l>Più che dall'altro, era la costa corta,</l>
<l>Non so di lui, ma io sarei ben vinto.</l></lg>
<lg>
<l>Ma perchè Malebolge in ver la porta</l>
<l>Del bassissimo pozzo tutta pende,</l>
<l>Lo sito di ciascuna valle pòrta,</l></lg>
<lg>
<l>Che l'una costa surge e l'altra scende:</l>
<l>Noi pur venimmo alfine in su la punta</l>
<l>Onde l'ultima pietra si scoscende.</l></lg>
<lg>
<l>La lena m'era del polmon sì munta</l>
<l>Quando fui su, ch'io non potea più oltre,</l>
<l>Anzi mi assisi nella prima giunta.</l></lg>
<lg>
<l>Omai convien che tu così ti spoltre,</l>
<l>Disse il Maestro: chè, seggendo in piuma,</l>
<l>In fama non si vien, nè sotto coltre;</l></lg>
<lg>
<l>Sanza la qual chi sua vita consuma,</l>
<l>Cotal vestigio in terra di sè lascia,</l>
<l>Qual fumo in aere e in acqua la schiuma:</l></lg>
<lg>
<l>E però leva su, vinci l'ambascia</l>
<l>Con l'animo che vince ogni battaglia,</l>
<l>Se col suo grave corpo non s'accascia.</l></lg>
<lg>
<l>Più lunga scala convien che si saglia:</l>
<l>Non basta da costoro esser partito;</l>
<l>Se tu m'intendi, or fa sì che ti vaglia.</l></lg>
<lg>
<l>Levàmi allor, mostrandomi fornito</l>
<l>Meglio di lena ch'i' non mi sentia;</l>
<l>E dissi: Va, ch'io son forte e ardito.</l></lg>
<lg>
<l>Su per lo scoglio prendemmo la via,</l>
<l>Ch'era ronchioso, stretto e malagevole,</l>
<l>Ed erto più assai che quel di pria.</l></lg>
<lg>
<l>Parlando andava per non parer fievole,</l>
<l>Onde una voce uscìo dall'altro fosso,</l>
<l>A parole formar disconvenevole.</l></lg>
<lg>
<l>Non so che disse, ancor che sovra il dosso</l>
<l>Fossi dell'arco già che varca quivi;</l>
<l>Ma chi parlava ad ira parea mosso.</l></lg>
<lg>
<l>Io era volto in giù; ma gli occhi vivi</l>
<l>Non potean ire al fondo per l'oscuro:</l>
<l>Perch'io: Maestro, fa che tu arrivi</l></lg>
<lg>
<l>Dall'altro cinghio, e dismontiam lo muro;</l>
<l>Chè com'i' odo quinci e non intendo,</l>
<l>Così giù veggio, e niente affiguro.</l></lg>
<lg>
<l>Altra risposta, disse, non ti rendo,</l>
<l>Se non lo far: chè la dimanda onesta</l>
<l>Si dee seguir coll'opera tacendo.</l></lg>
<lg>
<l>Noi discendemmo il ponte dalla testa,</l>
<l>Ove s'aggiugne coll'ottava ripa,</l>
<l>E poi mi fu la bolgia manifesta:</l></lg>
<lg>
<l>E vidivi entro terribile stipa</l>
<l>Di serpenti, e di sì diversa mena,</l>
<l>Che la memoria il sangue ancor mi scipa</l></lg>
<lg>
<l>Più non si vanti Libia con sua rena;</l>
<l>Chè, se chelidri, iaculi e faree</l>
<l>Produce, e cencri con amfisibena,</l></lg>
<lg>
<l>Nè tante pestilenzie nè sì ree</l>
<l>Mostrò giammai con tutta l'Etiopia,</l>
<l>Nè con ciò che di sopra il mar Rosso èe.</l></lg>
<lg>
<l>Tra questa cruda e tristissima copia</l>
<l>Correvan genti nude e spaventate,</l>
<l>Senza sperar pertugio o elitropia.</l></lg>
<lg>
<l>Con serpi le man dietro avean legate:</l>
<l>Quelle ficcavan per le ren la coda</l>
<l>E il capo, ed eran dinanzi aggroppate.</l></lg>
<lg>
<l>Ed ecco ad un, ch'era da nostra proda,</l>
<l>S'avventò un serpente, che il trafisse</l>
<l>Là dove il collo alle spalle s'annoda.</l></lg>
<lg>
<l>Nè O sì tosto mai, nè I si scrisse,</l>
<l>Com'ei s'accese e arse, e cener tutto</l>
<l>Convenne che cascando divenisse:</l></lg>
<lg>
<l>E poi che fu a terra sì distrutto,</l>
<l>La cener si raccolse per sè stessa,</l>
<l>E in quel medesmo ritornò di butto:</l></lg>
<lg>
<l>Così per li gran savi si confessa,</l>
<l>Che la fenice muore e poi rinasce,</l>
<l>Quando al cinquecentesimo anno appressa.</l></lg>
<lg>
<l>Erba, nè biada in sua vita non pasce,</l>
<l>Ma sol d'incenso lagrime e d'amomo;</l>
<l>E nardo e mirra son l'ultime fasce.</l></lg>
<lg>
<l>E qual è quei che cade, e non sa como,</l>
<l>Per forza i demon ch'a terra il tira,</l>
<l>O d'altra oppilazion che lega l'uomo,</l></lg>
<lg>
<l>Quando si leva, che intorno si mira</l>
<l>Tutto smarrito dalla grande angoscia</l>
<l>Ch'egli ha sofferta, e guardando sospira;</l></lg>
<lg>
<l>Tal era il peccator levato poscia.</l>
<l>O giustizia di Dio, quant'è severa!</l>
<l>Che cotai colpi per vendetta croscia.</l></lg>
<lg>
<l>Lo Duca il dimandò poi chi egli era:</l>
<l>Perch'ei rispose: I' piovvi di Toscana,</l>
<l>Poco tempo è, in questa gola fera.</l></lg>
<lg>
<l>Vita bestial mi piacque, e non umana,</l>
<l>Sì come a mul ch'io fui: son Vanni Fucci</l>
<l>Bestia, e Pistoia mi fu degna tana.</l></lg>
<lg>
<l>Ed io al Duca: Dilli che non mucci,</l>
<l>E dimanda che colpa quaggiù il pinse:</l>
<l>Ch'io il vidi uomo di sangue e di crucci.</l></lg>
<lg>
<l>E il peccator, che intese, non s'infinse,</l>
<l>Ma drizzò verso me l'animo e il volto,</l>
<l>E di trista vergogna si dipinse;</l></lg>
<lg>
<l>Poi disse: Più mi duol che tu m'hai colto</l>
<l>Nella miseria, dove tu mi vedi,</l>
<l>Che quand'io fui dell'altra vita tolto.</l></lg>
<lg>
<l>Io non posso negar quel che tu chiedi:</l>
<l>In giù son messo tanto, perch'io fui</l>
<l>Ladro alla sagrestia de' belli arredi;</l></lg>
<lg>
<l>E falsamente fu già apposto altrui.</l>
<l>Ma perchè di tal vista tu non godi,</l>
<l>Se mai sarai di fuor de' luoghi bui,</l></lg>
<lg>
<l>Apri gli orecchi al mio annunzio, ed odi.</l>
<l>Pistoia in pria di Neri si dimagra,</l>
<l>Poi Firenze rinnova genti e modi.</l></lg>
<lg>
<l>Tragge Marte vapor di val di Magra</l>
<l>Che è di torbidi nuvoli involuto,</l>
<l>E con tempesta impetuosa ed agra</l></lg>
<lg>
<l>Sopra campo Picen fia combattuto:</l>
<l>Ond'ei repente spezzerà la nebbia,</l>
<l>Sì ch'ogni Bianco ne sarà feruto:</l></lg>
<lg>
<l>E detto l'ho, perchè doler ten debbia.</l></lg></div3>
<div3 n="Introduzione">
<p><emph>In quella parte del giovinetto anno</emph>. In questo capitolo dopo alcune parole ed esempli messi in esso per cagione d'ampliare sua materia, poeticamente intende di trattare della pena dei ladroni, li quali commiseno furti nel mondo. Circa lo qual peccato è da sapere che furto non è altro che tôrre l'altrui cosa, over cose, occultamente; e però in prima è da sapere se gli uomini ponno le cose esteriori, cioè le ricchezze, naturalmente possedere, imperocchè se naturalmente non si possono le esteriori cose possedere, nessuno se le potrebbe appropriare, e se alcuno non se le potesse appropriare, così non potrebbeno essere tolte l'altrui cose, e <emph>per consequens</emph> non sarebbe tôrre l'altrui cosa <emph>furto</emph>, imperocch'ella non sarebbe d'altrui.</p>
<p>Veduto questo è poi da distinguere li modi e li abiti in che si commette lo peccato del furto deffiniendo quale agrava più l'anima in le pene dello inferno. Secondo l'autore della presente Comedia, fuvvi alcune opinioni, le quali tegneno che le esteriori cose, cioè tutto quello che è dalli propri membri della persona in fuori, licitamente non si potea possedere dalli uomini, e tutto ciò che si adovrava o usava era illicito, e <emph>per consequens</emph> peccato; contra lo quale errore è lo Psalmo: <emph>Omnia subiecisti sub pedibus eius</emph>.</p>
<p>Circa la quale possessione è da sapere che nelle cose mondane è doppia possessione: la prima è possedere e mutare la natura delle cose, e questa possessione è sola di Dio, il quale lo creò di niente: la seconda possessione è possedere l'uso delle mondane cose, e questa possessione possono possedere li uomini giusta e licitamente. E provasi questo; in primo per lo Genesis, primo: <emph>faciamus hominem ad imaginem et similitudinem nostram</emph> etc., <emph>et proeesit piscibus maris</emph> etc. Ancora si prova per lo Filosofo in primo della Politica: <emph>possessio rerum exteriorum est homini naturaliter</emph>. Sichè chiaro appare che le esteriori cose possono licitamente essere possedute dalli uomini.</p>
<p>Un'altra oppinione è che ben licitamente si potea possedere le esteriori cose dalli uomini in comune, ma non in proprio, per la qual cosa quelli che si apropriava alcuna cosa facea peccato.</p>
<p>Circa la quale propria possessione è da considerare due cose. La prima è che a volere licitamente procurare d'acquistare una cosa, e licitamente poterla dispensare sicome in giubilazioni e in elemosine, si fa bisogno che l'uomo licitamente sì ne possa avere per propria possessione, e altramente ogni elemosina ch'elli facesse sarebbe vana, sicome dice santo Augustino in libro <emph>De verbis domini</emph>: <emph>De iustis laboribus facite elimosinas</emph> etc., e di necessitade ad acquistare la vita spirituale fa bisogno fare elemosina, in per quello che la elimosina è atto di caritade, sicome determina san Tommaso in seconda quistione trigesima seconda, ed eziandio in Evangelio di Giovanni, terzo: <emph>qui habit substantiam mundi huius et viderit fratrem suum necessitatem patientem et clauserit viscera sua ab eo, quomodo charitas dei manet in eo?</emph></p>
<p>La seconda cosa che è a considerare in avere per propria possessione delle cose esteriori, si è ch'ella è necessaria alla vita umana; e questo per tre ragioni. La prima è per rendere l'uomo sollicito ad acquistare giustamente; imperquello che se l'uomo non acquistasse a sè proprio, per la sua fragilità, ello non s'impaccierebbe d'acquistare a comune, chè chiaro appare ch'elli sono più solliciti circa le proprie cose ch'elli non sono circa le comuni. La seconda cagione è per schifare confusione nel mondo; imperocchè se le cose che sono a farsi dovesseno fornire indistintamente per tutti, ciascun vorrebbe fare quella che meno fatica adovrasse, e schifar quella che più ne bisognasse, e <emph>per consequens</emph> sarebbe a fare guerra e con confusione. La terza cagione è per possedere per proprio e più pacifico stato delli uomini, che se le possessioni fosseno comuni; imperquello che se 'l campo seminato, overo la vigna non vendemmiata non fosse propria, elli si troverebbe molti mietitori e molti vendemmiatori, li quali ciascuno vorrebbe essere lo possessore: ragion non sarebbe che vietasse più all'uno che all'altro, sì ch'elli stessi lo vorrebbeno vietare: E così verrebbero di botto a darsi e ricevere delle botte e morte.</p>
<p>Sichè chiaro appare che li uomini licitamente si puonno apropriare e possedere le cose esteriori, e sono sue; però hanno podestà di tenerle e di dispensarle a suo senno e a suo volere; e <emph>per consequens</emph>, com'è detto, tôrre queste cose di che elle sono proprie per lo modo predetto, o occultamente, è proprio furto. Ed acciò che meglio s'intenda la singolarità del furto e distinguasi da l'altre cose in mal modo tolte al prossimo, si è da saper che dell'altrui cose può essere tolto in tre modi al prossimo. O elli gli è tolta la vita o alcuno membro della persona, ed è appellato <emph>omicida</emph>, overo <emph>offesa</emph>; o elli gli è tolta la moglie o figliuola, o vero nepote, e questo è apellato <emph>rapina</emph>; e nota che li sovradetti due modi sono manifesti: o elli gli è tolto de' beni esteriori occultamente, e questo è appellato <emph>furto</emph>; e però dice lo Filosofo in lo quinto dell'Etica: <emph>furtum, occulte usurpare; rapina, manifeste et violenter</emph>.</p>
<p>Sichè altro non è lo furto se non tôrre la cosa del prossimo occultamente; e lo furto per due cagioni fra l'altre è peccato. L'una è ch'elli è contrario di giustizia, la quale dà a ciascuno quello che è suo, lo furto tolle ad altri quello che è di colui a chi elli è tolto, sichè fa contraria compassione di giustizia. La seconda è che lo furto è commesso con fraude in quanto ello è occulto, con dolo in quanto elli tolle la cosa al prossimo suo, e <emph>per consequens</emph> ello è contrario di caritade e così segue ch'ello è peccato mortale, con ciò sia cosa che li peccati mortali sono quelli che contradiceno alla verità.</p>
<p>Veduto quali modi de' maltolti è appellato furto, è da sapere che comunemente quelli che usano tale atto sono appellati <emph>ladroni</emph>, della pena de' quali intende l'autore, sicome è detto, trattare nel presente capitolo, e fare distinzioni d'essi in tre modi e condizioni.</p>
<p>L'una condizione è quelli uomini li quali abitualmente sono ladroni, e mai da questo abito non si portano, che sempre pensano a furare, e così se ne danno ogni opera ch'elli possano; e questi punisce elli con serpenti e bestie, in le quali elli si trasmutano, e mai non fanno partito da tal trasmutato, sichè demostrano serpi, imperquello che sicome lo pensiero e l'atto del ladro è fraudolento e occulto, così li punisce con serpi, che è fraudoloso, sicome fu quello che tentò Eva, ed eziandio è venenoso e occulto in quanto in esso non appare lo veneno.</p>
<p>La seconda condizione è quelli che eleggeno quando denno fare alcuno furto; e alcuna fiata dubitano perchè distingueno lo male a che elli incorrono; e questi punisce elli similemente con serpenti ma in altro modo, imperocch'elli hanno diversi atti da' primi, che fa unire lo serpe con essi a mostrare che de' uomini sono fatti serpenti, e che hanno sottomessa la ragione a quel vizio. E soggiunge: più individui in uno individuo. Lo quale modo di trasmutazione, ma non pose nè Ovidio nè alcuno altro poeta.</p>
<p>La terza condizione è quelli che non sono abituati, e non elegeno, ma senza alcuna distinzione quando si vegiono destro continuo furano e dopo lo furto si penteno. E questi similemente punisce elli con serpenti, li quali continuo e successive si trasformano in uomini e uomini in essi, sicome apparirà nella esposizione del testo, a demostrare quando si penteno tornano uomini, quando hanno lo volere a furare si trasformano in serpenti.</p>
<p>In questo capitolo punisce elli pur questa terza condizione; in lo seguente punisce elli le due altre condizioni con forma poetica nel suo detto</p></div3>
<div3><head>vv. 1-3</head>
<p>Ed elli è a sapere che 'l firmamento del cielo, lo quale in astronomia è appellato VIII circolo, è partito in XII parti, e ciascuna parte ha singolare nome, fra le quali è una che è appellata Aquario; per le quali parti va continuo lo sole e die e notte, e compie di cercare tutte in 365 die e VI ore circa, lo quale numero di die è appellato anno. Or è così che li mesi sono XII dell'anno, e li segni, cioè quelle parti in che è partito lo firmamento, sono XII; sichè per spazio di XXX die, grosso modo parlando, lo sole sta in uno segno. Or non comincia lo sole ad entrar a cercar quelli segni in lo primo die del mese, ma entrali circa lo mezzo. Sichè, sicome appare, in lo computo sì di Camano come eziandio di mastro Buono, circa mezzo lo mese di gennaio entra lo sole in lo segno d'Aquario, e sta in esso infino a mezzo o circa del mese di febbraio, e allora senza nessuno intervallo entra in lo segno de' pesci, e sta in esso fino a mezzo marzo; e poi seguendo entra in lo segno dell'Arieto; e così di mezzo in mezzo mese cambia segno overo parte, poi torna al principio, e va per ordine ricercando le ditte parti, e così farà fino che piacerà a quello che 'l creò di niente.</p>
<p>Or è da sapere che quando dice in quella parte del giovanetto anno che 'l sole tempera le sue crine sotto l'Aquario è a dire circa mezzo gennaio. E dice <emph>tempra</emph> imperquello che 'l sole è stato nel Capricorno là dov'è la estremità del freddo, sichè removendosi da quello estremo e andando verso lo nuovo tempo e verso lo caldo, si può dire a quel movimento temperare. E dice li <emph>crini</emph>, cioè li capelli, imperquello che li poeti in le sue poetrie mettono lo sole essere uno uomo e appellanlo Febo; sichè quando è nei segni freddi pognono li suoi capelli ghiacciati, e quando è in li segni caldi poneno li suoi capilli fiamme come di fuoco.</p>
<p>Or è da sapere che questo cielo ottavo ha singulare circolo in esso che è appellato Zodiaco in greco, che è in latino <emph>Signifer</emph>, cioè portatore de' segni predetti dodici, dei quali noi abbiamo fatto menzione; e sta nel cielo obliquo cioè torto, che dall'una parte è verso la tramontana, overo polo artico, dall'altra parte è verso la tramontana che è a noi sotto terra, overo polo antartico, delle quali parti chiaro si determina nel trattato della Sfera. Ma acciò che chiaro si sponga questo verso: <emph>E già le notti</emph> etc., è da mostrare come e in che modo crescono le notti, e come e in che modo crescono li die, e perchè meglio s'intenda faremone qui una figura, e le parti denoteremo per lettere d'alfabeto. Imaginisi lo circolo <emph>A</emph>, <emph>B</emph>, <emph>C</emph>, <emph>D</emph>, la superficie del cielo, e sia allo punto dell'<emph>A</emph> la tramontana overo polo artico, lo quale noi vedemo; lo punto <emph>B</emph> sia l'altra tramontana, overo lo polo antartico; e quello non potemo noi vedere, imperochè è opposito a quello che noi vedemo; lo punto della <emph>C</emph> sia l'uno lato dell'equatore, lo quale circolo come lo tocca lo sole è eguale lo die colla notte: lo punto del <emph>D</emph> è l'altro lato del predetto equatore; lo punto dell'<emph>E</emph> si è la declinazione che fa lo zodiaco, overo circolo de' segni, verso lo polo artico: lo punto dell'<emph>F</emph> è la declinazione che fa lo zodiaco verso lo polo antartico per detto equatore. Or facendo un circolo parallelo all'equatore dal punto dell'<emph>E</emph> fino al circolo <emph>A</emph>, <emph>B</emph>, <emph>C</emph>, facendone uno altro parallelo al predetto equatore dal punto dell'<emph>F</emph> fino al circolo <emph>F</emph>, <emph>G</emph> manifesto appare che tutta quella regione della terra, la quale corrisponde a quella del cielo, che è tra questi due circoletti fatti paralleli allo equatore, si è insita nel suo <emph>genit</emph> dal corpo del sole; e <emph>per consequens</emph> abunda tanto lo caldo lì, che non se li può abitare per uomini. Similemente sotto li due poli per la elongazione del corpo del sole, che non possa mai per lo suo <emph>genit</emph>, è grandissima freddura e non si può abitare per uomini.</p>
<p>Or intra questi due contrari, cioè caldo e freddo, è a dare una regione la quale sia temperata, e queste sono due: l'una si è quella regione che è tra lo circolo <emph>C</emph>, <emph>B</emph>, e lo circolo <emph>L</emph>, <emph>M</emph> dallo lato del polo artico; l'altra è quella che è tra lo circolo <emph>F</emph>, <emph>G</emph> e lo circolo <emph>I</emph>, <emph>K</emph> dal lato del polo antartico. Noi abitiamo in quella parte del polo artico, però non sappiamo se quella altra è abitata; tiensi che non, perchè è coverta d'acqua.</p>
<p>Sichè chiaro appare come lo sole, quando è in li segni che declinano verso lo polo artico, sta più tempo sovra terra, e meno sotto terra, e <emph>per consequens</emph> li die sono maggiori che le notti; e quand'elli e ne' segni che declinano verso lo polo antartico, elli stae più tempo sotto terra che sovra, e <emph>per consequens</emph> sono le notti maggiori del die: e quando lo sole è in questi segni che toccano lo equatore, elli sta tanto tempo sotto terra come sopra terra, e <emph>per consequens</emph> sono li die eguali colle notti, sicome chiaro appare in la presente figura.</p>
<p>Or vuole dire l'autore, volendo nel suo poema adurre uno esemplo, ch'elli aviene nel tempo quando è lo sole in Aquario e sono maggiori le notti che li die: ma perch'ello è in moto e va verso lo segno che tocca l'equatore, là ove è mezzo lo tempo die, e l'altro mezzo notte, però dice che le notti sen vanno, cioè vanno allo mezzo die, quasi a dire che le notti decrescono</p></div3>
<div3><head>vv. 4-6</head>
<p>Descritto lo tempo di questo suo esemplo per astronomia mo lo vuole distinguere per gli effetti, li quali sono più cognosciuti per ogni persona, che le cagioni astrologhe e naturale, per lo Filosofo in <emph>Phisicorum</emph>, primo: <emph>Cognitio nostra incipit ab effectibus</emph>. E dice: <emph>Quando la brina in sulla terra assempra L'imagine di sua sorella bianca</emph>, cioè quando la brina imbianca la superficie della terra, tutto a simile come fa la neve; sichè in tale parladura mette la brina sorella della neve. Or sicome appare nella Meteora d'Aristotile, la rugiada, la brina, la neve e la tempesta sono vapori umidi ascesi nella seconda regione dell'aire, e secondo la loro qualità e quantità ed eziandio la età del tempo si diversifica in essere neve o brina <emph>etc.</emph>, sichè d'una maniera d'esalazione nasceno, e però dice l'autore e appellale sorelle.</p>
<p><add resp="ed">6</add> Quasi a dire che la brina è generata da vapori sì sottili che picciolo calore del sole o riscaldamento d'aire la fa cambiare colore, quasi a dire differenzia è in brina dalla neve chè la brina tosto si disfa, la neve dura più spazio di tempo</p></div3>
<div3><head>vv. 7-12</head>
<p>Or qui dice suo esemplo, come appare nel testo, che colui che conviene faticarsi per sua vita trarre, sta continuo in esercizio, e quando vede lo tempo non conformarsi a suo intento, si lagna: poi quando vede tornare la confermazione torna in speranza; sicome appare nel testo, lo predetto villano veggiendo, essere brinati li prati e l'erbe, si lagna, quasi a dire: lo tempo non è conforme, poi stando una pezzetta, ritorna a guardare di fuora, e trova che lo colore del sole l'ha resoluta, sichè prende speranza, e dice: ben faremo omai</p></div3>
<div3><head>v. 14</head>
<p><emph>Vincastro</emph> è quella vergella che portano li pastori del bestiane</p></div3>
<div3><head>vv. 16-21</head>
<p>Ora fa comparazione che quando Virgilio si partì da frate Catalano, udendo che Malacoda li avea detto bugia del suo cammino, si turbò molto: la quale disturbazione dispiacque molto a Dante, quasi a dire che perdette, a simile del villano, la speranza; poi stando un poco vide cambiato Virgilio, riprese speranza di suo cammino, sì come chiaro appare nel testo.</p>
<p><add resp="ed">20</add> <emph>Piglio</emph>, cioè aspetto.</p>
<p><add resp="ed">21</add> Cioè che li parve di quell'aspetto che se li mostrò, quando lo soccorse dalla lupa, come appare nel primo capitolo</p></div3>
<div3><head>vv. 22-24</head>
<p>Qui notifica lo fatto di Virgilio.</p>
<p><add resp="ed">22</add> Cioè che ogni provido consiglio sceglia anzi che faccia sì come scrive Seneca: <emph>Sapientis est consiliare</emph></p></div3>
<div3><head>v. 28</head>
<p><emph>Scheggia</emph>, cioè pezza</p></div3>
<div3><head>v. 29</head>
<p><emph>Aggrappa</emph>, cioè appigliati</p></div3>
<div3><head>vv. 31-33</head>
<p>Qui dichiara la difficoltà di quella salita, overo montata.</p>
<p><add resp="ed">32</add> Quasi a dire senza corpo.</p>
<p><emph>Ivi</emph>. <emph>Ed io sospinto</emph>, cioè aitoriato.</p>
<p><add resp="ed">33</add> <emph>Chiappa</emph>, proprio è parte di coppo: epperò <emph>montato di chiappa in chiappa</emph> è quasi a dire come ad andare suso un tetto di casa, il quale è difficile cammino, e molti già ne sono liscicati e caduti d'alto luogo e <emph>per consequens</emph> morti</p></div3>
<div3><head>v. 38</head>
<p><emph>Pozzo</emph>, cioè le circostanzie del centro</p></div3>
<div3><head>v. 39</head>
<p>Quasi a dire che quello è lo più basso luogo del mondo</p></div3>
<div3><head>vv. 43-45</head>
<p>Qui poetando mostra che fra le interiori del corpo umano, quello che più riceve per fatica varietate è lo polmone; e questo adiviene che, sicome scrive Avicena nella sua Notomia, lo polmone ventila sempre lo cuore per tenerlo fresco. Or s'ello ventila continuo per movimento conviene essere di nervi, li quali per molta fatica ricevono alterazione, e se continuo il polmone non orecchia il cuore che festini over tardi più, adesso riceve varietà e ansia lo uomo; e <emph>per consequens</emph> la fatica tiene l'uomo amazzato e vinto</p></div3>
<div3><head>vv. 46-48</head>
<p>Qui parla Virgilio una utile moralità dicendo a Dante che a trattare della presente materia vuole l'uomo spoltrarsi, quasi escire di polledro, che per allegoria ha significato l'appetito puerile. E soggiunge come sollecitudine fa l'uomo essere in perfetta cognizione, e non pure a seguire di appetiti corporei, che <emph>sedendo in piuma</emph>, cioè non studiando in scienzia e stare pure al letto e sotto la coltra, non si può venire nè in bontà nè in scienzia</p></div3>
<div3><head>vv. 49-51</head>
<p>Cioè colui che è senza fama, la quale dependa da scienzia, sta nel mondo e muore; elli è cotal memoria di lui e fassi tanto di lui conto, ne è nomato come del fumo che ascende nell'aire, che quando è asceso il vento lo porta via e come della schiuma nell'acqua, la qual si disfa come l'acqua che rimane cheta</p></div3>
<div3><head>vv. 52-54</head>
<p>Qui è l'autore confortato da Virgilio, come appar nel testo.</p>
<p><add resp="ed">52</add> <emph>Ambascia</emph>, cioè stanchezza.</p>
<p><add resp="ed">53</add> Qui è da notare che ogni cosa è sottoposta all'anima dell'uomo quand'elli tiene ordinata norma, e non solo li terreni corpi ma eziandio li celesti, sicome dice Tolomeo nel Centiloquio: <emph>Anima sapientis dominabitur astris</emph>. E quando ella tiene inordinata norma non signoreggia nulla, anzi è ella signoreggiata. E però in condizional modo l'autore parla, e dice: se l'animo non si accascia, cioè non si mischia colla gravezza del corpo, ello vince ogni battaglia, quasi a dire: elli sovrasta a ogni passione</p></div3>
<div3><head>vv. 55-57</head>
<p>Cioè lo viaggio del monte dove intorno elli pone lo purgatorio, come nella seconda parte cioè inanzi, di questa Comedia elli dichiara.</p>
<p><add resp="ed">56</add> Cioè che non sarebbe perfezione di scienzia pur a considerare le parti sottoposte a vizii, ma conviensi eziandio sapere delle sottoposte alle vertudi, sicome lo Filosofo dice in libro <emph>Posteriorum</emph>: <emph>Contrariorum eadem est scientia</emph></p></div3>
<div3><head>vv. 58-63</head>
<p>Segue lo poeta che appare, e soggiunge della arduità del cammino.</p>
<p><add resp="ed">62</add> <emph>Ronchioso</emph>, cioè noderoso</p></div3>
<div3><head>vv. 64-69</head>
<p>Segue lo poema toccando per udita alcuna passione de' peccatori di quella bolgia, quando dice: <emph>ad ira parea mosso</emph></p></div3>
<div3><head>vv. 70-78</head>
<p>Or qui insegna una moralità bella, che a giusta domanda non si dee seguir pur giusta risposta, ma giusto fatto, ed ancora più virtuosa e più d'agradire quando è fatta senza risposta; e però dice: <emph>con l'opera tacendo</emph></p></div3>
<div3><head>vv. 79-84</head>
<p>Qui tratta della condizione dei peccatori che sono puniti nella settima bolgia, li quali punisce con serpi, assimilando li serpenti al pensiero del peccatore; e dice che vide nella detta bolgia una terribile stipa di peccatori e di serpi, li quali erano sì diversi che ancora lo sangue tutto, ricordandosi d'essi, ne trema</p></div3>
<div3><head>vv. 85-87</head>
<p><emph>Più non si vanti</emph>. Libia è una contrada sotto quella regione caldissima, inabitabile per lo caldo, nella quale è diversissima spezie di serpenti e figure, e uno terreno renoso cioè sabbionoso, e ivi sono idri, e ivi sono iaculi, e ivi sono faree, e tutti sono maniere di serpenti; el simile sono cencri e anfisibene. Or dice elli che la detta bolgia ha tolto a Libia lo vanto della diversità di serpenti, quasi a dire: elli li n'è più troppo che in Libia</p></div3>
<div3><head>vv. 88-90</head>
<p>Cioè che nè Etiopia nelle rive del mar Rosso non produsse cotante generazioni di serpi</p></div3>
<div3><head>vv. 91-93</head>
<p>Cioè tra questa copia di uomini e di serpi correvano peccatori nudi e spaventati senza speranza di pertusio, cioè di bucame da fuggire dalle serpi. Elitropia è una pietra preziosa, la quale scaccia le serpi e <emph>per consequens</emph> lo veleno; e simile Elitropia è una erba la quale scaccia lo veleno. E questo hae a significare che quelli tristi perduti mai non sperano d'alcuno riparo o ricoveramento</p></div3>
<div3><head>vv. 94-96</head>
<p>Questi sono la prima condizione di ladri che mai non si parteno dal mal pensiero e fraudevole e furtivo e <emph>per consequens</emph> sempre stanno congiunti colli serpenti, che continuo punisceno con gran pena</p></div3>
<div3><head>vv. 97-105</head>
<p>Come appare nel testo un serpe se li avventò adosso, e arselo in men tempo che non si può scrivere questa lettera <emph>i</emph>, over questa <emph>o</emph>, che sono quelle lettere che più tosto si scriveno; e poi che fue arso, della cenere si rife' di botto</p></div3>
<div3><head>vv. 106-111</head>
<p>Or qui dà uno esemplo a tale transustansazione della Fenice. Elli scriveno li fisici in libri delle nature delli animali, ch'elli è un uccello che si appella Fenice, il quale dimora nelle parti orientali, e non è se non uno nel mondo: questo vive da cinquecento anni. Quando si vuole rifare tiene cotale stilo che raccoglie una erbe che ha nome <emph>nardo</emph>, che si trova in quelle contrade, ed una gomma che ha nome <emph>mirra</emph>: pone queste al sole ed essa sta in mezzo, infine per lo calore del sole e per la disposizione di quelle due cose s'accende ed arde e diventa cenere: con rugiada si genera vermicelli, li quali confingeno poi uno uccello Fenice simile al primo. Vive questo uccello d'incenso e di lagrime d'amomo, cioè di gomma d'uno arbore; poscia in capo delli altri cinquecento anni si rifà al predetto modo. Or fa la comparazione l'autore: sicome questo Fenice si fa cenere e poi ritorna in sua figura e forma, così questo peccatore per lo serpente si fa cenere, e poscia torna in lo suo primo stato</p></div3>
<div3><head>vv. 112-117</head>
<p>Poich'ha detto di sua ritornata, dice dell'abito che a quel peccatore nell'aspetto rimase, il qual con sospiri era molto pauroso. E dà esemplo sicome si spaurano li uomini ch'hanno scontro di rio spirito, e si spaurano quelli che per oppilazioni cadono, come quelli ch'hanno lo mal caduco, li quali nella sua levata mirandosi attorno con sospiri rimaneno smarriti</p></div3>
<div3><head>vv. 118-120</head>
<p>Qui fa la comparazione come appare.</p>
<p><add resp="ed">119</add> Qui apostrofa alla potenzia di Dio e sua giustizia, e dice: quanto ell'è severa! cioè quanto la possanza di Dio in quelli è giusta senza misericordia, (imperquello che <emph>severus</emph>, <emph>ra, rum</emph>, è l'uomo e la femina, è la cosa giusta senza misericordia) quasi dire: in quelli non è adovrata alcuna misericordia.</p>
<p><add resp="ed">120</add> Cioè che dài cotali pene</p></div3>
<div3><head>vv. 121-123</head>
<p>Cioè chi era. Qui recita l'autore una novella la quale incontrò a Pistoia non è molto tempo. Sicome è usanza nella città la chiesa del Vescovado ha più solenni e valevoli istrumenti ecclesiastici delle altre chiese di quella città, sichè in Pistoia lo suo Vescovado era molto ben guernito e adornato di paramenti, calici, tavole di grande valore. Uno Vanni figliuolo di misser Fuccio de' Lazzari bastardo, era molto dilegiata persona; or perch'era di così gran casa di Pistoia, eranli comportati molti oltraggi, stava la più parte del tempo in bando per omicidii commessi per lui, ed era persona da ogni mala conversazione, e con tutto ch'elli era bandeggiato, stava elli nella terra ma di segreto, di notte andava commettendo molti mali, fra li quali fu una fiata che costui con una sua brigata e con anche altra gente non di sua condizione circa XVIII ch'aveano cenato insieme, disseno di volere andare a mattinare a certe sue intendenze, e trovossi essere in questa brigata ser Vanni della Monna, lo più famoso notaio di bontade che avesse Pistoia. Andati costoro a mattinare a una donna del predetto notaio, che stava presso al Vescovado, cantando e sonando la brigata, Vanni Fuccio si tolse due de' predetti compagni secretamente, che l'altra brigata non ne seppe nulla, e furono al Vescovado, ruppeno la regie, poi ruppeno la porta della sacristia, brevemente la spoglionno sì che nulla vi rimase. Tolte queste cose e aduttele alla brigata, palesonno questo fatto, e la brigata ancora mattinava; li altri smarinno molto. Lo predetto Vanni disse: fatto è, veggiamo via di portare via queste cose. Per ventura lo ditto notaio stava più presso, sichè a casa sua furono portate le cose. La mattina per tempo li calonaci e ministri del Vescovado, veggiedo essere così rubata la loro sacristia, furono alla potestade e notificaronli tale maleficio: la podestà fe' bandir per la terra, che chi sapesse di questa cosa, incontanente il palesasse sotto grande pena; nulla valse, sichè giurò la podestà di volere a tutto trovare. Facea fare inchiesta alla città d'ogni persona che fosse di mala fama, quelli facea tormentare; tutti negavano: vero è che alcuni manifestaro altri maleficii perch'erano giudicati a morte. Sichè questa podestà volendo pure ottenere suo sacramento, investigava sì a minuto, che non passava settimana ch'elli non faccesse morir da XX in suso: durò questa pestilenzia ben sei mesi.</p>
<p>Or infine venne tra li altri all'orecchie della podestà che Rampino figliuolo di messer Francesco de' Foresi, gentile di Pistoia, era un giovane di mala condizione, sichè di presente lo fece prendere e metterlo alla corda. Costui non manifestava sicome persona che non n'avea colpa. Alla podestà era pur secretamente impulsato, che s'elli lo mettesse alla stretta, ch'elli troverebbe la verità. Lo padre e la madre del ditto giovane andavano facendo le preghiere per la terra a' gentili e a' possenti popolari per scampare suo figliuolo, piangendo e facendo croce che 'l suo figliuolo era innocente di quel peccato, e che non perisse senza colpa. La podestade indurata diè sentenza che s'elli non manifestasse la verità del ditto furto infra due die, che 'l terzo dovesse essere appiccato per la gola. Udito lo padre tale sentenzia del suo figliuolo, ebbe consiglio con li suoi parenti che era da fare; infine deliberonno che la precedente notte del die, che si dovea fare lo giudizio di questo giovane, fosse in quantità di scope secche messe attorno lo palagio, e messovi entro in tale modo fuoco che elli ardesse la podestà e la sua famiglia, il giovane predetto e tutti li altri prigioni e ancora quelli uffiziali che di notte albergavano nel palagio.</p>
<p>Lo secondo die, udendo Vanni Fucci predetto di questo giovane, ed essendo nel contado di Firenze a monte Carelli, venneli pietà di lui, mandò a dire per una femina al detto messer Francesco ch'elli li dovesse andare a palare, con ciò sia ch'elli non potea andare a lui per lo bando, in lo quale elli era, ch'elli li darebbe via per lo quale lo figliuolo scamperebbe. Udito questo costui incontanente montò a cavallo e fue làe: Vanni li disse: andate e fate prendere ser Vanni notaio, predetto, il quale sa tutta la vicenda. Tornò lo detto messer Francesco a Pistoia, e denunziò una mattina per tempo alla podestà lo predetto notaio. Incontanente lo mandò cercando, e trovossi ad uno sermone di frati predicatori, ch'era lo primo lunedì della quaresima. Menato costui al palagio, grande mormorio fu nelle persone sì di quelle ch'erano al sermone, come eziandio di quelle che 'l vedeano menar via: e diceano: questa podestà non fa bene metter mano alle persone degne di fede, e di chi siamo ben certi che non hanno commesso questo furto.</p>
<p>Menato lo ditto notaio al palagio, non si lasciò mettere a corda che incontanente manifestò tutto. Quelli ch'erano stati nella brigata, udito che il ditto notaio era preso, tutti scamparono fuori della terra. Contò lo detto notaio che più fiate tolse, elli solo ed accompagnato di suoi compagni, del predetto avere rubata per volerlo portar fuori di Pistoia; quando erano vicini della porta della cittade a loro parea vedere la podestà con tutta la sua famiglia, e pareali che ogni uomo, lo quale passasse, fosse cercato; sichè tornavano a casa, e mai non potero trarre dalla terra nulla.</p>
<p>Saputo la podestà la veritade, liberò lo giovane, e contra lo notaio e li altri procedette come a lui parve di ragione.</p>
<p><add resp="ed">122</add> Cioè toscano fui.</p>
<p><add resp="ed">123</add> Cioè che poco tempo anzi lo MCCC, elli morì, e fu dannato a questa pena</p></div3>
<div3><head>v. 124</head>
<p>Quasi a dire: sempre mi dilettai delle concupiscenzie carnali e quelle perseguitai senza ragione e intelletto</p></div3>
<div3><head>v. 125</head>
<p>Cioè che nacque di non legittimo matrimonio. - <emph>Son Vanni</emph>. Qui notifica il suo nome e 'l suo sopranome</p></div3>
<div3><head>v. 126</head>
<p><emph>Bestia e Pistoia</emph>. Quasi a dire: io fui uomo di tale condizione che giusto mi può esser detto bestia e pistilenzioso</p></div3>
<div3><head>v. 129</head>
<p>Quasi a dire: costui dovrebbe essere in altra bolgia, che la sua nominanza è d'omocida, scherano e rubatore</p></div3>
<div3><head>vv. 130-138</head>
<p>Segue a sua risposta agravandosi della trovata dell'autore come appar nel testo, e soggiunge ch'elli fu ladro alla sacristia, com'è detto</p></div3>
<div3><head>vv. 139-144</head>
<p>Quasi a dire: falsamente fue tale latrocinio apposto a molte persone, sicome è narrato.</p>
<p><add resp="ed">140</add> Or soggiunge Vanni Fucci a Dante e dice: e acciò che tu non abbi molta allegrezza di me, che m'hai veduto, io ti dico tali novelle che debbono venire, che non ti piaceranno; sappi che li Neri seranno cacciati di Pistoia; <emph>Neri</emph> cioè <emph>Guelfi</emph>; poi apresso seranno cacciati di Firenze li Bianchi, cioè li Ghibellini. Or perchè l'autore era Bianco, però glielo annunzia. Poi predisse dell'oste di Pistoia, della quale fu capitano messer Moroello de' marchesi Malaspina per li Bianchi, e fu sconfitto; li quali marchesi abitano in Val di Magra</p></div3>
<div3><head>v. 145</head>
<p><emph>Tragge Marte</emph>. Cioè Dio delle battaglie</p></div3>
<div3><head>v. 146</head>
<p>Allegorizzando delli atti bellici</p></div3>
<div3><head>v. 148</head>
<p>Questo è nome d'un campo apresso a Pistoia dove fu la predetta sconfitta</p></div3>
<div3><head>v. 150</head>
<p><emph>Sichè ogni Bianco</emph>, cioè che parte Bianca vi sarà sconfitta</p></div3>
<div3><head>v. 151</head>
<p><emph>E detto l'ho, perchè</emph>. Qui conclude Vanni la cagione che l'ha mosso a' predire circa tali fatti.</p>
<p>E qui finisce la sentenzia del XXIV capitolo.</p></div3></div2>

<div2><head>XXV</head>

<div3 n="Versi">
<lg>
<l>Al fine delle sue parole il ladro</l>
<l>Le mani alzò con ambeduo le fiche,</l>
<l>Gridando: Togli, Dio, chè a te le squadro.</l></lg>
<lg>
<l>Da indi in qua mi fur le serpi amiche,</l>
<l>Perch'una gli s'avvolse allora al collo,</l>
<l>Come dicesse: I' non vo' che più diche:</l></lg>
<lg>
<l>Ed un'altra alle braccia, e rilegollo</l>
<l>Ribadendo se stessa sì dinanzi,</l>
<l>Che non potea con esse dare un crollo.</l></lg>
<lg>
<l>Ah Pistoia, Pistoia, che non stanzi</l>
<l>D'incenerarti, sì che più non duri,</l>
<l>Poi che in mal far lo seme tuo avanzi.</l></lg>
<lg>
<l>Per tutti i cerchi dello inferno oscuri</l>
<l>Non vidi Spirto in Dio tanto superbo,</l>
<l>Non quel che cadde a Tebe giù de' muri.</l></lg>
<lg>
<l>Ei si fuggì, che non parlò più verbo;</l>
<l>Ed io vidi un Centauro pien di rabbia</l>
<l>Venir gridando: Ov'è, ov'è l'acerbo?</l></lg>
<lg>
<l>Maremma non cred'io che tante n'abbia,</l>
<l>Quante bisce egli avea su per la groppa,</l>
<l>Infin ove comincia nostra labbia.</l></lg>
<lg>
<l>Sopra le spalle, dietro dalla coppa,</l>
<l>Con l'ale aperte gli giacea un draco,</l>
<l>E quello affuoca qualunque s'intoppa.</l></lg>
<lg>
<l>Lo mio Maestro disse: Questi è Caco,</l>
<l>Che sotto il sasso di monte Aventino</l>
<l>Di sangue fece spesse volte laco.</l></lg>
<lg>
<l>Non va co' suoi fratei per un cammino,</l>
<l>Per lo furar che frodolente ei fece</l>
<l>Del grande armento, ch'egli ebbe a vicino:</l></lg>
<lg>
<l>Onde cessar le sue opere biece</l>
<l>Sotto la mazza d'Ercole che forse</l>
<l>Gliene diè cento, e non sentì le diece.</l></lg>
<lg>
<l>Mentre che sì parlava, ed ei trascorse,</l>
<l>E tre spiriti venner sotto noi,</l>
<l>De' quai nè io nè il Duca mio s'accorse,</l></lg>
<lg>
<l>Se non quando gridar: Chi siete voi?</l>
<l>Perchè nostra favella si ristette,</l>
<l>Ed intendemmo pure ad essi poi.</l></lg>
<lg>
<l>I' non gli conoscea; ma ei seguette,</l>
<l>Come suol seguitar per alcun caso,</l>
<l>Che l'un nomare all'altro convenette,</l></lg>
<lg>
<l>Dicendo: Cianfa dove fia rimaso?</l>
<l>Perch'io, acciocchè il Duca stesse attento,</l>
<l>Mi puosi il dito su dal mento al naso.</l></lg>
<lg>
<l>Se tu sei or, Lettore, a creder lento</l>
<l>Ciò ch'io dirò, non sarà maraviglia,</l>
<l>Chè io, che il vidi, appena il mi consento.</l></lg>
<lg>
<l>Com'i' tenea levate in lor le ciglia,</l>
<l>Ed un serpente con sei piè si lancia</l>
<l>Dinanzi all'uno, e tutto a lui s'appiglia.</l></lg>
<lg>
<l>Co' piè di mezzo gli avvinse la pancia,</l>
<l>E con gli anterior le braccia prese;</l>
<l>Poi gli addentò e l'una e l'altra guancia.</l></lg>
<lg>
<l>Gli diretani alle cosce distese,</l>
<l>E miseli la coda intrambedue</l>
<l>E dietro per le ren su la ritese.</l></lg>
<lg>
<l>Ellera abbarbicata mai non fue</l>
<l>Ad alber sì, come l'orribil fiera</l>
<l>Per l'altrui membra avviticchiò le sue</l></lg>
<lg>
<l>Poi s'appiccar, come di calda cera</l>
<l>Fossero stati, e mischiar lor colore;</l>
<l>Nè l'un nè l'altro già parea quel ch'era:</l></lg>
<lg>
<l>Come procede innanzi dall'ardore</l>
<l>Per lo papiro suso un color bruno</l>
<l>Che non è nero ancora, e il bianco more.</l></lg>
<lg>
<l>Gli altri duo il riguardavano, e ciascuno</l>
<l>Gridava: O me, Agnèl, come ti muti!</l>
<l>Vedi che già non se' nè due nè uno.</l></lg>
<lg>
<l>Già eran li duo capi un divenuti,</l>
<l>Quando n'apparver due figure miste</l>
<l>In una faccia, ov'eran due perduti.</l></lg>
<lg>
<l>Fersi le braccia due di quattro liste;</l>
<l>Le cosce colle gambe, il ventre e il casso</l>
<l>Divenner membra che non fur mai viste.</l></lg>
<lg>
<l>Ogni primaio aspetto ivi era casso:</l>
<l>Due e nessun l'imagine perversa</l>
<l>Parea, e tal sen gìa con lento passo.</l></lg>
<lg>
<l>Come il ramarro, sotto la gran fersa</l>
<l>De' dì canicular cangiando siepe,</l>
<l>Folgore par, se la via attraversa:</l></lg>
<lg>
<l>Così parea venendo verso l'epe</l>
<l>Degli altri due un serpentello acceso</l>
<l>Livido e nero come gran di pepe.</l></lg>
<lg>
<l>E quella parte, donde prima è preso</l>
<l>Nostro alimento, all'un di lor trafisse;</l>
<l>Poi cadde giuso innanzi lui disteso.</l></lg>
<lg>
<l>Lo trafitto il mirò, ma nulla disse:</l>
<l>Anzi co' piè fermati sbadigliava,</l>
<l>Pur come sonno o febbre l'assalisse.</l></lg>
<lg>
<l>Egli il serpente, e quei lui riguardava:</l>
<l>L'un per la piaga, e l'altro per la bocca</l>
<l>Fumavan forte, e il fumo s'incontrava.</l></lg>
<lg>
<l>Taccia Lucano omai, là dove tocca</l>
<l>Del misero Sabello e di Nassidio,</l>
<l>E attenda ad udir quel ch'or si scocca.</l></lg>
<lg>
<l>Taccia di Cadmo e d'Aretusa Ovidio:</l>
<l>Chè se quello in serpente, e quella in fonte</l>
<l>Converte, poetando, io non l'invidio:</l></lg>
<lg>
<l>Chè due nature mai non a fronte a fronte</l>
<l>Non trasmutò, sì ch'amendue le forme</l>
<l>A cambiar lor materie fosser pronte.</l></lg>
<lg>
<l>Insieme si risposero a tai norme,</l>
<l>Che il serpente la coda in forca fesse,</l>
<l>E il feruto ristrinse insieme l'orme.</l></lg>
<lg>
<l>Le gambe con le coscie seco stesse</l>
<l>S'appiccar sì, che in poco la giuntura</l>
<l>Non facea segno alcun che si paresse.</l></lg>
<lg>
<l>Togliea la coda fessa la figura,</l>
<l>Che si perdeva là, e la sua pelle</l>
<l>Si facea molle, e quella di là dura.</l></lg>
<lg>
<l>Io vidi entrar le braccia per l'ascelle,</l>
<l>E i duo piè della fiera, ch'eran corti,</l>
<l>Tanto allungar, quanto accorciavan quelle.</l></lg>
<lg>
<l>Poscia li piè dirietro, insieme attorti,</l>
<l>Diventaron lo membro che l'uom cela,</l>
<l>E il misero del suo n'avea due porti.</l></lg>
<lg>
<l>Mentre che il fumo l'un e l'altro vela</l>
<l>Di color nuovo, e genera il pel suso</l>
<l>Per l'una parte, e dall'altra il dipela,</l></lg>
<lg>
<l>L'un si levò, e l'altro cadde giuso,</l>
<l>Non torcendo però le lucerne empie,</l>
<l>Sotto le quai ciascun cambiava muso.</l></lg>
<lg>
<l>Quel ch'era dritto, il trasse in ver le tempie;</l>
<l>E di troppa materia che in là venne,</l>
<l>Uscir gli orecchi delle gote scempie:</l></lg>
<lg>
<l>Ciò che non corse in dietro, e si ritenne,</l>
<l>Di quel soverchio fe' naso alla faccia,</l>
<l>E le labbra ingrossò quanto convenne.</l></lg>
<lg>
<l>Quel che giaceva, il muso innanzi caccia,</l>
<l>E gli orecchi ritira per la testa,</l>
<l>Come face le corna la lumaccia:</l></lg>
<lg>
<l>E la lingua, che aveva unita e presta</l>
<l>Prima a parlar, si fende, e la forcuta</l>
<l>Nell'altro si richiude, e il fumo resta.</l></lg>
<lg>
<l>L'anima, ch'era fiera divenuta,</l>
<l>Si fugge sufolando per la valle,</l>
<l>E l'altro dietro a lui parlando sputa.</l></lg>
<lg>
<l>Poscia gli volse le novelle spalle,</l>
<l>E disse all'altro: I' vo' che Buoso corra,</l>
<l>Com'ho fatt'io, carpon, per questo calle.</l></lg>
<lg>
<l>Così vid'io la settima zavorra</l>
<l>Mutare e trasmutare; e qui mi scusi</l>
<l>La novità, se fior la penna abborra.</l></lg>
<lg>
<l>E avvegnachè gli occhi miei confusi</l>
<l>Fossero alquanto, e l'animo smagato,</l>
<l>Non potèr quei fuggirsi tanto chiusi,</l></lg>
<lg>
<l>Ch'io non scorgessi ben Puccio Sciancato:</l>
<l>Ed era quei che sol, de' tre compagni</l>
<l>Che venner prima, non era mutato:</l></lg>
<lg>
<l>L'altro era quel che tu, Gaville, piagni.</l></lg></div3>
<div3 n="Introduzione">
<p>Poich'ha compiuto lo testo del precedente capitolo, qui comincia lo XXV capitolo, in lo quale nel principio elli seguendo dice del modo che tenneno li serpenti con lo ditto Vanni. Poi poetando dice della pena delle altre due condizioni, sicome nel preambolo del precedente capitolo è fatto distinzione, e dura tale trattato fino a mezzo del seguente capitolo, come apparirà nella esposizion di quello</p></div3>
<div3><head>vv. 1-3</head>
<p>Dice che contato Vanni tal profezia, irato e turbato in cospetto di Dio li diede le fiche</p></div3>
<div3><head>v. 4</head>
<p>Quasi a dire ch'elli ha pene conseguenti bene a tal peccato</p></div3>
<div3><head>vv. 10-12</head>
<p>Esclama contra Pistoia mostrando ad essa ch'ella non stanza, cioè ordina, d'ardersi sè stessa, da poi che suoi cittadini sono così pessima semente</p></div3>
<div3><head>vv. 13-15</head>
<p>Qui fa comparazione che tutto l'inferno fino a questa settima bolgia non vide così superbo spirito.</p>
<p><add resp="ed">15</add> Cioè fu Capaneo, sicom'è trattato nel XIV capitolo, quando fu fulminato dalli Dei</p></div3>
<div3><head>vv. 16-24</head>
<p>Qui dice come li disparve e apparveli uno Centauro, come nello testo appare; il quale hae per allegorìa a significare ancora della prima condizione e modo dello latrocinio. Descrive, come appare nel testo, la forma e la qualità del detto Centauro, il quale era molto pieno di serpenti e di biscie, poi sovratutto avea sugli omeri uno serpente grande, il quale chiunque elli vedea elli affocava con fuoco che li gittava per la bocca. Il quale Centauro andava cercando lo detto Vanni Fucci. E fa comparazione della moltitudine di serpi ch'erano attorno al ditto Centauro, che dice ch'elli vede che tanti non ne sieno in Maremma di Pisa</p></div3>
<div3><head>vv. 25-27</head>
<p><emph>Lo mio maestro</emph>. Questo Caco era uno uomo di mala condizione, ed abitava in una caverna di monte Aventino, il qual è in terra di Roma: stava in quel luogo secretamente, e quando passavano alcune persone per la contrada, sì le rubava, e ancidea; e fe' molti mali un gran tempo. Avenne che Ercole si partì di Grecia e rubò e ancise molti suoi vicini, e venne in quelle parti con molto bestiame, e faceali per lo buon pascolo sua stanzia. Questo Caco secretamente di notte furava questo bestiame di Ercole, e menavalo nella sua caverna. Continuò tanto quel maltolto, che Ercole si cominciò accorgere che gli era fatto danno; vollene prender remedio facendo fare guardia grande; nulla valeva, chè Caco furava sì destramente e da diverse ore, che non potea essere palesa saputa. Vegendo Ercole che pure il suo armento menimava, ed erane tolto, domandò consiglio che potea fare; fu consigliato: tolli di queste tue vacche e menale per la contrada e falle muggire: se in alcuno luogo sarà ascoso questo bestiame che t'è tolto, tu lo saprai perchè i bovi han tal natura che l'uno responde all'altro.</p>
<p>Preso costui questo consiglio trovò nelle circostanzie del monte Aventino che al muggito delle sue vacche era risposto, sichè infine trovò lo furto e lo ladro. Trovato questo per iniquità li corse adosso Ercole, e dielli sulla testa con una sua mazza ferrata, e non fu contento di darneli tante ch'elli morisse, ma per disfogarsi poich'el fue morto, li ne porse assai</p></div3>
<div3><head>vv. 28-30</head>
<p>Quasi a dire: dubio può nascere poscia che l'autore trasmuta Caco in Centauro, sicome persona che seguì vita bestiale, perchè non fe' elli nel XII capitolo menzione di lui sicome sanguinolento; ed elli stesso solve lo dubbio e dice: non va con suoi fratelli per un cammino per lo furto <emph>etc.</emph></p></div3>

<div3><head>vv. 31-33</head>
<p>Cioè che fu morto.</p>
<p><add resp="ed">31</add> <emph>Biece</emph>, cioè indirette e viziose.</p>
<p><add resp="ed">33</add> Sicom'è detto morì, anzi che si disfogasse Ercole di darli</p></div3>
<div3><head>vv. 34-49</head>
<p>Cioè così parlando Virgilio, nova vista li apparve, la quale furono tre spiriti, e venneno sì subito che non se ne accorseno se non quando furono sotto ad essi, e udirono dire a loro: <emph>chi siete voi?</emph></p></div3>

<div3><head>v. 43</head>
<p>Questi fue de' Donati di Firenze mirabile ladro</p></div3>
<div3><head>v. 44</head>
<p>Quasi a dire: questi sono da non stare descrivere nel poema</p></div3>
<div3><head>vv. 46-48</head>
<p>Qui drizza lo suo parlare al lettore proferendoli tacitamente di dirli nuove cose e maravigliose, per le quali scusandosi elli dice, che non si maravigliarà s'elli sarà lento a credere, con ciò sia che quasi elli che 'l pone, non è molto chiaro</p></div3>
<div3><head>vv. 49-63</head>
<p>Anzi che alla esposizione del testo si vegna è da sapere che li poeti hanno parladura fittiva ed esemplificativa nelle sue poetice, ed hanno usato un modo di parlare di trasformare quelle persone di chi hanno voluto trattare sì in virtude come in vizio in quelli animali, overo cose, che è proprio attribuita tal virtude, over vizio. E tale trasmutazione diceno e narrano con quelli preamboli e circostanzie, che a colorire la vicenda hanno bisogno, sicome lo libro che compuose Ovidio, appellato <emph>Metamorphoseos</emph> il quale è tutto di trasformazioni: similemente Lucano, il quale scrisse le battaglie de' Romani. Or volendo fare alcuna menzione d'alcuni cavalieri che non si passavano secondo umano corso, ma secondo alcuna estremità di costumi, così quelli fatti nella sua poetrìa facea trasformare in quelli animali, di chi è proprio attribuito tale costume.</p>
<p>Or <emph>per locum a simili</emph> vuole l'autore trasmutare alcuni ladri in serpenti, a mostrare come tutti li suoi abiti e effetti erano circa lo latrocinio. E pone, com'è detto, per allegoria lo serpente a significare lo pensamento e mala deliberazione del furto; la quale transformazione, sicome apparirà nel testo, è della seconda condizione di ladri, li quali, com'è detto, non sono abituati a furare, ma quando hanno destro furano e mai non si penteno, e <emph>per consequens</emph> diventano serpenti, e mai altro non se ne vede.</p>
<p><add resp="ed">50</add> Dice che averso l'uno de' predetti tre peccatori venne un serpente lo quale avea sei piedi, avventossi all'uno in tale modo che la testa del serpente pareggiandosi con quella del peccatore si fece una, le due branche dinanzi del serpente colle braccia del peccatore si riunirono insieme, le due gambe di mezzo si transfisseno le coscie e fianchi del peccatore, le due gambe di dietro del serpente si disteseno per le coscie e gambe e piè del peccatore, la coda del serpente entrò tra le coscie, e rivolsesi suso per la schiena del peccatore, e tutte queste cose, overo membri, si univano sì insieme, che questo mostro fatto di due predetti animali, cioè serpente e uomo, non era assolutamente nè l'uno nè l'altro. E sicome era diversificato in figura similemente era in colore e in lo ultimo abito. E dà esempio a tale unione e dice che ellera, che è una erba molto applicante e a albori e a mura, mai non si convinse così come feceno insieme lo serpente e lo uomo; e soggiunge che si mischionno così insieme com'elli, cioè che ciascuno fosse stato di calda cera, de la quale le parti subintrano l'una nell'altra come esperienza prova di due cere diverse di colore</p></div3>
<div3><head>vv. 64-66</head>
<p>Poich'ha detto la trasformazione dà esemplo del colore, e dice che sicome lo papiro, o carta bambasina è bianca, e ardendo, di cenerogna diventa nera, così questi due animali di diversi colori uniti, uno terzo colore generonno.</p>
<p><add resp="ed">66</add> Dice seguendo lo poema che i compagni, veggendo lo predetto così trasformato, si lamentavano dicendo tra loro:</p>
<p>Ohimè! elli non è nè due nè uno</p></div3>
<div3><head>v. 68</head>
<p><emph>O me, Agnel, come</emph>, qui ragionando del predetto peccatore lo nomaro e disseno: Agnello come tu mucci! quasi a dire: la tua forma fugge. Fu predetto messer Agnello de' Brunelleschi di Firenze, il quale per esemplo l'autore aduce per vizioso in vizio di latrocinio e in la seconda condizione</p></div3>
<div3><head>vv. 70-72</head>
<p>Riepiloga l'autore la unione predetta, come appar nel testo</p></div3>
<div3><head>v. 75</head>
<p>Quasi maravigliose e nuove</p></div3>
<div3><head>v. 76</head>
<p><emph>Ogni primaio</emph>. Sì serpentino come umano</p></div3>
<div3><head>vv. 79-81</head>
<p>Ramarro è una spezie di ferucole velenose (e sono appellate <emph>magrassi</emph> overo <emph>ligùri</emph>), li quali al tempo del grande caldo apparno nelle strade, e sono molto paurosi animali, che come vegiono l'uomo, e gettanseli adosso, e quello che è in bocca mai non lassano, o elli fuggeno come folgore, cioè velocissimamente.</p>
<p><add resp="ed">79</add> <emph>Fersa</emph>, cioè calura.</p>
<p><add resp="ed">80</add> Elli è da sapere, sicome ne mostra Albumazar in lo suo grande Introduttorio d'astronomia, che del mese d'agosto si leva con la fine del lione e con principio di vergene una costellazione, la quale è appellata <emph>canis</emph>, e però quelli die sono appellati <emph>caniculari</emph>, la quale costellazione è di natura <emph>martis</emph> e però in quelli die è grandissimo caldo ed arido tempo, e sì si commove ogni animale, il quale partecipi più nell'umore colerico come caldo e secco, e perciò quelli ramarri, overo ligùri per alcuna convenienzia ch'hanno a tale complessione escono in quelli die delle sue tane, sì che appaiono.</p>
<p><emph>Ivi</emph>. Cioè <emph>scesa</emph>, overo fine di campo, overo di vigne</p></div3>
<div3><head>vv. 82-87</head>
<p>Or seguendo il poema dice che un serpentello venne verso lo corpo dell'altro peccatore, e morselo nel bellico, poi cadde dinanzi da esso in terra. E dice <emph>in quella parte</emph>: circa la quale cosa è da sapere che la creatura fine ch'ella è nel corpo di sua madre, sicome ne mostra Avicena, e chiaro si hàe nel trattato di frate Egidio de' Romitani <emph>De formatione corporis humani</emph>, riceve nutrimento per lo bellico, e la superfluità getta per li istrumenti inferiori, ma per la bocca nulla riceve. Sichè quando dice <emph>quella parte</emph> etc. intendesi del bellico, e in quello luogo fe' lo suo assalto lo serpentello predetto</p></div3>
<div3><head>vv. 88-90</head>
<p>Segue lo poema descrivendo atti di mala condizione e disposizione</p></div3>
<div3><head>vv. 91-93</head>
<p>Qui tacitamente tocca una allegoria che l'uomo, il quale si dispone a furto prepensato, in prima fa del suo <emph>velle</emph> un serpente, e dell'atto del latrocinio l'altro, che serpente, com'è detto, fa il <emph>velle</emph> dell'uomo. E però esemplificando allegoricamente fa iscire fumo di quelli due animali e farsi uno, e però dice: <emph>e 'l fumo si scontrava</emph>, quasi a dire: elli erano una medesima cosa</p></div3>
<div3><head>vv. 94-96</head>
<p>Qui seguendo il poema vuole mostrare che questa maniera ch'elli fa di trasformazione è altra che quella che fanno li poeti nomati nel testo. Ed acciò che meglio s'abbia, fa menzione d'alcune per loro fatte sicome è quella che pone Lucano di Sabellio e di Nassidio. Circa la quale trasformazione è da sapere che i due preditti Sabello e Nassidio essendo grandi romani e compagni di Cato quando perseguia Cesare, e andonno con Cato in Libia, siccome è detta nel XV capitolo, elli furono morsi d'alcuni serpenti, e adesso si trasmutonno in diverse fiere, poi arseno e a tal modo morinno e divennero in privazione di vita. L'allegoria di questi fu che Cesaro li fe' contaminare, per la quale elli non furono costanti e così si trasmutonno di uomini dritti in traditori, sicome lo predetto Lucano poeticamente lo dichiara nel nono suo libro</p></div3>
<div3><head>vv. 97-99</head>
<p>Parla Ovidio in terzo e in quarto libro <emph>Metamorphoseos</emph>, e in prima scrive Ovidio le trasformazioni nel terzo che avenne a Cadmo, il quale seminò denti di serpenti, e di quelli nascetteno uomini armati, li quali dopo alcuno combattimento che fenno, furono morti e rimaseno da V, li quali con lo ditto Cadmo edificonno la città di Tebe ad onore di Bacco.</p>
<p>Ancora descrive Ovidio come Ateon andando per alcuni boschi vide Diana bagnarsi in una fontana, la quale lo fe' convertire in uno cervo.</p>
<p>Ancora descrive come Semele figliuola di Cadmo predetto essendosi inamicata con Iuppiter, domandò a lui dono, e tollendoli fidanza che a lui lo farebbe; li chiese ch'ella volea ch'elli giacesse con essa al modo ch'elli facea con Iunon; Iuppiter per ottenere sua promessa tenne quello modo, si chè la fulminò, di che ella divenne cenere.</p>
<p>Ancora descrive con Tiresia, si transmutò in femina, e poi di femmina in uomo, com'è detto nel XX capitolo.</p>
<p>Ancora descrive come Narciso morì sovra una fontana specchiandosi, tanto era vago di vedere la figura del suo viso! e come per pietà fu trasmutato in fiore, il quale era appellato narciso.</p>
<p>Anco descrive come alcuni compagni di Bacco in puerizia volendo lui schernire, elli li tramutò in delfini marini, e tutte queste trasmutazioni fa nel terzo <emph>Metamorphoseos</emph>. Nel quarto <emph>Metamorphoseos</emph> descrive come le nuore di Cadmo predetto recitando li predetti oltraggi di Bacco ch'avea fatto le predette trasmutazioni, e nè li facean culto nè non lo adoravano come a lui, sì convenìa, sì le trasmutò in vipistrelli overo vespertiglioni.</p>
<p>Ancora descrive come le figliuole del ditto Cadmo non li faceano sacrificio, Bacco irato averso d'esse, l'una fulminò, l'altra adorbò. Sichè concludendo a proposito Cadmo vedendo la sua semente essere per Bacco così malmenata sì come disperato disse: io voglio andar fuori d'esta terra, quello che m'averrà sarà la mia ventura; andò di fuora, vide un serpente, misesi a guardarlo, e lo serpe lui, infine lo detto Cadmo si trasmutò in serpente.</p>
<p><emph>Ivi</emph>. Quest'Aretusa era una donzella molto bella, della quale invaghio Alfeo dio delle fontane. In processo di tempo la detta Aretusa si volle bagnare, sì tosto com'ella fu presso della fontana, volontà portò Alfeo di pigliarla, e non volendo aspettare ch'ella entrasse nell'acqua, uscì dalla fontana per aggueffarla. Questa vegiendola cominciò a fuggire nuda, e costui dietro: a Bacco prese pietà di Aretusa e conversela in acqua. Alfeo sicome dio delle fontane per seguirla si fece acqua; apersesi la terra, e Aretusa andò fino allo inferno, e Alfeo drieto, e fu poi Aretusa dea delle fontane, la quale manifestò poi a Cerere com'ella avea veduta Proserpina nell'inferno, sì come appare nel capitolo IX. Or dice l'autore continuando il suo poema: io faccio tali trasmutazioni in questo canto, e sì diverse e nuove, ch'io non ho invidia nè a Lucano, nè a Ovidio, che s'el fe' mutare Cadmo in serpe, com'è detto, e Aretusa in fontana, le mie trasmutazioni sono più nuove e maestrevoli. E poi nel dittato mostra il perchè di tanta ammirazione</p></div3>
<div3><head>vv. 100-102</head>
<p><emph>Che due nature</emph>, quasi a dire: Ovidio e Lucano faceano pur d'uno un altro, ma io faccio di due nature una, cambiando; e non solo io cambio forma, ma eziandio disposizione di materia, che quella che era sotto forma umana e disposta a ricevere le alterazioni umane, io la converto in disposizione disposta a ricevere le alterazioni serpentine, e così è converso di serpentine, umane. E notisi qui che sicom'è difficile a imaginare materia senza forma, per converso così è difficile ad immaginare che la materia disposta a una forma di specie sia in quella intanto disposta a forma d'altra specie, e questa parlatura poetica è quella che impone silenzio a Lucano e a Ovidio</p></div3>
<div3><head>vv. 103-105</head>
<p>Cioè queste due spezie si fecero una in mostro, sicome appare nel testo, della unione dei singolari membri</p></div3>
<div3><head>v. 116</head>
<p>Cioè li virili membri ordinati per la natura alla generazione</p></div3>
<div3><head>v. 121</head>
<p>Allegoricamente parlando, l'uomo cade quando a tale condizione si lascia giungere come a latrocinio</p></div3>
<div3><head>v. 122</head>
<p><emph>Lucerne</emph>, cioè occhi</p></div3>

<div3><head>vv. 124-132</head>
<p>Descrive la trasmutazione de' visi e delle faccie.</p>
<p><add resp="ed">132</add> Qui fa comparazione come la lumaca, overo chiocciola, di sè medesima fa corna e pingele fuori, poi le torna entro, così meschiandosi le parte delle teste sì di quella del serpente, come di quella del peccatore, in una parte mancava e faceva di curvo piano, e d'una altra superabondava e facea di piano curvo, e così s'alterava tutto</p></div3>
<div3><head>vv. 133-135</head>
<p>Qui sicome trasmuta l'altre membra così fa trasmutazione della lingua: circa la quale trasmutazione è da sapere che comunemente le serpi hanno la lingua forceluta e però sufulano, e li uomini hanno la lingua intera e usano uno atto di sputare che non fa altro animale. E però dice che quello che si trasmutò in serpe andava <emph>sufolando</emph>, e quel serpe che si trasmutò in uomo dicea al compagno: <emph>sputa</emph>. Ed è da sapere che questo che fue mutato in serpe, fu messere Buoso delli Abbati da Firenze, e quello serpentello che divenne uomo fu messere Francesco Cavalcanti da Firenze.</p>
<p><add resp="ed">135</add> Cioè messer Buoso sufolando, e messere Francesco ch'era drieto dicendo <emph>sputa</emph>, quasi a dire: tu hai perduto ogni atto umano, e perchè più ti sia pena, mo sputa</p></div3>
<div3><head>vv. 139-141</head>
<p>Francesco si volse e disse: io voglio che messer Buoso corra carponi cioè in braccioni, quasi a dire: io fui tempo serpe, ed elli uomo, mo è elli serpe ed io uomo, sichè elli anderà per questa via a modo di serpe.</p>
<p><add resp="ed">141</add> Cioè la compagnia dei peccatori della settima bolgia, li quali per lo suo latrocinio faceano le trasmutazioni predette chi della prima chi della seconda e chi della terza condizione latrocinio</p></div3>
<div3><head>v. 143</head>
<p>Quasi a dire: se io non scrivo appieno ogni cosa, scusimi la novità del trattato</p></div3>
<div3><head>v. 144</head>
<p><emph>A borra</emph>, cioè a ciabatta</p></div3>

<div3><head>vv. 145-150</head>
<p>Quasi li occhi a tanta novità riceveano confusione, e l'animo smarrimento, ma non tanto ch'io non cognoscessi lo terzo ch'era Puccio Sciancato, il quale fine a questo punto non era ancora trasmutato in alcuna fiera, e però dice: <emph>ed era quello</emph>, quasi a dire: io lo cognoscetti e figurai</p></div3>
<div3><head>v. 151</head>
<p>Gaville è uno castello nel contado di Firenze: or avenne che passando per quelle contrade lo predetto messer Francesco Cavalcanti di Firenze, ed avendo odio verso quelli di quello luogo, elli trasseno a lui, e si l'anciseno; per la qual morte tutti i Cavalcanti hanno odio a tutti li Gavillesi, cioè quei di quello luogo, e funne morti infiniti, ed ancora non è stagnata tale onta. E però l'autore lo mette in presente, e dice: l'altro è quello che tu, Gaville, cioè che tu, abitazion, piangi, quasi a dire: continuo dal tuo popolo è offeso per la morte di questo ch'io vidi, che fu messer Francesco Cavalcanti.</p>
<p>E qui finisce la sentenzia del presente capitolo.</p></div3></div2>

<div2><head>XXVI</head>

<div3 n="Versi">
<lg>
<l>Godi, Firenze, poi che se' sì grande,</l>
<l>Che per mare e per terra batti l'ali,</l>
<l>E per lo inferno tuo nome si spande.</l></lg>
<lg>
<l>Tra li ladron trovai cinque cotali</l>
<l>Tuoi cittadini, onde mi vien vergogna,</l>
<l>E tu in grande onranza non ne sali.</l></lg>
<lg>
<l>Ma se presso al mattin del ver si sogna,</l>
<l>Tu sentirai di qua da picciol tempo</l>
<l>Di quel che Prato, non ch'altri, t'agogna.</l></lg>
<lg>
<l>E se già fosse non saria per tempo.</l>
<l>Così foss'ei, da che pure esser dee;</l>
<l>Chè più mi graverà, com' più m'attempo.</l></lg>
<lg>
<l>Noi ci partimmo, e su per le scalee,</l>
<l>Che n'avean fatte iborni a scender pria,</l>
<l>Rimontò il Duca mio, e trasse mee.</l></lg>
<lg>
<l>E proseguendo la solinga via</l>
<l>Tra le schegge e tra' rocchi dello scoglio,</l>
<l>Lo piè senza la man non si spedìa.</l></lg>
<lg>
<l>Allor mi dolsi, ed ora mi ridoglio,</l>
<l>Quando drizzo la mente a ciò ch'io vidi;</l>
<l>E più lo ingegno affreno ch'io non soglio,</l></lg>
<lg>
<l>Perchè non corra, che virtù nol guidi;</l>
<l>Sì che se stella buona, o miglior cosa</l>
<l>M'ha dato il ben, ch'io stesso nol m'invidi.</l></lg>
<lg>
<l>Quante il villan, ch'al poggio si riposa,</l>
<l>Nel tempo che colui, che il mondo schiara,</l>
<l>La faccia sua a noi tien meno ascosa;</l></lg>
<lg>
<l>Come la mosca cede alla zanzara;</l>
<l>Vede lucciole giù per la vallea,</l>
<l>Forse colà dove vendemmia ed ara:</l></lg>
<lg>
<l>Di tante fiamme tutta risplendea</l>
<l>L'ottava bolgia, sì com'io m'accorsi,</l>
<l>Tosto che fui là 've il fondo parea.</l></lg>
<lg>
<l>E qual colui che si vengiò con gli orsi,</l>
<l>Vide il carro d'Elia al dipartire,</l>
<l>Quando i cavalli al cielo erti levôrsi;</l></lg>
<lg>
<l>Chè nol potea sì con gli occhi seguire,</l>
<l>Che vedesse altro che la fiamma sola</l>
<l>Sì come nuvoletta, in su salire:</l></lg>
<lg>
<l>Tal si movea ciascuna per la gola</l>
<l>Del fosso, che nessuna mostra il furto,</l>
<l>Ed ogni fiamma un peccatore invola.</l></lg>
<lg>
<l>Io stava sopra il ponte a veder surto,</l>
<l>Sì che s'io non avessi un ronchion preso,</l>
<l>Caduto sarei giù senza esser urto.</l></lg>
<lg>
<l>E il Duca, che mi vide tanto atteso,</l>
<l>Disse: Dentro da' fuochi son gli spirti:</l>
<l>Ciascun si fascia di quel ch'egli è inceso.</l></lg>
<lg>
<l>Maestro mio, risposi, per udirti</l>
<l>Son io più certo; ma già m'era avviso</l>
<l>Che così fusse, e già voleva dirti:</l></lg>
<lg>
<l>Chi è in quel fuoco, che vien sì diviso</l>
<l>Di sopra, che par surger dalla pira,</l>
<l>Ov'Eteòcle col fratel fu miso?</l></lg>
<lg>
<l>Risposemi: Là entro si martìra</l>
<l>Ulisse e Diomede, e così insieme</l>
<l>Alla vendetta vanno com'all'ira:</l></lg>
<lg>
<l>E dentro dalla lor fiamma si geme</l>
<l>L'aguato del caval, che fe' la porta</l>
<l>Ond'uscì de' Romani il gentil seme.</l></lg>
<lg>
<l>Piangevisi entro l'arte, perchè morta</l>
<l>Deidamìa ancor si duol d'Achille,</l>
<l>E del Palladio pena vi si porta.</l></lg>
<lg>
<l> S'ei posson dentro da quelle faville</l>
<l>Parlar, diss'io, Maestro, assai ten priego</l>
<l>E ripriego, che il priego vaglia mille,</l></lg>
<lg>
<l>Che non mi facci dell'attender niego,</l>
<l>Finchè la fiamma cornuta qua vegna:</l>
<l>Vedi che del disio ver lei mi piego.</l></lg>
<lg>
<l>Ed egli a me: La tua preghiera è degna</l>
<l>Di molte lode, ed io però l'accetto;</l>
<l>Ma fa che la tua lingua si sostegna.</l></lg>
<lg>
<l>Lascia parlare a me: ch'io ho concetto</l>
<l>Ciò che tu vuoi: ch'e' sarebbero schivi,</l>
<l>Perch'ei fur Greci, forse dal tuo detto.</l></lg>
<lg>
<l>Poichè la fiamma fu venuta quivi,</l>
<l>Ove parve al mio Duca tempo e loco,</l>
<l>In questa forma lui parlare audivi.</l></lg>
<lg>
<l>O voi, che siete duo dentro ad un fuoco,</l>
<l>S'io meritai di voi mentre ch'io vissi.</l>
<l>S'io meritai di voi assai o poco,</l></lg>
<lg>
<l>Quando nel mondo gli alti versi scrissi,</l>
<l>Non vi movete; ma l'un di voi dica</l>
<l>Dove per lui perduto a morir gissi.</l></lg>
<lg>
<l>Lo maggior corno della fiamma antica</l>
<l>Cominciò a crollarsi mormorando,</l>
<l>Pur come quella cui vento affatica.</l></lg>
<lg>
<l>Indi la cima qua e là menando,</l>
<l>Come fosse la lingua che parlasse,</l>
<l>Gittò voce di fuori, e disse: Quando</l></lg>
<lg>
<l>Mi diparti' da Circe, che sottrasse</l>
<l>Me più d'un anno là presso a Gaeta,</l>
<l>Prima che sì Enea la nominasse;</l></lg>
<lg>
<l>Nè dolcezza di figlio, nè la pieta</l>
<l>Del vecchio padre, nè il debito amore,</l>
<l>Lo qual dovea Penelope far lieta,</l></lg>
<lg>
<l>Vincer potero dentro a me l'ardore</l>
<l>Ch'i' ebbi a divenir del mondo esperto,</l>
<l>E degli vizii umani e del valore:</l></lg>
<lg>
<l>Ma misi me per l'alto mare aperto</l>
<l>Sol con un legno e con quella compagna</l>
<l>Picciola, dalla qual non fui deserto.</l></lg>
<lg>
<l>L'un lito e l'altro vidi insin la Spagna,</l>
<l>Fin nel Morocco, e l'isola de' Sardi,</l>
<l>E l'altre che quel mare intorno bagna.</l></lg>
<lg>
<l>Io e i compagni eravam vecchi e tardi,</l>
<l>Quando venimmo a quella foce stretta,</l>
<l>Ov'Ercole segnò li suoi riguardi,</l></lg>
<lg>
<l>Acciocchè l'uom più oltre non si metta:</l>
<l>Dalla man destra mi lasciai Sibilia,</l>
<l>Dall'altra già m'avea lasciata Setta.</l></lg>
<lg>
<l>O frati, dissi, che per cento milia</l>
<l>Perigli siete giunti all'occidente,</l>
<l>A questa tanto picciola vigilia</l></lg>
<lg>
<l>De' vostri sensi, ch'è del rimanente,</l>
<l>Non vogliate negar l'esperienza,</l>
<l>Diretro al sol, del mondo senza gente.</l></lg>
<lg>
<l>Considerate la vostra semenza:</l>
<l>Fatti non foste a viver come bruti,</l>
<l>Ma per seguir virtute e conoscenza.</l></lg>
<lg>
<l>Li miei compagni fec'io sì acuti,</l>
<l>Con questa orazion picciola, al cammino,</l>
<l>Che appena poscia gli averei tenuti.</l></lg>
<lg>
<l>E, volta nostra poppa nel mattino,</l>
<l>De' remi facemmo ale al folle volo,</l>
<l>Sempre acquistando del lato mancino.</l></lg>
<lg>
<l>Tutte le stelle già dell'altro polo</l>
<l>Vedea la notte, e il nostro tanto basso,</l>
<l>Che non surgeva fuor del marin suolo.</l></lg>
<lg>
<l>Cinque volte racceso, e tante casso</l>
<l>Lo lume era di sotto dalla luna,</l>
<l>Poi ch'entrati eravam nell'alto passo,</l></lg>
<lg>
<l>Quando n'apparve una montagna bruna</l>
<l>Per la distanza, e parvemi alta tanto,</l>
<l>Quanto veduta non n'aveva alcuna.</l></lg>
<lg>
<l>Noi ci allegrammo, e tosto tornò in pianto;</l>
<l>Chè dalla nuova terra un turbo nacque,</l>
<l>E percosse del legno il primo canto.</l></lg>
<lg>
<l>Tre volte il fe' girar con tutte l'acque,</l>
<l>Alla quarta levar la poppa in suso,</l>
<l>E la prora ire in giù, com'altrui piacque,</l></lg>
<lg>
<l>Infin che il mar fu sopra noi richiuso.</l></lg></div3>
<div3 n="Introduzione">
<p>In questo capitolo intende l'autore con parte dell'altro capitolo seguente di punire quelli ch'hanno tanta crudeltà in sè, che si ingegneno in ogni modo e sottilmente d'ingannare il prossimo, il quale vizio chiaro appare che è peccato mortale, imperquello ch'elli contraria la caritade, sicome determina santo Tommaso in <emph>Secunda Secundae</emph>: - <emph>Charitas consistit principaliter in dilectione Dei, secondarie in dilectione proximi; peccata mortalia recipiunt speciem a fine</emph>; e conclude: <emph>quae contrariant charitati sunt mortalia</emph>.</p>
<p>E però quelli che hanno tale peccato nel mondo, sono incesi o abituati a tal peccato, e in quanto con ingegno lo fanno secreto, così l'autore nella presente Comedia poetando, li punisce in fiamme di fuoco, nelle quali l'anime stanno ascose e celate, sicome era latente ingegno nel peccare. E, sicome apparirà nel testo, per continuare ello esclama contra la città di Firenze, connumerando, iratamente proferendo de' ladri che d'essa sono pervenuti, poi tocca per vendetta la benivolenzia che li ha i suoi circonvicini, velando tal detto sotto modo di profezia, overo predetto notificato per sogno, il quale modo elli pone condizionale quando dice: <emph>se 'l ver si sogna</emph> etc. Circa la quale predizione è da sapere che alcuni sogni sono leciti, e puonno esser veri, ed alcuni illeciti e superstiziosi a tenerli: può essere cagione di sogno in due modi; o ella è intrinseca, o ella è estrinseca.</p>
<p>Se ella è intrinseca, o ella proceda da vertude animata, sicome animale che ha fantasia, o per molti pensamenti, o per molta affezione o diletto, che l'uomo abbia ad alcuna cosa; li quali pensamenti e diletto contemplando quando veglia avrà fatto suprabundevilemente, quando dormirà la fantasia circa quelle spezie si ritroverà, e <emph>per consequens</emph> s'insognerà; lo quale sogno non significherà del futuro, ma moverassi per li movimenti e cogitazioni passati. E se li occorresse che poi avenisse tal sogno in atto, sarebbe casuale, perchè chiaro appare che non ha ragione di futura evenzione.</p>
<p>O ella procede da vertude corporale, imperquello che secondo la disposizione del corpo la fantasia e li altri organi s'alterano e formano sì le spezie, sicome aviene al flemmatico che si sogna d'essere in acqua, e al sanguineo di volare, al melanconico di cadere o non potere andare, al collerico d'essere in fuoco e in battaglie; la qual similemente non può predire <emph>de futuris</emph>, perchè manifesto è che non ha cagione ordinata a quelli effetti. E se la cagione è estrinseca, o ella procede da virtù corporale e da spirituale: se da virtù corporale, allora può predire <emph>de futuris</emph>, sicome per mutazion d'aire che l'uomo sognerà piovere, e per calidità d'aire estrinseco che l'uomo sognerà bere acqua, e non si potrà tôrre sete, e così s'elli avrà sottile natura e gentile sentirà di più ore innanzi cotali accidenti, come sono mutazioni di tempo; ancora può ricevere alterazione per influssione di corpi celesti, le quali immutano lo corpo, e quello alterando muove la fantasia in sonno com'è detto. E se la detta cagione del sogno procede da cagione spirituale, può essere in due modi: l'uno vero per revelazione fatta al sognatore da Dio, sicome è scritto in libro <emph>Numerorum</emph> XII: <emph>si quis fuerit inter vos propheta Domini, in visione apparebo ei, vel per somnium loquar ad illum</emph>. E questo a cagione di podere sapere <emph>de futuris</emph>, perchè sono revelate da quel creatore a cui è tutto presente. L'altro modo è falso e illicito, lo quale è per revelazione da demoni, li quali perchè non sanno tutto non è cagione <emph>de futuris</emph>, sichè è falso perchè si hàe da essi per alcuni patti e illiciti, com'è detto.</p>
<p>Sichè chiaro appare che li sogni hanno cagione di veritade o per revelazione fatta da Dio, o per estrinseca immutazione corporale.</p>
<p>Or è da sapere che l'autore tocca pure nel presente capitolo la estrinseca corporale immutazione, la quale elli appella prova condizionale pur nel mattino infino al die, imperquello ch'elli è bisogno che 'l corpo sia disposto alla ditta immutazione estrinseca: e la disposizione è più atta in quella ora che in altra, imperquello che la digestione del cibo è tutta compiuta e discaricato lo stomaco, e <emph>per consequens</emph> alleggerata la testa dai fumi dello stomaco, sì che libera dalle passioni intrinseche e tutta adatta alle estrinseche.</p>
<p>Poi seguendo il suo capitolo fa menzione di Ulixes e di Diomedes, li quali ebbeno al mondo la predetta condizione, descrivendo poi la loro morte, sicome nella esposizione del testo apparirà</p></div3>
<div3><head>vv. 1-6</head>
<p>Poscia ch'ha trattato l'autore delle trasmutazioni fatte nella bolgia VII, qui intende trattare la pena delli fraudolenti li quali con suoi sottili ingegni hanno e dominato e usurpato lo prossimo e lo suo onore ed avere. E per continuazion dello suo poema, riepilogando esclama <emph>ironice</emph> contra la città di Firenze connumerando i cinque ladri predetti di sopra; ciò fu messer Cianfa Donati, Agnello de' Brunelleschi, Buoso delli Abbati, Puccio Sciancato e Francesco de' Cavalcanti.</p>
<p><add resp="ed">5</add> Quasi a dire: io ho vergogna ch'io sono fiorentino</p></div3>
<div3><head>vv. 7-9</head>
<p>Qui vuole vaticinare dello stato di Firenze, il quale in brieve tempo sarà a mala condizione, soggiungendo che li suoi circonvicini ciò li augurano ed hanno in desiderio</p></div3>
<div3><head>vv. 10-12</head>
<p>Quasi a dire: tu hai commesso tali peccati, che tu ne sei ben degna, ed è passato il termine della vendetta</p></div3>
<div3><head>vv. 13-15</head>
<p>Segue il poema come appar nel testo.</p>
<p><add resp="ed">14</add> <emph>Iborni</emph>, cioè freddi e stanchi</p></div3>
<div3><head>v. 18</head>
<p>Cioè che con mani e con piedi bisognava che s'aiutasse</p></div3>
<div3><head>vv. 19-24</head>
<p>Qui dice dottrinando l'autore che vegendo quel che vide si dolse, quasi a dire: questi che sono in questa bolgia puniti, hanno per suo ingegno tal pena, e sono a tal baratro: e però io che ho sottile ingegno, si lo affreno e nol voglio ora nel mondo adoperare senza tuttavolta la guida e lo reggimento della virtude, imperquello che s'io ho da costellazione essere ingegnoso, come sono seconda astrologia li mercuriali, ed io non lo adovro e reggo per virtude, io lo invidio e inodio, e così tal sottigliezza è mal retta e governata</p></div3>
<div3><head>vv. 25-30</head>
<p>Or qui dà uno esemplo come li parea nel fondo quelle anime de' peccatori incese essere fatte, e dice che sicome nel tempo che colui che lo mondo schiara, cioè lo sole, ne tiene meno la faccia sua ascosta, cioè che sta meno sotto terra, che sono le notti picciole come di giugno, e lo villano lo quale lavora nelle vallure e sì in campo e sì in vigne, e fa sua abitazione su nella montagna, guardi essendo nella montagna di sera verso quelli luoghi, vede tutto pieno di lucciole; così elli essendo su lo scheggio dell'ottava bolgia, vedea nel suo fondo tutto pieno di fiamme di fuoco. E dice poeticamente del ditto villano quando fa tal guardia da sera, cioè quando la mosca cede alla senzala, imperquello che le mosche volano di die, e le senzale di notte.</p>
<p><add resp="ed">29</add> <emph>Lucciole</emph>, sono vermicelli a modo di mosche, delle quali luce il corpo a modo di fuoco: della quale lucidezza, e del legno della quercia marcia tratta lo filosofo pienamente nel secondo della Meteora, ove tratta de' corpi diafani</p></div3>
<div3><head>vv. 31-33</head>
<p>Qui fa la comparazione in numero, che cotante come si vede lucciole, cotante vide fiamme sì tosto come discese, tanto ch'elli vedesse e dicernesse lo fondo della predetta ottava bolgia</p></div3>
<div3><head>vv. 34-39</head>
<p>Qui fa un'altra comparazione allo accendimento e ardore delle ditte fiamme, e dice ch'era tale quella di ciascuna come fa quello che vide quello che si vengiò con li orsi. Circa la quale comparazione è da sapere che Elia profeta aveva uno suo discipulo, il quale ebbe nome Eliseo, e questo suo discipulo continuo lo seguìa. In processo di tempo avenne che Dio li fece a sapere ch'elli lo volea trasmutare nel paradiso <emph>delitiarum</emph>, e feceli a sapere lo luogo dove elli andasse che li sarebbe apparecchiato lo carro che lo portasse. Volendo andare Elia a questo luogo disse a Eliseo che rimanesse: lo detto discepolo nol volea abbandonare per alcuno modo. Andando al predetto luogo elli convenieno passare uno largo fiume e non avea ponte; Elia tolse lo suo mantello e montovvi suso; incontanente Eliseo fece lo simile e passonno oltre. Non vogliendosi partire Eliseo da Elia, Elia li lasciò lo suo spirito profetico, sichè n'ebbe poi due.</p>
<p>Datoli questo, discese uno carro tutto ardente dal cielo colli cavalli simili ignei; coverse lo ditto splendore Elia, ed elli vi montò suso, e andonne via. Eliseo veggendo questa ascensione tenelli l'occhio tanto quanto ebbe possanza di poterlo colla vista raccogliere; quando l'ebbe perduto a vista, molto sconsolato se ne tornò alla città e con grandi lamenti, ch'elli avea perduto lo suo maestro. Li altri profeti e santi uomini per consolarlo li vennero all'incontro, drieto a' quali venne moltitudine di fanciulli, li quali lo deridevano, e faceano beffe d'esso dicendo: elli piange e lamentasi di suo maestro che ha perduto, ed è oggimai vecchio. Per la quale derisione elli fu promosso ad ira, e pregò Dio che moltitudine d'orsi lo vendicasseno: compiuto il prego incontanente abondò in quel luogo molti orsi, li quali devoronno tutti quelli fanciulli che di lui beffavano, sicome in quarto <emph>Regum</emph>, capitolo secondo, pienamente si contiene.</p>
<p>E dice l'autore: tali mi pareano quelle fiamme qual parve a quello che si vengiò colli orsi, cioè Eliseo quando vide la fiamma del carro di Elia, il quale fu portato per li cavalli al cielo cioè in aire.</p>
<p><add resp="ed">37</add> Cioè che non dicernea Elia nella fiamma, così elli non dicernea le anime ascose in quelle fiamme</p></div3>
<div3><head>vv. 40-42</head>
<p><add resp="ed">40</add> <emph>Gola</emph>, cioè fondo.</p>
<p><add resp="ed">41</add> Cioè ogni fiamma involava una anima, come appare nel testo</p></div3>
<div3><head>vv. 52-54</head>
<p>Dice che vide una fiamma la quale era divisa cioè partita, sì ch'era differenzia dell'altre, e dimandò Virgilio chi era in essa dicendo: quella non pare pure quella che uscì dalla pira di Eteocles e di Pollinices? Circa la quale assimilazione è da sapere che, sicom'è detto nel vigesimo capitolo, tra Eteocles e Pollinices fratelli, essendo signori di Tebe, corse questione per la quale l'uno uccise l'altro; sì chè com'era usanza de' pagani, elli s'ardeano poich'erano morti e la cenere si salvava; sichè funno messi li corpi di questi due fratelli ad ardere insieme in una pira. <emph>Pira</emph> è appellato uno stuviglio di ferro, in lo quale essi s'ardeano. Sichè ardendo questi faceano elli due fiamme, a dimostrare che sicome funno diversi di volere e di piacere e di parere, così morti per nullo modo s'accordavano. Per la quale divisione di fiamma li suoi corpi furon partiti, e ciascun fu arso per sè. Or dice l'autore: quella fiamma divisa mi somiglia quella di Eteocles e di Pollinices</p></div3>
<div3><head>vv. 55-63</head>
<p>Qui li notifica Virgilio come li entro sono Ulixes e Diomedes; e sicome nell'ira, cioè nel peccato furono insieme, così nella pena stanno insieme: e soggiunge come li dentro gemeno, cioè portano passione del cavallo di Troia, per la quale ella fu presa: ancora gemeno l'arte, per la quale elli tolseno a Deidamia Achille; ancora gemeno per lo Palladio che fu guasto.</p>
<p>Circa le quali cose è da sapere che Ulixes e Diomedes furono gentilissimi uomini di Grecia, e furono al tempo della distruzione di Troia; erano grandi trattatori e sottili d'ingegno, e per lo suo sapere preseno Troia. In prima, sicom'è detto nel quinto capitolo, per sua sottigliezza elli seppeno trovare Achille, ch'era ascoso in abito di femina, e tolseno Deidamia figliuola di Licomede re di Aschiro, con la quale elli giacea carnalmente e lassolla gravida. Ancora seppeno fare che 'l Palladio fu tolto giuso dalle mura di Troia. <emph>Palladio</emph> era una imagine d'oro, la quale fu costrutta ad onore di Pallas, ed era uno templo sovra una delle porte della terra, ed erali scritto attorno: <emph>beata civitas illa, in qua est imago haec, quia non poterit capi nec igne cremari, donec ibi fuerit.</emph></p>
<p>Sichè saputo Ulixes e Diomedes di questa imagine, seppeno tanto fare che la ebbeno, e d'allora inanzi la terra andò sempre indrieto.</p>
<p>Ancora ordinonno li sopradetti di fare e fenno uno grandissimo cavallo di metallo, in lo quale elli nascoseno grande moltitudine di cavalieri, poi lo menonno infino presso la porta della città. La notte si partinno con tutto suo navilio. La mattina le guardie delle mura e delle torri veggendo che alcuno non era al campo, e credendo che i greci se ne fosseno partiti per non tornar lì più, fennolo asapere al re Priamo re di Troia. Uscirono li Troiani fuori della terra per tôrre questo cavallo di metallo; era sì grande che non potea entrare per la porta della città, sichè ruppeno lo muro, e menonlo fino suso la piazza con grande allegrezza dicendo: questo è della roba de' greci, che non hanno possuto portar via. La notte seguente tutto lo navilio delli greci ritornò allo assedio, e sicome fu ordinato per li predetti, nel rompente del die questi di fuora denno stormo e battaglia alla terra, e quelli del cavallo uscirono fuori e combatterono e corseno la terra; e a tal modo e ingegno l'ebbeno. Per la qual presa ebbe Eneas parola di partirsi sano e salvo con grandissima compagnia, e venne ad abitare nelle parti occidentali; della quale discese poi Remus e Romulus, li quali construsseno Roma. E però dice: <emph>Onde uscì de' Romani il gentil seme</emph></p></div3>
<div3><head>vv. 64-69</head>
<p>Segue il poema come nel testo appare</p></div3>
<div3><head>vv. 70-75</head>
<p>Quasi dica: elli furono persone di grande stato nel mondo; forse che dispreggerebbeno te, però mai non ebbeno alcuna ragione d'esserti domestici; ma io che scrissi nel mio volume di loro meritai per quello sua amistade</p></div3>
<div3><head>vv. 76-78</head>
<p><emph>Poichè la fiamma</emph>. Qui parla Virgilio alli infiammati come appare</p></div3>
<div3><head>vv. 82-84</head>
<p><emph>Li alti versi</emph>, cioè lo Eneidos.</p>
<p><add resp="ed">83</add> Quasi a dire: io non sono degno di ricevere reverenzia da tanta nobilità; ed a questo detto lo mosse cortesia.</p>
<p><add resp="ed">84</add> Qui li priega ch'elli li dicano e dichiarino quando elli si partinno da Eneas, dove elli andonno, e dove moriro, imperquello che nello Eneidos delle loro fine non si fa menzione</p></div3>
<div3><head>vv. 85-87</head>
<p>Nota che sicome furon compagni a commettere nel mondo per suo ingegno fraudolenzia, così la giustizia di Dio li punisce insieme in uno fuoco vero, e che troppo più era sottile Ulisse, e però la sua fiamma era più alta e maggiore. E dice poetando che simile fece quella fiamma di quelle che sono piegate per vento, le quali non stanno in quiete, che la natura le tragge ad andar suso, e per violenza lo vento le piega: impossibile è che 'l vento continui tal violenza, sichè <emph>interpollate</emph> ella è scossa</p></div3>
<div3><head>vv. 91-93</head>
<p>Questa Circe fu incantatrice e femina di fatture, la quale stava in Puglia circa le contrade di Gaeta: usava costei una bevanda, la quale ella dava alle persone che le piaceva che passasseno quelle contrade, ed era di tale effetto che chiunque ne beveva, diventava insensato, e perdea ogni intelletto e ragione sichè quasi divenìa come bestia. E però quelli poeti che di lei parlavano, per allegorìa dicevano ch'ella facea divenire d'uomo bestia. Or avenne che partiti Ulisse con Diomedes, e non con molti compagni da Eneas per vedere del mondo, ed elli arrivonno in le parti di Gaeta, questa Circe l'ebbe saputo, feceli invitare al suo albergo, e questi li andarono. La sera questa ebbe apparecchiata questa bevanda e a tutti ne diè, salvo che Ulixes dubitò e nulla ne assunse. La mattina tutti li compagni erano insensati, e solo elli era nel pristino stato. La detta Circe prese quel diletto di Ulixes che le piacque, e tennolo circa uno anno. Infine Ulixes avendo proposto di partirsi al postutto o solo o accompagnato, disselo a Circe; molto se ne mostrò aggravata, ma vedendo pure sua volontà, diede un altra bevanda alla brigata, ed elli furono restituiti in lo suo primiero stato e senno, e montonno in nave, o andonno come di sotto apparirà.</p>
<p><add resp="ed">93</add> Cioè che quella abitazione, dove stava Circe era pure un borgo, ma avenne che vi morì una bellissima donna e amica di Eneas, per la quale a memorazion d'essa, elli fece poner lìe una città, appellarla lo nome della donna, ch'era Gaeta: sichè quella detenzione di Ulixes fu innanzi che quella città fosse appellata Gaeta</p></div3>
<div3><head>vv. 94-99</head>
<p>Or dice Ulixes ch'avea figliuolo, padre e mogliere in Grecia, che nè la dolcezza di vedere lo figliuolo, lo quale li scrivea tutto 'l die lettere, nè pietà di soccorrere lo padre della senectute, che simile lo pregava in <emph>scriptis</emph> che tornasse a lui, nè quello debito amore, il quale sì dee avere alla mogliere copulata per matrimonio, ch'era di lui Penelope, e la quale li scriveva, come recita Ovidio nel primo delle Epistole, tutte queste affezioni non lo poteano sottrarre dalla voglia, in la quale elli ardea di vedere le condizioni e modi del mondo, e di cognoscere le vertudi e vizii delle umane genti</p></div3>
<div3><head>vv. 100-102</head>
<p>Disse come si mise con uno navilio e picciola compagnia, con la qual mai non fu discompagnato, anzi fino al suo fine con voglia accesa lo compagnonno</p></div3>
<div3><head>vv. 103-105</head>
<p>Cioè che cercò da Tripoli di Barbarìa tutto l'estuario sino a Cetta, siccome Tunisi, Bugea, Tenes e venne in Cicilia dall'altro lido sino in la riviera di Genova, in Corsica, in Sardigna, e giuso per terra di Roma, Maiolica e Nizza infino in Sibilia e in Spagna e le terre del re di Morocco.</p>
<p><add resp="ed">105</add> Cioè per tutte l'isole marine</p></div3>
<div3><head>vv. 106-111</head>
<p>Dice che elli e ' compagni erano già vecchi quando uscirono dal detto mare del lione, e entronno nell'Oceano per quello stretto che è appellato Safin. E dice: <emph>Ov'Ercole</emph>. Qui è da notare che Ercole volendo cercare anche elli del mondo, fu per terra a quello luogo, cioè stretto di Safin predetto: e saputo che terra non era più da lì in là per notizia de' naviganti, fece porre suso per la riva e da lato di Sibilia e da quella di Setta molte colonne di marmore, nelle quali era scritto di più maniere lettere: nullo si metta a navigare più innanzi, imperquello che oltre queste mete non troverà porto di salute. E però dice: <emph>Acciò che l'uomo più oltre non si metta</emph>.</p>
<p><add resp="ed">110</add> Cioè navigando verso occidente.</p>
<p><add resp="ed">111</add> Cioè ch'erano già usciti fuora in lo Oceano</p></div3>
<div3><head>vv. 112-120</head>
<p>Or dice Ulixes che come fu fuori dal detto stretto, disse: o fratelli, e compagni, voi siete stati per cento mila perigli, e siemo giunti alle corti vigilie de' sensi, cioè alla corta vita, chè siamo vecchi: io vi priego che voi non vogliate negare l'affettuosa speranza ch'avete avuta di cognoscere delle diversità del mondo; e ancora vi ricordi del rimagnente, cioè della fama, la quale rimane drieto alle persone; ed eziandio considerate che voi foste fatti al mondo per seguire virtude e cognoscibilitade, la quale è quella semente di che nasce la valevile fama, e non foste fatti come animali bruti, li quali non ne adovrano a fine alcuno per proprio movimento</p></div3>
<div3><head>vv. 121-123</head>
<p>Dice che questa aringarìa fatta ad essi, elli s'acceseno tanto in volere veder del mondo e non di star lìe, cioè in quelle parti, che s'elli avesse voluto lo contrario, non lo averebbono conceduto</p></div3>
<div3><head>vv. 124-126</head>
<p><emph>E volta nostra</emph>, cioè che volseno la poppa, cioè le parti drieto della sua nave, nel mattino, cioè nell'oriente, e misensi a vogare a quel folle viaggio. Vero è che sempre acquistano a mano sinistra, cioè che andavano acquistando verso a parte d'ostro</p></div3>
<div3><head>vv. 127-129</head>
<p>E dice che navigonno tanto che tutte le stelle del porto antartico gli appariano, e quelle di questo nostro, cioè artico, le occideano tutte e non faceano veruna elevazione suso quello orizzonte</p></div3>
<div3><head>vv. 130-135</head>
<p>Dice che era la luna incesa cinque fiate, e così altrettante privata di luce, da che si partiro dallo stretto, fino che videno una montagna, quasi a dire: noi avevamo per cinque lunazioni, cioè cinque mesi, navigati. E dice: <emph>lo lume era di sotto della luna</emph>. Elli è da sapere che la luna riceve lume del sole e sempre ella è illuminata mezza, perchè la luna è corpo solido, sì chè la luce non trapassa. Or quando la luna è congiunta col sole, la illuminazone è verso lo cielo, e l'oscuro d'essa è verso la terra quando lo sole si diparte da essa, ed ello la viene illuminando per li radii; e di quelli lati noi ne vedemmo per successione di die in die tanto che quando lo sole gli è opposito, ed ello la illumina per quella mezza parte che è verso la terra; e così ell'è illuminata di sotto, cioè per opposito a quello che fu nella congiunzione, sicome appare qui. E però che cinque fiate era acceso e casso lo lume di sotto da la luna, quasi a dire: ell'era stata cinque fiate ritonda e rinnovata, le quali si è in CXLVIII die, grosso modo</p></div3>
<div3><head>vv. 136-142</head>
<p>Cioè che credemmo andare a porto di salute, ed elli andonno alla morte.</p>
<p><add resp="ed">137</add> Percossono lo legno a uno scoglio, per che lo legno s'aperse e <emph>per consequens</emph> si sommerse e convenne che tutti annegassero; e così li contò tutta sua avventura e vita e morte. E dice che il poeta, udita questa novella sì li disse parlando mantovano: <emph>sta ten va, più non t'adizzo</emph>, cioè a dire: più non ti vo dimandare, va a tua via. E qui finisce questo capitolo XXVI.</p></div3></div2>

<div2><head>XXVII</head>

<div3 n="Versi">
<lg>
<l>Già era dritta in su la fiamma e queta,</l>
<l>Per non dir più, e già da noi sen gìa</l>
<l>Con la licenzia del dolce Poeta;</l></lg>
<lg>
<l>Quando un'altra, che dietro a lei venìa,</l>
<l>Ne fece volger gli occhi alla sua cima,</l>
<l>Per un confuso suon che fuor n'uscìa.</l></lg>
<lg>
<l>Come il bue Cicilian che mugghiò prima</l>
<l>Col pianto di colui (e ciò fu dritto)</l>
<l>Che l'avea temperato con sua lima,</l></lg>
<lg>
<l>Mugghiava con la voce dell'afflitto,</l>
<l>Sì che, con tutto ch'e' fosse di rame,</l>
<l>Pur el pareva dal dolor trafitto:</l></lg>
<lg>
<l>Così per non aver via, nè forame,</l>
<l>Dal principio del fuoco, in suo linguaggio</l>
<l>Si convertivan le parole grame.</l></lg>
<lg>
<l>Ma poscia ch'ebber colto lor viaggio</l>
<l>Su per la punta, dandole quel guizzo</l>
<l>Che dato avea la lingua in lor passaggio,</l></lg>
<lg>
<l>Udimmo dire: O tu, a cui io drizzo</l>
<l>La voce, e che parlavi mo Lombardo,</l>
<l>Dicendo: istra ten va, più non t'adizzo,</l></lg>
<lg>
<l>Perch'io sia giunto forse alquanto tardo,</l>
<l>Non t'incresca restare a parlar meco:</l>
<l>Vedi che non increscie a me, ed ardo.</l></lg>
<lg>
<l>Se tu pur mo in questo mondo cieco</l>
<l>Caduto se' di quella dolce terra</l>
<l>Latina, onde mia colpa tutta reco;</l></lg>
<lg>
<l>Dimmi se i Romagnuoli han pace, o guerra;</l>
<l>Ch'io fui de' monti là intra Urbino</l>
<l>E il giogo di che Tever si disserra.</l></lg>
<lg>
<l>Io era ingiuso ancora attento e chino,</l>
<l>Quando il mio Duca mi tentò di costa,</l>
<l>Dicendo: Parla tu, questi è Latino.</l></lg>
<lg>
<l>Ed io ch'avea già pronta la risposta,</l>
<l>Senza indugio a parlare incominciai:</l>
<l>O anima, che se' laggiù nascosta,</l></lg>
<lg>
<l>Romagna tua non è, e non fu mai,</l>
<l>Senza guerra ne' cuor de' suoi tiranni;</l>
<l>Ma 'n palese nessuna or vi lasciai.</l></lg>
<lg>
<l>Ravenna sta, come è stata molti anni:</l>
<l>L'aquila da Polenta là si cova,</l>
<l>Sì che Cervia ricuopre co' suoi vanni.</l></lg>
<lg>
<l>La terra che fe' già lunga prova,</l>
<l>E di Franceschi sanguinoso mucchio,</l>
<l>Sotto le branche verdi si ritrova.</l></lg>
<lg>
<l>E il Mastin vecchio, e il nuovo da Verrucchio,</l>
<l>Che fecer di Montagna il mal governo,</l>
<l>Là dove soglion, fan de' denti succhio.</l></lg>
<lg>
<l>Le città di Lamone e di Santerno</l>
<l>Conduce il leoncel dal nido bianco,</l>
<l>Che muta parte dalla state al verno;</l></lg>
<lg>
<l>E quella a cui il Savio bagna il fianco,</l>
<l>Così com'ella sie' tra il piano e il monte,</l>
<l>Tra tirannia si vive e stato franco.</l></lg>
<lg>
<l>Ora chi se' ti prego che ne conte:</l>
<l>Non esser duro più ch'altri sia stato,</l>
<l>Se il nome tuo nel mondo tegna fronte.</l></lg>
<lg>
<l>Poscia che il fuoco alquanto ebbe rugghiato</l>
<l>Al modo suo, l'aguta punta mosse</l>
<l>Di qua, di là, e poi diè cotal fiato:</l></lg>
<lg>
<l>S'io credessi che mia risposta fosse</l>
<l>A persona che mai tornasse al mondo,</l>
<l>Questa fiamma staria senza più scosse:</l></lg>
<lg>
<l>Ma perciocchè giammai di questo fondo</l>
<l>Non tornò vivo alcun, s'i' odo il vero,</l>
<l>Senza tema d'infamia ti rispondo.</l></lg>
<lg>
<l>I' fui uom d'arme, e poi fui cordigliero,</l>
<l>Credendomi, sì cinto, fare amenda:</l>
<l>E certo il creder mio veniva intero,</l></lg>
<lg>
<l>Se non fosse il gran Prete, a cui mal prenda,</l>
<l>Che mi rimise nelle prime colpe;</l>
<l>E come, e quare voglio che m'intenda.</l></lg>
<lg>
<l>Mentre ch'io forma fui d'ossa e di polpe,</l>
<l>Che la madre mi diè, l'opere mie</l>
<l>Non furon leonine, ma di volpe.</l></lg>
<lg>
<l>Gli accorgimenti e le coperte vie</l>
<l>Io seppi tutte; e sì menai lor arte,</l>
<l>Ch'al fine della terra il suono uscie.</l></lg>
<lg>
<l>Quando mi vidi giunto in quella parte</l>
<l>Di mia etate, ove ciascun dovrebbe</l>
<l>Calar le vele e raccoglier le sarte,</l></lg>
<lg>
<l>Ciò che pria mi piaceva, allor m'increbbe;</l>
<l>E pentuto e confesso mi rendei,</l>
<l>Ahi miser lasso! e giovato sarebbe.</l></lg>
<lg>
<l>Lo principe de' nuovi Farisei</l>
<l>Avendo guerra presso a Laterano,</l>
<l>E non con Saracin, nè con Giudei;</l></lg>
<lg>
<l>Chè ciascun suo nemico era Cristiano;</l>
<l>E nessuno era stato a vincer Acri,</l>
<l>Nè mercatante in terra di Soldano:</l></lg>
<lg>
<l>Nè sommo offizio, nè ordini sacri</l>
<l>Guardò in sè, nè in me quel capestro</l>
<l>Che solea far li suoi cinti più macri.</l></lg>
<lg>
<l>Ma come Costantin chiese Silvestro</l>
<l>Dentro Siratti a guarir della lebbre,</l>
<l>Così mi chiese questi per maestro</l></lg>
<lg>
<l>A guarir della sua superba febbre:</l>
<l>Domandommi consiglio, ed io tacetti,</l>
<l>Perchè le sue parole parver ebbre.</l></lg>
<lg>
<l>E poi mi disse: Tuo cor non sospetti:</l>
<l>Finor t'assolvo, e tu m'insegna fare</l>
<l>Sì come Penestrino in terra getti.</l></lg>
<lg>
<l>Lo ciel poss'io serrare e disserrare,</l>
<l>Come tu sai: però son due le chiavi,</l>
<l>Che il mio antecessor non ebbe care.</l></lg>
<lg>
<l>Allor mi pinser gli argomenti gravi</l>
<l>Là 've il tacer mi fu avviso il peggio,</l>
<l>E dissi: Padre, da che tu mi lavi</l></lg>
<lg>
<l>Di quel peccato, ove mo cader deggio,</l>
<l>Lunga promessa con l'attender corto</l>
<l>Ti farà trionfar nell'alto seggio.</l></lg>
<lg>
<l>Francesco venne poi, com'io fui morto,</l>
<l>Per me; ma un de' neri Cherubini</l>
<l>Gli disse: Nol portar; non mi far torto.</l></lg>
<lg>
<l>Venir se ne dee giù tra' miei meschini,</l>
<l>Perchè diede il consiglio frodolente,</l>
<l>Dal quale in qua stato gli sono a' crini;</l></lg>
<lg>
<l>Ch'assolver non si può, chi non si pente;</l>
<l>Nè pentere e volere insieme puossi,</l>
<l>Per la contraddizion che nol consente.</l></lg>
<lg>
<l>O me dolente! come mi riscossi,</l>
<l>Quando mi prese, dicendomi: Forse</l>
<l>Tu non pensavi ch'io loico fossi!</l></lg>
<lg>
<l>A Minos mi portò: e quegli attorse</l>
<l>Otto volte la coda al dosso duro,</l>
<l>E, poichè per gran rabbia la si morse,</l></lg>
<lg>
<l>Disse: Questi è de' rei del fuoco furo:</l>
<l>Perch'io là dove vedi son perduto,</l>
<l>E sì vestito andando mi rancuro.</l></lg>
<lg>
<l>Quand'egli ebbe il suo dir così compiuto,</l>
<l>La fiamma dolorando si partìo,</l>
<l>Torcendo e dibattendo il corno aguto.</l></lg>
<lg>
<l>Noi passammo oltre, ed io e il Duca mio,</l>
<l>Su per lo scoglio infino in su l'altr'arco</l>
<l>Che cuopre il fosso, in che si paga il fio</l></lg>
<lg>
<l>A quei che scommettendo acquistan carco.</l></lg></div3>
<div3 n="Introduzione">
<p>In questo capitolo tocca l'autore d'alcune signorie che al suo tempo regnavano le cittadi di Romagna; poi introduce a parlare lo conte Guido da Montefeltro, e recitare di sua vita al mondo; poscia tocca alcuna cosa della disposizione che conviene avere l'uomo in ricevere lo sacramento della penitenzia. Circa la quale cosa è da sapere che principalmente s'offende a Dio in tre modi, cioè pensando, delettando e operando, e così quelli che in tale offensione caggiono, in tre modi si liberano, cioè confitendo, contristando e per opera satisfaciendo. Confitendo: imperquello che a perficere lo sacramento della penitenzia li con viene assegnare materia e forma; materia è lo peccato, forma è la solvigione del prete; e però se mai non si confessasse alcuno, quella forma non potrebbe sopravvenire alla detta materia, e <emph>per consequens</emph> quel peccato non arebbe lo detto sacramento della penitenzia. Similemente è bisogno che l'uomo abbia la contrizione del peccato ch'elli ha commesso, acciò ch'elli abbia integro questo sacramento di penitenzia, sicome dice san Gregorio in le Omelie quadregesimali: <emph>Penitentia animae est acta peccata flere</emph> etc., adesso soggiunge, <emph>et flenda non committere</emph>. Ancora richiede di necessitade che 'l peccatore sia contrito, imperquello ch'elli è materia di questo sacramento, e s'elli non fosse disposto mai non acquisterebbe la forma d'esso, sicome dice Aristotile in libro <emph>De generatione et corruptione</emph>: <emph>cum materia est, disposita per alterationem proecedentem, fora substantialis acquiritur</emph>. E questo è quello che dice l'autore in persona del conte Guido; <emph>Ch'assolver non si può, chi non si pente</emph>, quasi a dire: la grazia infusa per lo prete quanto vuole sia preclara e valivile, ed abbia ragione formale s'ella non truova la materia disposta, non confice lo predetto sacramento. E però dice san Tommaso d'Aquino, questione CXIII articolo V, <emph>Primae secundae: - Oportet quod in iustificatione impii sit motus liberi arbitrii duplex, unus quod per desiderium tendat in Deum iustitiam, et alius quo detestatur peccatum</emph>. Sichè pur ha bisogno che disposizione sia in essere contrito e pentito. E fa distinzione Tomaso predetto nella terza parte, questione LXXXV che pentire s'hae in due modi, e secondo atto e secondo abito; secondo atto non è necesso che sempre duri, perchè quando si dorme o è fatta la satisfazione e secondo a lui commessa, ha fine tal pentire; ma secondo abito è necesso, che sempre duri acciò che sempre siamo abituati a vertude e a guardarci dal peccato; e però dice elli che: <emph>penitentia interior semper debet durare, exterior ad tempus secundum mensuram peccati</emph>.</p>
<p>Per opera satisfacendo è necesso per compiere la perfezione del detto sacramento, sicome san Matteo, capitolo terzo, dice: <emph>penitentiam agite</emph>; e Luca 3: <emph>facite fructus dignos paenitentiae</emph>; e santo Augustino: <emph>non remittitur peccatum</emph> etc. Sichè questa offesa che ha ricevuta la giustizia sia per la penitenzia ridotta in atto satisfatta. Or veduto superficialmente in che consiste lo sacramento della penitenzia, vuole l'autore provare che non si possa perdonare nè assolvere uno di quello peccato, che non è commesso ancora per lui, e introduce a dar tale sentenzia lo demonio, recitandola, come appar nel testo, lo Conte predetto, mostrando di sopra che fa bisogno la materia esser disposta a ricevere la forma, e per la contrizione ella si dispone. Or non può essere che volere fare un peccato ed essere di quel medesimo contrito insieme, sia lo cuor dell'uomo. E provasi per ragioni naturali in libro <emph>Methaurorum</emph>: - <emph>Contraria simul esse non possunt</emph>; in IX <emph>Ethicorum</emph>: - <emph>Non potest homo simul tristari et gaudere</emph>; in V <emph>Methafisicae</emph>: - <emph>Album et nigrum impossibile est in uno subiecto esse</emph>. Per ragioni loiche; in li Trattati: <emph>Lex contradictoriorum est quasi una et vera, altera falsa, de quolibet affirmatio, vel negatio vera vel falsa</emph>. Sichè chiaro appare che per contraddizione quelli due contrarii non possono essere in uno subietto; sichè volere fare uno peccato seguesi che non è contrito, se non è contrito seguesi che non è disposta la materia, s'ella non è disposta non riceve la forma; non però è difetto della forma, s'ella non introduce lo predetto sagramento, sicome è del raggio del sole, che se trova lo corpo diafano incontanente lo illumina, s'elli lo trova opaco, non lo illumina; sichè lo difetto è tutto da parte della materia paziente e non da parte della forma.</p>
<p>Mostrata come tale assoluzione niente vale al peccatore, dice come lo predetto Conte diede a Bonifacio papa uno consiglio fraudolente, del quale consiglio anzi ch'elli lo desse, lo ditto Bonifacio fece l'assoluzione sichè poi lo detto Conte, nè 'l confessò, nè fue contrito da poi che l'ebbe dato; per la quale cagione l'autore lo danna come nel testo apparirà</p></div3>
<div3><head>v. 3</head>
<p>Cioè quando disse: più non ti richiederò, vattene <emph>istra</emph>, cioè <emph>adesso</emph></p></div3>
<div3><head>vv. 4-12</head>
<p><add resp="ed">4</add> Questa fu la fiamma in che penava il conte Guido da Montefeltro di Romagna.</p>
<p><add resp="ed">6</add> Cioè che la ditta fiamma mormorava in sè medesima, lo quale mormorio è lo lamento dell'anima che dentro era. Il quale mormorio era che con ciò sia ch'elli avea udito parlare Virgilio ad Ulixes in lingua lombarda, overo latina che volontieri parlerebbe. E dà esemplo al ditto mormorio, ch'era simile a quel bue, ch'era di metallo in Cicilia, nel quale si affligea li peccatori giudicati per la signoria di Cicilia; in lo quale bue fue pel primo afflitto in esso quel medesimo maestro che lo fece.</p>
<p><add resp="ed">7</add> Circa la qual novella è da sapere che uno tiranno, ch'ebbe nome Fàlaro, signoreggiò tirannicamente l'isola di Cicilia più anni. Or era lo predetto Fàlaro uno uomo carnifice, il quale si dilettava di giudicare li suoi sudditi a diversi tormenti, e pene, e morte e dicesi che elli fu quello, che in prima fe' dare nel tormento l'acqua, le stanghe suso per le stinche delle gambe, lo fuoco sotto le ascelle delle braccia, impiccare per li testicoli, dare l'acqua a goccia a goccia suso per la palatina rasa e simili. Or era nell'isola di Cicilia uno orefice, il quale era molto sottile d'ingegno, e cognoscendo lo ditto orefice l'affezione di Fàlaro, pensossi di fare uno bue di metallo, il quale fosse di tanta grandezza, che uno uomo vi potesse stare entro, e feceli di sopra sulla groppa uno portello onde entrava l'uomo, che vi dovea essere messo dentro, lo quale poi si serrava con uno coperchio molto suggellatamente. Non avea lo detto bue sospirame se non per la bocca, poi quando gli era messo lo malfattore entro e serrato lo portello, faceano uno smisurato fuoco sotto lo corpo del ditto bue, per la qual caldezza l'uomo che v'era dentro, gridava tanto che moria: usciva la voce per la bocca del detto bue, e parea pur un toro che mugghiasse. Compiuto questo orefice, e avea nome Perillo, lo detto suo istrumento, si lo presentò al detto Fàlaro, esponendoli ch'elli sapea ch'elli si dilettava in novitadi di tormenti.</p>
<p>Lo ditto Fàlaro ricevuto questo presente, disse che volea ch'elli provasse tale pena, e ch'elli lo facesse mugghiare. Postovi dentro lo predetto Perillo, e fatto quel fuoco che bisognava, lo detto maestro dopo molto muggito, sì vi morì entro. E però dice che 'l predetto bue mugghìo prima collo fleto del maestro che lo aveva fatto con sua lima; soggiunge che <emph>fue dritto</emph>, imperquello che le sottilità e li ingegni delli uomini non denno essere a fine di disperazione e di crudelitade</p></div3>
<div3><head>vv. 13-15</head>
<p>Or fa comparazione del mugghiare della fiamma dov'era entro lo Conte, che era simile a quello del bue predetto, e ciò avenia chè la ditta fiamma non era forata sì che ne potesse escire la parola del peccatore intera</p></div3>
<div3><head>vv. 16-24</head>
<p>Cioè quando tanto si fue scossa ch'ebbe preso lo modo di muoversi giungendo la punta della fiamma a somiglianza del guizzare che fa la lingua quando si parla, sì inteseno che dicea: o tu, che pur mo parlavi lombardo dicendo <emph>istra, ten va, più non t'adizzo</emph>, quando Virgilio acomiatò Ulixes, si furono le preditte parole, perch'io sia giunto a te tardo, cioè dopo Ulixes, io ti priego che a te non rincresca di ristare a parlarmi alquanto; e persuadendo dice: poichè a me che sono in tanta pena non rincresce, a te non dee tal ristata rincrescere e noiare</p></div3>
<div3><head>vv. 25-30</head>
<p><emph>Se tu pur mo</emph>, or avisò lo Conte che udendo parlar Virgilio ello fosse uno peccatore nuovo che fosse venuto ad essere suo compagno per simiglievole peccato, e fosse latino; e però dicea: <emph>se tu pur mo caduto sei di quella dolce regione latina</emph>, io ti priego che mi dichi novelle della provincia di Romagna, in che stato elli sono: ed acciò, (tacite dice), che tu non ti meravigli, io fui uomo di montagna tra Urbino e lo luogo ove nasce lo Tevero, lo quale è il fiume che vae a Roma, e questa montagna è Montefeltro. Sichè altro non vuol dire se non: dimmi come stanno li romagnoli, ch'io sono lo conte da Montefeltro</p></div3>
<div3><head>vv. 31-33</head>
<p>Or drizzando quelle parole lo Conte a Virgilio, il quale elli aveva udito parlare, sicome nel testo appare, Virgilio commise a Dante ch'elli parlasse, imperquello ch'elli era latino, che non bisognava che Virgilio parlasse elli, perchè fosse greco come bisognòe a Ulixes</p></div3>
<div3><head>vv. 34-36</head>
<p><emph>Ed io ch'avea</emph>, qui, come appare nel testo, li risponde; in la qual risposta si palesa della malvagia condizione de' romagnoli, li quali mai non sono senza guerra, senza rissa, nè senza travaglia; e però che alcuna signoria li tenga in quiete, elli non stanno che dentro dalli loro cuori elli non pensino e trattino altro che trattati e inganni l'uno dell'altro; e maggiormente si truova tale vizio in li suoi grandi, li quali quando li occorra un bel tratto, a sua voglia sanno pigliare le signorie a tal mo ch'elli diventano tiranni; ed è tanta la sollecitudine di quelli che studiano in ciò lo peccato di quelli, ch'elli hanno, studiato che spesso si cambiano le volte.</p>
<p>Circa la quale domanda non è da maravigliare per quello che è detto nel X capitolo, che l'anime dannate non sanno del presente adovramento, che facciano li uomini nel mondo</p></div3>
<div3><head>vv. 37-42</head>
<p>Qui risponde Dante, e dice: tu mi domandi se i romagnoli hanno pace o guerra: Or sappi che mai non fu che Romagna non avesse guerra nel cuore de' suoi tiranni segreta, ben ti dico io tanto che guerra palese non gli è al presente; nè vi lasciai quando discesi qua giuso. E poi ch'ha detto in universali di tutta Romagna, condescende alle signorie particolari; e dice che Ravenna ha quella signoria che ella ebbe già e più tempo, cioè de' signori da Polenta, li quali hanno per arme una aquila vermiglia nel campo giallo, e signoreggiano similmente Cervia.</p>
<p><add resp="ed">42</add> <emph>Vanni</emph>, sono le penne delle ali presso alle piume, ed estreme, che sono appellate coltelli</p></div3>
<div3><head>vv. 43-45</head>
<p>Questo è Furlì, lo quale al tempo del re Carlo fu suo guerriero, e più volte diede ai Franceschi di grandi sconfitte e grande fracasso, e mai non ne fue obbediente nè a lui nè al conte di Romagna messo da lui in quella provincia, nè a messo di parte guelfa.</p>
<p><add resp="ed">45</add> Cioè che al presente la casa degli Ordelaffi la signoreggia, li quali hanno le branche verdi d'un lione nel campo giallo per arme</p></div3>
<div3><head>v. 46</head>
<p><emph>E 'l Mastin vecchio</emph>, poich'ha detto delle predette cittadi lo loro stato, dice mo d'Arimino, lo quale è sotto il Mastin vecchio e nuovo da Verrucchio, cioè sotto li Malatesti, li quali ab antico furono da Verrucchio, cioè da uno castello del contado d'Arimino; e dice Mastino quasi a dire uomini di forcevile impia condizione: Lo <emph>nuovo</emph> intende Malatestino, lo <emph>vecchio</emph> intende di messer Malatesta</p></div3>
<div3><head>v. 47</head>
<p><emph>Che fecer di</emph> etc. Questo Montagna fu uno gentilissimo uomo e grande d'Arimino, sì chè quando preseno la signoria da terra, sì lo incarcerarono, poi dopo poco tempo secretamente lo fenno a mal modo morire, e però dice: <emph>mal governo</emph>, cioè che n'ebbeno mala guardia</p></div3>
<div3><head>v. 48</head>
<p><emph>Là dove soglion</emph>, cioè in Arimino sfogano li suoi denti sicome sogliono</p></div3>
<div3><head>vv. 49-51</head>
<p><emph>La città di Lamone e di Santerno</emph>, Lamone si è uno fiume lo quale corre a Faenza, Lanterno è uno fiume il quale corre a Imola. Or queste due cittadi signoreggiava Maghinardo da Fusinana, il quale aveva per arme un lione nel campo bianco: or questo Maghinardo fu uomo maestro delle cose del mondo, e spezialmente a sapere tenere quella parte che a lui era utile, e drittamente fu romagnolo ch'aguardava al suo utile, ed era in Toscana guelfo, cioè che teneva, consigliava e aiutava la parte guelfa, in Romagna facea l'opposito chè teneva, consigliava e aiutava la ghibellina; e però dice l'autore parlando del detto Maghinardo: <emph>Che muta parte dalla state al verno</emph>; <emph>dalla state</emph> cioè da Toscana, che è verso mezzodie, <emph>al verno</emph>, che è Romagna verso settentrione</p></div3>
<div3><head>vv. 52-54</head>
<p>Qui parla di Cesena, apresso della quale corre uno fiume, il quale è appellato lo Savio; dice che così com'ella è in mezzo tra la montagna e 'l piano, così vive tra la signoria de' suoi gentili, ch'elli appella tiranni, e del popolo, quasi a dire, ella è a comune</p></div3>
<div3><head>vv. 55-57</head>
<p>Perchè Dante ha ditto al Conte dello stato delle cittadi di Romagna, sì come richiese sua domanda, sì li dice: dimmi chi tu sei, e non esser più scarso di parlare a me, se non com'io sono stato al tuo piacere a te. E soggiunge: se tu vuoi ancora che nel mondo lo tuo nome suoni, con ciò sia cosa s'intende ch'io ne farò menzione del tuo nome nella mia Comedia</p></div3>
<div3><head>vv. 61-66</head>
<p>Qui risponde lo Conte al suo giungimento, e dice: s'io credessi parlare a persona, che riportasse il mio nome su nel mondo, io non direi nulla; ma perch'io ho udito che mai persona, che cali qua giù, non torna al mondo, io ti dirò chi io sono, e senza paura che di tal detto mi cresca infamia</p></div3>
<div3><head>vv. 67-69</head>
<p>Or qui comincia a dire lo Conte la sua disposizione, e dice in universali ch'elli fu uomo d'arme, cioè battagliero; poi fu frate minore cordelliero, che appellano li Franceschi frati minori per lo cinto del capestro; e credettesi emendare li falli ch'avea fatti nel tempo dell'armeggiare; e soggiunge che tale emenda gli venìa fatta</p></div3>
<div3><head>vv. 70-72</head>
<p><add resp="ed">70</add> Cioè papa Bonifacio, il quale lo rimise nelle prime colpe, cioè in lo pristino stato.</p>
<p><add resp="ed">72</add> Poich'elli ha detto in universali, mo vuole recitare la istoria per singuli</p></div3>
<div3><head>vv. 73-75</head>
<p>Dice che naturalmente fu viziato più che forte, e questo ebbe da natura, fu scorpionino secondo astrologia</p></div3>
<div3><head>vv. 76-78</head>
<p>Cioè che fu uomo di tanto volpinamento, che infino in occidente son delle sue opere e sue sagacitadi</p></div3>
<div3><head>vv. 79-84</head>
<p>Cioè quando fu nella etade vecchia che più non può uom per le forze e possanze corporee adoperare di nuovo, ed è lo tempo e stagione di calare le vele e raccogliere le sarte, cioè le corde, allora si fe' frate minore, e quella vita, che prima gli era tanto a grado e a diletto li fu tutto lo contrario, e lamentandosi, quando dice: <emph>Ahi miser lasso!</emph>, soggiunge che li sarebbe giovato, cioè che non sarebbe perduto</p></div3>
<div3><head>vv. 85-96</head>
<p>Cioè Bonifacio papa avendo guerra con li Colonnesi, li quali sono gentili uomini di Roma e possenti.</p>
<p><add resp="ed">87</add> <emph>E non con Saracin nè con Giudei</emph>, quasi a dire: elli avea guerra con ogni buono cristiano, nè non con quelli cristiani che funno a vincere li saracini in Acri, nè non con quelli cristiani che navicano in le terre vietate dal Soldano, ma con ciascun dritto e fedele cristiano, non guardando allo eccelso offizio del papatico, ch'elli avea, nè alla mia umile disposizione, ch'era fatto religioso, elli mi mandò cercando dov'io era, tutto a simile come mandò cercando Costantino imperatore santo Silvestro per guarir dalla lepra, in che era, chè 'l fece cercare dentro a Soratti in una caverna, dove facea penitenzia; e quando fui a lui, elli mi chiese consiglio come potesse sovravincere e distruggere li suoi contrarii</p></div3>
<div3><head>vv. 97-99</head>
<p>Qui dice lo Conte che, considerando lo pericolo che li incorrea all'anima, se li desse quello consiglio, tacette e non li die risposta alcuna, imperciocchè bene cognoscette che le sue parole erano ebrie d'ira e di malvolere</p></div3>
<div3><head>vv. 100-105</head>
<p>Dice che quando Bonifacio vide che non rispondea, cognobbe la difalta, e pensò lo rimedio; e disse: non sospettare d'acquistare peccato alcuno di questo ch'io ti domando, che fino ad ora io t'assolvo: insegnami com'io possa gettare in terra Palestrina (Palestrina è una torre dei Colonnesi molta forte; or si dee intendere gittare giù Palestrina, cioè distruggere la parte e la fortezza de' suoi contrarii). E soggiunge Bonifacio: tu sai ch'io ho le chiavi del cielo, una da aprirlo, e una da serrarlo, sichè ben ti posso fare questa assoluzione; le quali chiavi lo mio antecessore non ebbe care; cioè quel Celestino del quale è fatto menzione nel terzo capitolo</p></div3>
<div3><head>vv. 106-120</head>
<p>Or dice lo Conte: udendo fare cotale argomenti, li quali mi sono mo gravi, al detto Bonifacio, parvemi che 'l meglio mi fosse a consigliarlo, sicome adimandava, e disse: padre mio, da che tu mi lavi da quel peccato là dove io devo cadere, tien questo stile: prometteli assai, e non li attendere alcuna cosa. E acciò che meglio si abbia a intenzione dell'autore è da brevemente recitare perchè fu tal guerra.</p>
<p>Questa fattura dei Colonnesi fu che Bonifacio avesse quello stato in corte, per lo quale elli venne al sommo grado e fu papa, avea lo ditto papa uno suo nipote, lo quale innamorò della moglie di Sciarra della Colonna: cresciette tanto nel cuore a costui questa concupiscenzia e passione, ch'elli se ne gittò suso lo letto ammalato. Lo papa amava molto questo suo nipote, e allora ch'elli non se lo vedea inanzi non li parea essere mezzo. Stando un die fino all'ora di terza ch'elli non lo avea veduto, domandò di lui: fulli risposto: messere, elli è sul letto perchè non si sente chiaro. Fue a lui al letto e dimandò quel ch'avea; colui non li rispondea. Mandò per medici e fece vedere e cercare; non li trovava male niuno corporale. Infine tanto fue inchiesto che disse come moria per la tale donna. Pensò lo papa di volere soddisfare a costui, e fe' fare un grande convito di tutte le maggiori donne di Roma: fra l'altre fu questa donna: e ordinò che quando fosseno poste a tavola, questa donna dovesse essere posta per mezzo uno uscio della cotale camera, poi quando avesse circa a mezzo disnato, destro e acconciamente fosse aperto lo ditto uscio, tirando la donna in camera rinserrata, e lì fusse lo nepote e fessene suo piacere. Come fu ordinato così fu fatto: aperto l'uscio, tirata la donna dentro ch'altri che la compagna con chi ella era a taglieri, non se ne accorse, questo giovane fu a lei; costei per niuno modo non volse consentire; scapigliolla, sgrafiolla, morsicolla, e ogni altro oltraggio li fe' salvo la fine della intenzione. Tornata la donna a casa del marito così dirotta, e narrata la vicenda, da quella ora inanzi furono quelli della Colonna suoi nemici.</p>
<p>Trovossi essere in quel tempo due cardinali, messer Iacopo e messer Piero della Colonna; elli li privò, e continuo pensò di disertarli. Or infine non potendo lo ditto Bonifacio venirne alla sua voglia, domandò consilio al Conte com'è detto, ed elli, com'è detto, li 'l disse. Bonifacio lo intese, mise trattatori in mezzo, chè volea fare pace e restituire li cardinali nel suo titolo, e li secolari nel suo stato; e fece grandissime profferte. Questi si fidonno, e tornonno a Roma e rendenno le fortezze. Quando costui gli ebbe bene per la coppa, disse alla volta e fece disfare le loro fortezze, e cacciolli via.</p>
<p>Dato lo detto consiglio lo Conte predetto, dice che quando elli fue morto, san Francesco, del cui ordine era stato, venne per esso, ma uno demonio li fue per mezzo e disse a san Francesco: non lo menare via, non me lo tôrre, non mi fare torto, ch'elli diede a Bonifacio uno consiglio fraudolente, e d'allora in qua io li sono stato a' capelli, sì ch'elli dee venire a stare tra quelli miei meschini, che sono nello inferno. E risponde lo dimonio ad una tacita questione, che li potrebbe essere fatta, dicendo: elli fu assolto, <emph>che assolver non si può chi non si pente</emph>, sicom'è detto; e volere e pentere non si puonno essere insieme, perchè sarebbeno contradditorie, sicome di sopra è detto</p></div3>
<div3><head>v. 121</head>
<p>Chiaro appare</p></div3>
<div3><head>vv. 130-136</head>
<p><emph>Quand'egli</emph>. Chiaro appare nel testo; e come sovravenneno alla nona bolgia, dove sono quelli che commetteno male tra le persone.</p>
<p>E qui si compie la sentenzia del presente capitolo.</p></div3></div2>

<div2><head>XXVIII</head>

<div3 n="Versi">
<lg>
<l>Chi porìa mai pur con parole sciolte</l>
<l>Dicer del sangue e delle piaghe appieno,</l>
<l>Ch'i' ora vidi, per narrar più volte?</l></lg>
<lg>
<l>Ogni lingua per certo verrìa meno</l>
<l>Per lo nostro sermone e per la mente,</l>
<l>C'hanno a tanto comprender poco seno.</l></lg>
<lg>
<l>Se s'adunasse ancor tutta la gente,</l>
<l>Che già in su la fortunata terra</l>
<l>Di Puglia fu del suo sangue dolente</l></lg>
<lg>
<l>Per li Troiani, e per la lunga guerra</l>
<l>Che dell'anella fe' sì alte spoglie,</l>
<l>Come Livio scrive, che non erra:</l></lg>
<lg>
<l>Con quella che sentì di colpi doglie,</l>
<l>Per contrastare a Roberto Guiscardo,</l>
<l>E l'altra, il cui ossame ancor s'accoglie</l></lg>
<lg>
<l>A Ceperan, là dove fu bugiardo</l>
<l>Ciascun Pugliese, e là da Tagliacozzo,</l>
<l>Ove senz'arme vinse il vecchio Alardo:</l></lg>
<lg>
<l>E qual forato suo membro, e qual mozzo</l>
<l>Mostrasse, d'agguagliar sarebbe nulla</l>
<l>Il modo della nona bolgia sozzo.</l></lg>
<lg>
<l>Già veggia per mezzul perdere o lulla,</l>
<l>Com'io vidi un, così non si pertugia,</l>
<l>Rotto dal mento insin dove si trulla:</l></lg>
<lg>
<l>Tra le gambe pendevan le minugia;</l>
<l>La corata pareva, e il tristo sacco</l>
<l>Che merda fa di quel che si trangugia.</l></lg>
<lg>
<l>Mentre che tutto in lui veder m'attacco,</l>
<l>Guardommi, e con le man s'aperse il petto,</l>
<l>Dicendo: Or vedi come io mi dilacco:</l></lg>
<lg>
<l>Vedi come storpiato è Maometto.</l>
<l>Dinanzi a me sen va piangendo Alì</l>
<l>Fesso nel volto dal mento al ciuffetto:</l></lg>
<lg>
<l>E tutti gli altri, che tu vedi qui,</l>
<l>Seminator di scandalo e di scisma</l>
<l>Fur vivi; e però son fessi così.</l></lg>
<lg>
<l>Un diavolo è qua dietro che n'accisma</l>
<l>Sì crudelmente, al taglio della spada</l>
<l>Rimettendo ciascun di questa risma,</l></lg>
<lg>
<l>Quando avem volta la dolente strada;</l>
<l>Perochè le ferite son richiuse</l>
<l>Prima ch'altri dinanzi li rivada.</l></lg>
<lg>
<l>Ma tu chi se' che in su lo scoglio muse,</l>
<l>Forse per indugiar d'ire alla pena,</l>
<l>Ch'è giudicata in su le tue accuse?</l></lg>
<lg>
<l> Nè morte il giunse ancor, nè colpa il mena,</l>
<l>Rispose il mio Maestro, a tormentarlo;</l>
<l>Ma per dar lui esperienza piena,</l></lg>
<lg>
<l>A me, che morto son, convien menarlo</l>
<l>Per lo inferno quaggiù di giro in giro:</l>
<l>E questo è ver così com'io ti parlo.</l></lg>
<lg>
<l>Più fur di cento che, quando l'udiro,</l>
<l>S'arrestaron nel fosso a riguardarmi,</l>
<l>Per maraviglia obliando il martiro.</l></lg>
<lg>
<l>Or di' a Fra Dolcin dunque che s'armi,</l>
<l>Tu che forse vedrai il sole in breve,</l>
<l>S'egli non vuol qui tosto seguitarmi,</l></lg>
<lg>
<l>Sì di vivanda, che stretta di neve</l>
<l>Non rechi la vittoria al Noarese,</l>
<l>Ch'altrimenti acquistar non saria leve.</l></lg>
<lg>
<l>Poichè l'un piè per girsene sospese,</l>
<l>Maometto mi disse esta parola;</l>
<l>Indi a partirsi in terra lo distese.</l></lg>
<lg>
<l>Un altro che forata avea la gola</l>
<l>E tronco il naso infin sotto le ciglia,</l>
<l>E non avea ma' ch'un'orecchia sola,</l></lg>
<lg>
<l>Restato a riguardar per maraviglia</l>
<l>Con gli altri, innanzi agli altri aprì la canna</l>
<l>Ch'era di fuor d'ogni parte vermiglia;</l></lg>
<lg>
<l>E disse: O tu, cui colpa non condanna,</l>
<l>E cui già vidi su in terra Latina,</l>
<l>Se troppa simiglianza non m'inganna,</l></lg>
<lg>
<l>Rimembriti di Pier da Medicina,</l>
<l>Se mai torni a veder lo dolce piano,</l>
<l>Che da Vercello a Marcabò dichina.</l></lg>
<lg>
<l>E fa saper a' duo miglior di Fano,</l>
<l>A messer Guido ed anche ad Angiolello</l>
<l>Che, se l'antiveder qui non è vano,</l></lg>
<lg>
<l>Gittati saran fuor di lor vasello,</l>
<l>E mazzerati presso alla Cattolica,</l>
<l>Per tradimento d'un tiranno fello.</l></lg>
<lg>
<l>Tra l'isola di Cipri e di Maiolica</l>
<l>Non vide mai sì gran fallo Nettuno,</l>
<l>Non da Pirati, non da gente Argolica.</l></lg>
<lg>
<l>Quel traditor che vede pur con l'uno,</l>
<l>E tien la terra, che tal è qui meco,</l>
<l>Vorrebbe di vedere esser digiuno,</l></lg>
<lg>
<l>Farà venirli a parlamento seco;</l>
<l>Poi farà sì, che al vento di Focara</l>
<l>Non farà lor mestier voto nè preco.</l></lg>
<lg>
<l>Ed io a lui: Dimostrami e dichiara,</l>
<l>Se vuoi ch'io porti su di te novella,</l>
<l>Chi è colui dalla veduta amara.</l></lg>
<lg>
<l>Allor pose la mano alla mascella</l>
<l>D'un suo compagno, e la bocca gli aperse</l>
<l>Gridando: questi è desso, e non favella:</l></lg>
<lg>
<l>Questi, scacciato, il dubitar sommerse</l>
<l>In Cesare, affermando che il fornito</l>
<l>Sempre con danno l'attender sofferse.</l></lg>
<lg>
<l>O quanto mi pareva sbigottito</l>
<l>Con la lingua tagliata nella strozza,</l>
<l>Curio, ch'a dicer fu così ardito!</l></lg>
<lg>
<l>E un ch'avea l'una e l'altra man mozza,</l>
<l>Levando i moncherin per l'aura fosca,</l>
<l>Sì che il sangue facea la faccia sozza,</l></lg>
<lg>
<l>Gridò: Ricorderati anche del Mosca,</l>
<l>Che dissi, lasso! capo ha cosa fatta,</l>
<l>Che fu il mal seme della gente tosca.</l></lg>
<lg>
<l>Ed io gli aggiunsi: E morte di tua schiatta;</l>
<l>Perch'egli accumulando duol con duolo,</l>
<l>Sen gìo come persona trista e matta.</l></lg>
<lg>
<l>Ma io rimasi a riguardar lo stuolo,</l>
<l>E vidi cosa ch'io avrei paura,</l>
<l>Senza più prova, di contarla solo;</l></lg>
<lg>
<l>Se non che conscienzia mi assicura,</l>
<l>La buona compagnia che l'uom francheggia</l>
<l>Sotto l'osbergo del sentirsi pura.</l></lg>
<lg>
<l>I' vidi certo, e ancor par ch'io 'l veggia,</l>
<l>Un busto senza capo andar, sì come</l>
<l>Andavan gli altri della trista greggia.</l></lg>
<lg>
<l>E il capo tronco tenea per le chiome,</l>
<l>Pesol con mano a guisa di lanterna,</l>
<l>E quel mirava noi, e dicea: O me!</l></lg>
<lg>
<l>Di sè faceva a sè stesso lucerna,</l>
<l>Ed eran due in uno, ed uno in due;</l>
<l>Com'esser può, Quei sa che sì governa.</l></lg>
<lg>
<l>Quando diritto appiè del ponte fue,</l>
<l>Levò il braccio alto con tutta la testa</l>
<l>Per appressarne le parole sue,</l></lg>
<lg>
<l>Che furo: Or vedi la pena molesta</l>
<l>Tu che, spirando, vai veggendo i morti:</l>
<l>Vedi se alcuna è grande come questa;</l></lg>
<lg>
<l>E perchè tu di me novella porti,</l>
<l>Sappi ch'io son Bertram dal Bornio, quelli</l>
<l>Che al Re giovane diedi i ma' conforti.</l></lg>
<lg>
<l>Io feci il padre e il figlio in sè ribelli:</l>
<l>Achitofel non fe' più d'Absalone</l>
<l>E di David co' malvagi pungelli.</l></lg>
<lg>
<l>Perch'io partii così giunte persone,</l>
<l>Partito porto il mio cerebro, lasso!</l>
<l>Dal suo principio ch'è in questo troncone.</l></lg>
<lg>
<l>Così s'osserva in me lo contrappasso.</l></lg></div3>
<div3 n="Introduzione">
<p>In lo presente capitolo intende l'autore trattare di quelli peccatori, li quali seminano zizzania tra li uomini nel mondo, e scisma, ed eziandio di quelli che similemente per scisma si parteno dalla unione della santa madre Ecclesia Cattolica, confingendo nuova legge, usanza e tenere, e dispregiano la veritade e li canoni fatti nei concilii del sommo apostolico. E mirabilmente li punisce nella nona bolgia in questo modo, ch'elli sono tutti impiagati, ed hanno diviso l'uno membro dall'altro; che sicome tutti li membri dell'uomo sono ordinati a stare uniti, e constituire quella unità che è detta uomo, così tutti li uomini dovrebbono essere uniti e congiunti in la fede cristiana, constituire quella unità, che è appellata Ecclesia, e li sudditi tutti obbedire li prelati. E così come uno membro, che non vuole ubbidire all'ordine naturale, è guastamento e corrompimento del corpo, come la mala disposizione dello stomaco, o oppilazione del fegato, o apostemazioni nelle vene, e simili, così quelle persone che tegnono altro che quello che la santa Ecclesia predica e ordina, sono guastamento e corrompimento di quella.</p>
<p>E perciò a mostrare l'autore che quelli peccatori pecconno in quello peccato di disiungere l'uno uomo dall'altro seminando scisma, come disiungere sè medesimi dalla santa Ecclesia, sì li punisce così impiagati e digiunti. E perciò dice Isidoro in libro <emph>Ethimologiarum</emph>: - <emph>Nomen schismatis a scissura animorum dictum est: scissio autem unitati opponitur</emph>.</p>
<p>Or elli è da sapere ch'elli è differenzia da infedeltà a scisma; chè la infideltà si oppone alla vertude della fede; scisma si oppone alla virtù della carità e alla unione della Chiesa. Or si potrebbe far dubitazione quale è maggior peccato o la infedeltà o la scisma; e parrebbe esser maggiore la scisma, imperquello che, sicome dice Aristotile in primo <emph>Ethicorum</emph>: - <emph>Multitudinis bonum est maius et divinum</emph>; e lo VIII dice: <emph>Maiori malo maius bonum opponitur</emph>. Dunque la scisma, che è male della moltitudine, cioè della unione della Chiesa, si oppone al maggior bene, il quale per sopradetta allegazione è divino e santo, imperquello che la scisma nuoce e corrompe la moltitudine, la infedelità corrompe pure quello solo in cui ella è: sichè apparirebbe che la scisma fosse maggior peccato. Alla quale dubitazione è da sapere che la maggiorità del peccato si può considerare in due modi: l'uno secondo la sua spezie, l'altro secondo le sue circostanzie. Lo peccato riceve spezie secondo lo suo obietto: manifesta cosa è che l'obietto della fede è Dio, sichè a peccare in infidelitade si pecca in Dio: l'obietto della scisma è la unione della Chiesa; chiaro si vede ch'ell'è maggior peccato a peccare in Dio, sichè la infedelitade è maggior della scisma, avvegnachè possa peccare più uno scismatico, e commettere più mali che un infedele, sicome in essere più concetto contra la Chiesa che contra lo prossimo, e commettere più pericoli; il quale commettimento di peccato, cade sotto lo secondo modo di considerazione della maggiorità del peccato, cioè secondo le sue circostanzie.</p>
<p>Sono appellati volgarmente quelli, che disiungeno l'uno uomo dall'amore dell'altro, seminatori di rissa e di scisma e di scandalo, e quelli che disiungeno e sì dalla unione della Chiesa, scismatici; della quale condizione de' peccatori è la intenzione dell'autore di trattare nel presente capitolo. In prima che vegna a mettere in termini li detti scismatici, seguendo suo poema, fa menzione d'alcune battaglie corporali, nelle quale fu grandissima tagliata di corpi d'uomini, li quali poi a suo trattato aduce per comparazione che non furono ad assai tanti come quelli che 'l vide nella predetta nona bolgia impiagati, sicome nella esposizion del testo apparirà</p></div3>
<div3><head>vv. 1-10</head>
<p>Dice che tanta era la diversità delle piaghe e modi delli impiagati, che non in versi, dove lo dicitore è costretto a dire in certo numero di sillabe, a venire a certa rima per consonarsi nel suo lavoriero, ma chi le volesse trattare un parole sciolte, cioè non tenute a detti stili, non si porrìa. E soggiunge che ogni lingua verrebbe meno, cioè non giungerebbe a potere esplicare quello che 'l vide. E vuolne mostrare da parte della lingua alcuno difetto quando dice: <emph>Per lo nostro sermone</emph>, cioè che la parlatura umana non si estende a tanto.</p>
<p>Quasi dire che quella quantità e diversità è fuori d'ogni contegno di umana mente, e però chiaro nel testo dice che la nostra parlatura e la nostra mente hanno a tanto comprendere poco seno, cioè poca tenuta. Ma ampò sia che naturalmente nè artificiale non si possa esprimere per locuzione tanta moltitudine, vuol l'autore ad intelligenzia narrare d'alcune grandissime battaglie, nelle quali molti uomini furono distrutti e morti; e poi della somma di quelli fae comparazione a quelli che vide, ed essere li predetti nulla averso d'essi, e fa menzione di cinque grandi tagliate d'uomini, le quali furono tutte nello territorio d'Italia nella provincia di Puglia. La prima fu quella gente la quale fu tagliata alla battaglia, che fu tra la gente di Eneas e quella di Turno con tutto lo suo sforzo, sicom'è detto nel primo capitolo, la quale fu, moltissima e dall'una parte e dall'altra, ma la vittoria rimase ad Eneas; e però dice: <emph>Per li troiani</emph>. E quando dice: <emph>per la lunga guerra</emph>, si fa menzione della seconda, la quale fu, come Tito Livio scrive, al tempo che i romani trionfavano tutto, e uno re Annibal si oppuose ad essi e stette in tale contumacia da XVII anni; infine s'affrontò colli romani nel territorio di Puglia circa Canne; e i romani con tutti quelli nobili maestri di milizie e senatori e con tutta quella grandezza che in quel tempo subiugava tutto il mondo, si schieronno e ordinonno loro battaglia; dall'altra parte lo ditto re Annibal fe' lo simile con la sua gente. Or dopo infinita tagliata e dell'una parte e dell'altra, lo detto re ottenne vittoria; e li fu molto malmenata la grandezza del popol di Roma; e recitasi che dopo la rotta del campo lo ditto Annibal fe' cercare nelle dita de' romani morti, e trovossi tanti anelli d'oro e d' argento che XXXIII stara della misura romana sì ne empiero, de'quali anelli lo ditto re fe' fare in li suoi templi spoglie con imagini di quelli Dei, li quali ellino adoravano. E però dice: <emph>e per la lunga guerra</emph>, cioè che durò com'è detto, XVII anni</p></div3>
<div3><head>v. 11</head>
<p>Cioè che delli anelli si fe', come è detto, spoglie</p></div3>
<div3><head>v. 12</head>
<p>Qui dà l'autore overo istoriografo, il quale descrive le istorie di Roma, acciò che meglio v'abbia sua comparazione</p></div3>
<div3><head>vv. 13-15</head>
<p><add resp="ed">13</add> Qui tocca la terza, la qual fu quando lo conte di Fiandra venne in Puglia a conquistarla, ed ebbe nome Roberto Guiscardo: al quale tutta quella provincia contradisse, e infine la conquistò tutta, ma non senza grande tagliata tra de' suoi e de' pugliesi: e così vinta, in tirannico modo più anni la signoreggiò; e fra l'altre affrontazioni fu una, nella quale innumerevole moltitudine di pugliesi vi moriro. E però favellando della gente pugliese, dice: <emph>con quella</emph>.</p>
<p><add resp="ed">15</add> Qui tocca la quarta, la qual fu che correndo li anni del nostro Signore MCCLXV, ed essendo in Cicilia e in Puglia alcuni rettori, li quali non si formavano bene con li prelati della Chiesa, fra li quali era lo re Manfredo figliuolo naturale dello imperadore Federigo secondo, e quella signoreggiava. Pensò lo papa e li cardinali di volere tôrre costui di signoria, e mandonno per Carlo, il qual era conte di Provenza fratello del re Lodovico di Francia, e promisonli di farlo re dell'isola di Cicilia, e di coronarlo. A costui piacque tale promessa, misesi a fare suo guarnimento e venne a Roma. Or in quel tempo era stata tra' romani molta dissensione e briga; venne costui ch'era paliato di santo e di figliuolo di santa Chiesa, sicchè i romani lo elesseno suo senatore. Stato da quattro mesi lo re Carlo in Roma, e raunato suo guarnimento d'ogni parte, misesi ad andare verso Cicilia per li luoghi del terreno di Puglia, e passò presso lo fiume di Ceprano, e lì trovò gente del re Manfredo, e diviseli e adescò; uno grande gentile uomo, il quale avea gran seguito, lasciò lo re Manfredo, ed andò dallo re Carlo. Udito lo re Manfredo che costui avea rebellato, pensò di mettere lo soperchio a' fatti, e fece fare comandamento a tutti li suoi sudditi, ch'erano da battaglia, che sotto grande pena elli dovesseno seguire lui a Capoa. Congregato qui grandemente lo re Manfredo suo esercito, credendo venire alle mani colla gente del re Carlo, il re Carlo se ne andò a lato del ditto fiume fino a Benevento, lo re Manfredo dietro. Quando furono nel piano di Benevento, lìe s'affrontonno; li pugliesi si miseno in fuga, sichè Carlo vinse la battaglia, ma prima per una schiera di balestieri, ed arcadori, ch'avea lo re Manfredo seco, furono moltissimi franceschi e provenzali morti. Ed è appellato quel luogo, dove fu quella battaglia, Ceprano, perchè vi nascono molte cipolle</p></div3>
<div3><head>vv. 16-21</head>
<p>Cioè in quello luogo funno li pugliesi bugiardi sì contra Manfredo come contra la vittoria, perchè funno sconfitti; e fu tanta la tagliata, che ancora per quella contrada è tutta piena d'ossa de' morti rimasi alla ditta sconfitta.</p>
<p><add resp="ed">17</add> Qui tocca la quinta e ultima battaglia, di che fa menzione in quel capitolo. Della quale è da sapere che Corradino figliuolo che fu del re Corrado, figliuolo legittimo dello imperadore Federigo predetto, udendo che le amistà dell'avo erano malmenate per li pastori della Chiesa in le parti d'Italia, ed essendo spesso compulso e invitato dagl'italiani per lettere che venisse ad essere signore, si mise con suo guarnimento venire, e passò per le terre delli amici suoi, e venne a Verona; menò seco lo duca di Baviera e 'l conte di Tirallo per conduttori. Udito li saracini di Nocera la venuta di Corradino in Italia, incontanente si ribellonno al re Carlo, imperocch'elli sosteneano da' franceschi grande oltraggio. Fu quella Nocera una città in Puglia, la quale fe' lo re Manfredo, e fèlla abitare a saracini suoi soldati per tener lo forcato nella gola a quelli pugliesi, che sotto suo signoria non vuolseno essere. Stato lo ditto Corradino per tre mesi in Verona, andò con sua gente a Pavia, poi per Monferrato passò al mare, e li entrò in navilio a lui ordinato e andò a Pisa. Come fu in Pisa incontanente tutta la parte ghibellina d'ogni parte trasse a lui; e lì raunò grande moltitudine di gente, li quali erano tutti d'uno animo di volere deprimere la iniquità del re Carlo e di esaltare Corradino. Udito lo re Carlo ch'era in Toscana, incontinenti se n'andò in Puglia, e lasciò in Toscana un suo maniscalco per lui. Corradino cavalcò sopra Lucca, e lo ditto maniscalco venne per soccorrere: immantinente fu sconfitto e morto.</p>
<p>Era in quel tempo senatore di Roma messer Rigo fratello del re di Castella, e avvegnach'elli fosse parente del re Carlo, elli l'odiava per la sua superbia: sichè mandò per Corradino. Corradino fue a Roma con la sua gente contra lo voler del papa. Quando fue stato quel che li parve, avuto suo consiglio, si mosse con sua gente e con lo ditto senatore, e con molta cavallaria e popolo romano, e andonno in Puglia per trovare lo re Carlo. Ora, abreviando la novella, furono in Puglia sul campo: ciascuna parte fece tre schiere, vero è che dopo un sasso romase lo re Carlo con CCCC cavalieri; e fe' armare in una delle predette tre schiere uno con l'arme sua, e con la corona sopra l'elmo, e portare un pennone sovra lui, tutto come fosse proprio lo re. Come furono affrontati insieme, li todeschi si buttonno addosso alla gente del re Carlo ed ebbonli sconfitti, e moltissimi furono attorno a quello ch'era armato in vece del re: come li ebbeno così rotti, credendo avere tutto vinto, misensi a rubare, e a romper lo campo, e spargersi, e a disordinarsi. Quando lo re Carlo li vide così digiunti, con quelli CCCC cavalieri, ch'avea, broccò loro adosso, sì come gente disordinata li mise in fuga. E questo modo tenne per consiglio d'uno messer Alardo suo cavalieri, ma era sì vecchio che non portava arme.</p>
<p>Sichè questa fu grande tagliata sì della gente del re Carlo, e sì di quella di Corradino. Ha nome lo luogo dove fu tal sconfitta Tagliacozzo, e però dice: <emph>Ove sanz'arme vinse il vecchio Alardo</emph>.</p>
<p>Or fa l'autore la sua comparazione che se tutta questa gente così tagliata nella sopradette cinque battaglie, fosse in uno luogo, e ciascuno mostrasse le sue ferite, chi forati li membri e chi mozzi, sarebbe niente a comparazione di quelli ch'elli vide nella nona bolgia</p></div3>
<div3><head>vv. 22-27</head>
<p>Poich'ha detto in comune di tutti quelli peccatori, che sono a simile pena, qui vuole fare menzione d'alcuni in singolarità. Ed in prima per simiglianza dà uno esemplo, ch'elli vide già una botte, cioè dentro e per mezule e per lulla. Circa lo quale esemplo si è da sapere che li fondi delle botti sono di tre pezzi: quello di mezzo e ditto <emph>mezule</emph>, e li estremi hanno nome <emph>lulle</emph>. Or imagina elli un fondo che sia senza mezule, e uno che sia senza una lulla: e ciascuno veduto di queste botti dentro, quasi a dire per mezzo quel forame, che 'l foro che fa il mezule non sia parte proporzionevile allo ritondo, e simile la lulla; così vide elli uno forato per mezzo il qual foro dal mento infino alla natica e per le gambe pendevano li interiori.</p>
<p><add resp="ed">26</add> <emph>El tristo sacco</emph>, cioè lo stomaco</p></div3>
<div3><head>vv. 28-33</head>
<p>Chiaro appare nel testo. Questo peccatore era Macometto quale fu scismatico della santa Ecclesia in questo modo. Maometto fu scismatico per la iniquità d'uno monaco delle Smirne che ebbe nome Niccolao. Ora è da sapere che il ditto Niccolao fu uno sottilissimo uomo e per cristianismo si mosse e andòe alla Mecca che è di Spagna e vicino della Barberìa là ove abitano li Mori e giunto s'accostòe a uno maggiore del paese che aveva nome Maometto che era arabo e grande uomo. Si mise sotto l'ombra sua e tanto udieno lui e gli altri di quello paese che li redusse alla fede cristiana. Sentì lo papa che il paese era tornato a cristianitade sì ne ordinòe uno patriarca che li governasse.</p>
<p>Di che saputo questo lo detto Niccolao avendo speranza d'essere lo maggiore in quelli paesi per la Chiesa e sentendo che 'l patriarca venìa e sotto quello elli sarebbe, si li pesòe molto e misesi a grande iniquitade contro sua coscienza, e fu a questo Maometto medesimo che molto li credea perch'elli era uomo di buona fede e di grande coscienza e feceli a credere come Dio l'aveva fatto suo messo per predicare sua novella.... ed isformoe la fede cristiana ogni cosa.....</p>
<p><add resp="ed">33</add> Quasi a dire: reciso sì com'elli fu scismatico</p></div3>
<div3><head>v. 34</head>
<p>Cioè tutti i seminatori di scisma</p></div3>
<div3><head>v. 37</head>
<p>Cioè un demonio li piaga e appenali come appare</p></div3>
<div3><head>v. 39</head>
<p><emph>Risma</emph>, cioè compagnia</p></div3>
<div3><head>vv. 40-42</head>
<p>Segue il poema come nel testo appare</p></div3>
<div3><head>vv. 43-45</head>
<p>Poichè Maometto ha detto di sè e de' compagni, qui domanda di Dante</p></div3>
<div3><head>vv. 46-48</head>
<p>Qui responde Virgilio per Dante; e nota che Dante non li vuole parlare per la esperienzia del suo essere malvagio; ed appar chiaro la risposta nel presente testo</p></div3>
<div3><head>v. 54</head>
<p><emph>Obliando</emph>, cioè dimenticando</p></div3>
<div3><head>vv. 55-60</head>
<p>Qui impuose Macometto a Dante una ambasciata ad uno, che nel suo tempo era vivo, il quale fu patarino, che facea sua abitanzia nel contado di Novara in una montagna molto forte. Or prevedea Maometto ch'elli sarebbe perseguito, e s'elli non si guarniasi la state, ch'elli n'avesse di vittuaglia nel verno, che li potrebbe incontrare ch'elli morirebbe, imperquello che lo inverno su le dette montagne fa tai freddi, che non se ne può descendere, nè quelli di sotto possono montare là suso</p></div3>
<div3><head>v. 61</head>
<p>Cioè che impuose la predetta ambasciata a Dante già quando cominciava a partirsi</p></div3>
<div3><head>vv. 64-75</head>
<p><add resp="ed">64</add> Poich'ha detto l'autore delli scismatici partiti dalla unione della santa Chiesa, qui fa menzione d'alcuni seminatori di scisma e di scandalo tra le persone. El primo che vide fu Piero, il quale fu de' Cattani da Medicina, che è nel contado di Bologna, il quale fu molto corrotto in quel vizio, sì di seminare scandalo tra li nobili bolognesi, come eziandio tra li romagnoli e' bolognesi: e, sì come appare nel testo, era deciso.</p>
<p><add resp="ed">74</add> Nota che quando quelli che sono in inferno fanno menzione del mondo dicono <emph>dolce</emph> per comparazione a quello amaro mondo dove sono.</p>
<p><add resp="ed">75</add> Vercelli è nel principio di Lombardia, Marcabò è alla fine di Romagna su lo lido verso Venezia; quasi a dire: se mai torni suso in Lombardia e in Romagna</p></div3>
<div3><head>vv. 76-84</head>
<p>Qui predice lo predetto Piero a Dante la morte di messer Guido e di Angiolello nobili di Fano, li quali furon richiesti da Malatestino de' Malatesti da Arimino di parlamentare insieme per provvedere al buono stato della contrada; ed ordinonno lo parlamento alla Cattolica per luogo comunale. Seppe sì ordinare lo detto Malatestino, ch'elli li fece uccidere, e cacciò fuori di Fano tutta sua parte. E però dice lo predetto Piero: di a' detti che, se lo antivedere, che noi prevedemo, non è vano, elli saranno cacciati di Fano, e saranno morti e macerati alla Cattolica, e questo per tradimento d'uno traditore fello, il quale lo farà sì desordinato, che mai non ne fu fatto uno così empio tra l'isola di Cipri e di Maiolica; quasi a dire: mai non ne fu fatto in mare uno simile.</p>
<p><add resp="ed">83</add> <emph>Nettuno</emph>. È dalli poeti detto il Dio del mare.</p>
<p><add resp="ed">84</add> <emph>Pirati</emph>, cioè corsari.</p>
<p><emph>Ivi</emph>. <emph>Gente Argolica</emph>, cioè marinari <emph>ab argos, graece, quod est navis</emph>. Or poetando dice che Nettuno non ricevè nè da corsari nè da naviganti mai così fatto oltraggio, come fu quello che ricevè quella contrada dal predetto traditore</p></div3>
<div3><head>v. 85</head>
<p>Qui specifica che elli dovea essere, e dice: <emph>che vede pur con l'uno</emph>, imperquello che Malatestino avea pur uno occhio</p></div3>
<div3><head>v. 86</head>
<p>Cioè Arimino. Questo di chi l'autore fa menzione fu Curio romano, il quale al tempo che Pompeio e Cato e li altri romani ribellonno Roma a Cesaro, elli confinonno e abandeggionno lui dalla terra, e quelli ch'elli credetteno che fosseno amici di Cesaro, ch'avesseno alcuno podere, sicome ne scrive Lucano nel primo libro. Essendo questo Curio così cacciato, venne ad Arimino, dove era Cesaro, e lì con sue aringhe li fe' assapere la condizione de' romani, persuadendolo e confortandolo che adesso andasse a fare oste alla cittade, e chiaro elli la vincerebbe; dicendo: <emph>tolle moras, Semper nocuit differre paratis</emph>. Per le quali parole cominciò Cesare a prendere cuore contra li romani, e ad assembiarsi con essi in campo. E perchè fu seminatore di questo scandalo, chè forse sarebbe tra Cesare e i romani stato alcuno accordio, sì lo punisce l'autore in questa nona bolgia.</p>
<p>Or dice Piero predetto: se costui, che è meco, non fosse ito ad Arimino, elli non sarebbe ora qui, perchè non sarebbe stato cagione di tale scisma</p></div3>
<div3><head>vv. 88-90</head>
<p>Cioè lo detto traditore farà venirli a parlamentare seco, e tratteralli sì che a loro non bisognerà far prego nè voto per lo vento di Focara, quasi a dire che saranno morti. Focara è uno luogo sopra mare nella Marca tra Pesaro e la Cattolica, in lo qual luogo è spesso di gran fortune, e usano molto li marinari, che si trovano in quello luogo al tempo della fortuna, di pregare Dio e li Santi e di fare molti voti. Sichè prelude alli predetti che non li farà mestieri nè votare nè fare preghiera per loro scampa</p></div3>
<div3><head>vv. 91-99</head>
<p>Poichè ha menzionato di sopra pur per segno lo detto di Curio, qui descende a particolarità, come appar nel testo, e mettelo senza lingua, che così come peccò per parlatura, così è punito per privazione di lingua: e dice nel verso che <emph>il fornito Sempre con danno l'attender sofferse</emph></p></div3>
<div3><head>vv. 103-108</head>
<p>Questo messer Mosca Lamberti, il quale era una colli Uberti e colli altri ghibellini di Firenze in grande stato. Avenne a uno tempo che fu contratto parentado tra li Uberti e li Buondelmonti, li quali erano capi in Firenze di parte guelfa, in questo modo che un giovane dei Buondelmonti tollea una donna delli Uberti per moglie. Ordinato e fatto questo parentado, e fatta la raunanza ciascuna della parti, com'era consuetudine in Firenze, mossesi questo sposo de' Buondelmonti con la sua gente ad andare a casa della donna per sposarla. Quando fu a mezza via da casa de' Donati gentili uomini di Firenze una donna de' Donati, che avea una bellissima figliuola, uscì fuori di casa e fu per mezzo lo sposo e disse: sciaurato, ove vai tu? tu sei lo più bello giovane di questa terra, e vai a sposare una scimia; se tu vuoi mia figliuola, io te la do. A costui piacque tale profferta, e si la sposò e tornò a casa. Li Uberti aspettando costui, ed elli non venìa, mandonno messi a sapere di ciò: fu loro detta la novella, molto l'ebbeno per male, e incontanente si strinseno insieme con li suoi amici a consigliarsi che avesseno a fare per vendicare tant'onta. Alcun dicea di non fare nulla, altri dicea di scapigliarlo, altri dicea di darli botte, altri di ferirlo nel volto; fra li altri fu lo predetto messer Mosca, e disse: io consiglio che sia morto, e non ce ne avremo più a guardare indietro: <emph>cosa fatta, capo ha</emph>. Fu preso questo partito e consiglio, e alcuni giovani delli Uberti andonno, e sì l'ucciseno. Per la qual cosa fu mortale guerra tra quelli due casati, che furono cagione di tutte le parti di Toscana; e perciò dice: <emph>Che fu il mal seme della gente tosca</emph>, cioè che Dante aggiunse el fu mal seme di Toscana e anche de' tuoi parenti, chè furono discacciati da Firenze</p></div3>
<div3><head>v. 110</head>
<p>Cioè mischiando lo duolo della pena ch'avea, col duolo della risposta di Dante, si partì come appare nel testo</p></div3>
<div3><head>vv. 112-123</head>
<p>Segue il poema facendo menzione di Beltramo dal Bornio cavalieri del re Riccardo d'Inghilterra, il quale Beltramo era molto onorato dal detto re. Infine seminò tanto scandalo e zizzania tra il ditto re e Ioanni suo figliuolo, che 'l ditto Ioanni recalcitrò contra 'l padre, e fu grandissima guerra tra essi: infine fu morto lo detto Ioanni. Or perchè il detto Beltramo digiunse dui così uniti insieme, come padre e figliuolo, sì lo punisce l'autore digiunto in li principali membri, come lo capo dal busto, e portando la testa in mano per li capelli</p></div3>
<div3><head>v. 124</head>
<p>Cioè che del suo capo facea lanterna</p></div3>
<div3><head>v. 125</head>
<p>Cioè due parti d'uno intero, e uno intero in due parti</p></div3>
<div3><head>v. 137</head>
<p><emph>Achitofel non fe'</emph>. Fa comparazione dallo scandalo predetto a quello che per Achitofel fu seminato tra Assalonne e David suo padre, della qual scisma morì Assalonne e 'l padre tutto tempo ne fu tribolato, sicome è scritto in lo II libro de' Re, capitolo XV, XVI, XVII</p></div3>
<div3><head>vv. 139-142</head>
<p><emph>Perch'io partii</emph>. Conclude Beltramo la cagione del modo della sua pena.</p>
<p>E qui si compie la sentenzia del presente capitolo.</p></div3></div2>

<div2><head>XXIX</head>

<div3 n="Versi">
<lg>
<l>La molta gente e le diverse piaghe</l>
<l>Avean le luci mie sì inebriate,</l>
<l>Che dello stare a piangere eran vaghe:</l></lg>
<lg>
<l>Ma Virgilio mi disse: Che pur guate?</l>
<l>Perchè la vista tua pur si soffolge</l>
<l>Laggiù tra l'ombre triste smozzicate?</l></lg>
<lg>
<l>Tu non hai fatto sì all'altre bolge:</l>
<l>Pensa, se tu annoverar le credi,</l>
<l>Che miglia ventidue la valle volge,</l></lg>
<lg>
<l>E già la luna è sotto i nostri piedi:</l>
<l>Lo tempo è poco omai che n'è concesso,</l>
<l>Ed altro è da veder che tu non vedi.</l></lg>
<lg>
<l>Se tu avessi, rispos'io, appresso</l>
<l>Atteso alla cagion perch'io guardava,</l>
<l>Forse m'avresti ancor lo star dimesso.</l></lg>
<lg>
<l>Partiasen già, ed io retro gli andava,</l>
<l>Lo Duca, già facendo la risposta,</l>
<l>E soggiungendo: Dentro a quella cava,</l></lg>
<lg>
<l>Dov'io teneva gli occhi sì a posta,</l>
<l>Credo che un spirto del mio sangue pianga</l>
<l>La colpa che laggiù cotanto costa.</l></lg>
<lg>
<l>Allor disse il Maestro: Non si franga</l>
<l>Lo tuo pensier da qui innanzi sovr'ello:</l>
<l>Attendi ad altro, ed ei là si rimanga;</l></lg>
<lg>
<l>Ch'io vidi lui a piè del ponticello</l>
<l>Mostrarti, e minacciar forte col dito,</l>
<l>E udil nominar Geri del Bello.</l></lg>
<lg>
<l>Tu eri allor sì del tutto impedito</l>
<l>Sovra colui che già tenne Altaforte,</l>
<l>Che non guardasti in là; sì fu partito.</l></lg>
<lg>
<l>O duca mio, la violenta morte</l>
<l>Che non gli è vendicata ancor, diss'io,</l>
<l>Per alcun che dell'onta sia consorte,</l></lg>
<lg>
<l>Fece lui disdegnoso; onde sen gìo</l>
<l>Senza parlarmi, sì com'io estimo;</l>
<l>Ed in ciò m'ha e' fatto a sè più pio.</l></lg>
<lg>
<l>Così parlammo insino al luogo primo</l>
<l>Che dello scoglio l'altra valle mostra,</l>
<l>Se più lume vi fosse, tutto ad imo.</l></lg>
<lg>
<l>Quando noi fummo in su l'ultima chiostra</l>
<l>Di Malebolge, sì che i suoi conversi</l>
<l>Potean parere alla veduta nostra,</l></lg>
<lg>
<l>Lamenti saettaron me diversi,</l>
<l>Che di pietà ferrati avean gli strali:</l>
<l>Ond'io gli orecchi colle man copersi.</l></lg>
<lg>
<l>Qual dolor fora, se degli spedali</l>
<l>Di Valdichiana tra il luglio e il settembre,</l>
<l>E di Maremma e di Sardigna i mali</l></lg>
<lg>
<l>Fossero in una fossa tutti insembre;</l>
<l>Tal era quivi, e tal puzzo n'usciva,</l>
<l>Qual suole uscir dalle marcite membre.</l></lg>
<lg>
<l>Noi discendemmo in su l'ultima riva</l>
<l>Del lungo scoglio, pur da man sinistra,</l>
<l>Ed allor fu la mia vista più viva</l></lg>
<lg>
<l>Giù ver lo fondo, là ove la ministra</l>
<l>Dell'alto Sire, infallibil giustizia,</l>
<l>Punisce i falsator che qui registra.</l></lg>
<lg>
<l>Non credo che a veder maggior tristizia</l>
<l>Fosse in Egina il popol tutto infermo,</l>
<l>Quando fu l'aer sì pien di malizia,</l></lg>
<lg>
<l>Che gli animali infino al picciol vermo,</l>
<l>Cascaron tutti, e poi le genti antiche,</l>
<l>Secondo che i poeti hanno per fermo,</l></lg>
<lg>
<l>Si ristorar di seme di formiche;</l>
<l>Ch'era a veder per quella oscura valle</l>
<l>Languir gli spirti per diverse biche.</l></lg>
<lg>
<l>Qual sovra il ventre, e qual sovra le spalle</l>
<l>L'un dell'altro giacea, e qual carpone</l>
<l>Si trasmutava per lo tristo calle.</l></lg>
<lg>
<l>Passo passo andavam senza sermone,</l>
<l>Guardando ed ascoltando gli ammalati,</l>
<l>Che non potean levar le lor persone.</l></lg>
<lg>
<l>Io vidi due sedere a sè poggiati,</l>
<l>Come a scaldar s'appoggia tegghia a tegghia,</l>
<l>Dal capo a' piè di schianze maculati:</l></lg>
<lg>
<l>E non vidi giammai menare stregghia</l>
<l>A ragazzo aspettato dal signorso,</l>
<l>Nè da colui che mal volentier vegghia;</l></lg>
<lg>
<l>Come ciascun menava spesso il morso</l>
<l>Dell'unghie sovra sè per la gran rabbia</l>
<l>Del pizzicor, che non ha più soccorso.</l></lg>
<lg>
<l>E si traevan giù l'unghie la scabbia,</l>
<l>Come coltel di scardova le scaglie;</l>
<l>O d'altro pesce che più larghe l'abbia.</l></lg>
<lg>
<l>O tu che colle dita ti dismaglie,</l>
<l>Cominciò il Duca mio a un di loro,</l>
<l>E che fai d'esse tal volta tanaglie,</l></lg>
<lg>
<l>Dimmi s'alcun Latino è tra costoro</l>
<l>Che son quinc'entro, se l'unghia ti basti</l>
<l>Eternalmente a cotesto lavoro.</l></lg>
<lg>
<l>Latin sem noi, che tu vedi sì guasti</l>
<l>Qui ambedue, rispose l'un piangendo:</l>
<l>Ma tu chi se', che di noi dimandasti?</l></lg>
<lg>
<l>E il Duca disse: Io son un che discendo</l>
<l>Con questo vivo giù di balzo in balzo,</l>
<l>E di mostrar l'inferno a lui intendo.</l></lg>
<lg>
<l>Allor si ruppe lo comun rincalzo;</l>
<l>E tremando ciascuno a me si volse</l>
<l>Con altri che l'udiron di rimbalzo.</l></lg>
<lg>
<l>Lo buon Maestro a me tutto s'accolse,</l>
<l>Dicendo: Di' a lor ciò che tu vuoli.</l>
<l>Ed io incominciai, poscia ch'ei volse:</l></lg>
<lg>
<l>Se la vostra memoria non s'imboli</l>
<l>Nel primo mondo dall'umane menti,</l>
<l>Ma s'ella viva sotto molti soli,</l></lg>
<lg>
<l>Ditemi chi voi siete e di che genti:</l>
<l>La vostra sconcia e fastidiosa pena</l>
<l>Di palesarvi a me non vi spaventi.</l></lg>
<lg>
<l>Io fui d'Arezzo, ed Albero da Siena,</l>
<l>Rispose l'un, mi fe' mettere al fuoco;</l>
<l>Ma quel perch'io mori' qui non mi mena.</l></lg>
<lg>
<l>Ver è ch'io dissi a lui, parlando a giuoco,</l>
<l>Io mi saprei levar per l'aere a volo:</l>
<l>E quei che avea vaghezza e senno poco,</l></lg>
<lg>
<l>Volle ch'io gli mostrassi l'arte; e solo</l>
<l>Perch'io nol feci Dedalo, mi fece</l>
<l>Ardere a tal, che l'avea per figliuolo.</l></lg>
<lg>
<l>Ma nell'ultima bolgia delle diece</l>
<l>Me per l'alchimia che nel mondo usai,</l>
<l>Dannò Minos, a cui fallar non lece.</l></lg>
<lg>
<l>Ed io dissi al Poeta; Or fu giammai</l>
<l>Gente sì vana come la sanese?</l>
<l>Certo non la francesca sì d'assai.</l></lg>
<lg>
<l>Onde l'altro lebbroso che m'intese,</l>
<l>Rispose al detto mio: Trammene Stricca,</l>
<l>Che seppe far le temperate spese;</l></lg>
<lg>
<l>E Niccolò, che la costuma ricca</l>
<l>Del garofano prima discoperse</l>
<l>Nell'orto, dove tal seme s'appicca;</l></lg>
<lg>
<l>E tranne la brigata, in che disperse</l>
<l>Caccia d'Ascian la vigna e la gran fronda,</l>
<l>E l'Abbagliato il suo senno proferse.</l></lg>
<lg>
<l>Ma perchè sappi chi sì ti seconda</l>
<l>Contra i Sanesi, aguzza ver me l'occhio</l>
<l>Sì che la faccia mia ben ti risponda;</l></lg>
<lg>
<l>Sì vedrai ch'io son l'ombra di Capocchio,</l>
<l>Che falsai li metalli con alchimia,</l>
<l>E ti dee ricordar, se ben t'adocchio,</l></lg>
<lg>
<l>Com'io fui di natura buona scimia.</l></lg></div3>
<div3 n="Introduzione">
<p>In lo presente capitolo intende l'autore trattare ed eziandio in lo seguente della pena dei falsatori di monete, li quali per modo d'alchimia hanno corrotto e falsato le monete, per la qual corruzione commettenno fraudolenzia nelle comune cose. Mirabilmente li punisce l'autore che li pone lebbrosi, scabbiosi, malati, chè sicome elli hanno avuto la mente e la operazione corrotta e malsana in commettere tale malefizio, così la giustizia di Dio li punisce, che li fa essere corrotti nelle substanziali parti, come in lo sangue, nella carne, nella buccia e nelle superfluitadi. E per continuare suo poema, diretro alli commettitori di male e di scisma, nel presente capitolo fa menzione d'uno suo parente, il quale non solamente fu corrotto nel detto vizio, ma eziandio nella falsitade delle monete tendette alcuna volta sua operazione. Ed a intelligenzia del detto capitolo è da dichiarare alcuna cosa dell'arte dell'alchimia, imperocchè l'alchimia parte li è che è licita, e ragionevilemente si può adoperare, secondo il detto delli autori di teologìa, sì che nella mente dello studente nella presente Comedia non si agenerasse opinione, che universalmente l'alchimia fosse illicita e peccato, detto e dichiarato di quella chiaro apparirà quelle parti d'essa che sono illicite, e quelle che licito si ponno usare. Li metalli sono differenti l'uno dall'altro solo per accidental forma, e non per substanziale, con ciò sia cosa che sicome ne mostra lo Filosofo in libro <emph>De mineralibus</emph>, e Gieber Dell'Alchimia, tutti li metalli si generano d'argento vivo e di solfore; e la natura in lo suo principio intende adurre perfezione di metalli in tale generazione, sicome ne scrive lo Filosofo in lo secondo della Fisica: <emph>nam agit propter finem</emph>; chiaro appare che s'ella aduce altro che perfezione, ch'ello è <emph>propter intentum</emph>, e così è <emph>per accidens</emph>. Dunque quella forma così indotta è forma accidentale; chè occorre in la generazione dell'auro solfaro rosso, mondo, e argento vivo purificato; o rosso corrotto; nella generazion di tutti li altri occorre solfaro bianco o rosso corrotto o argento putrefatto in vena di terra putida, sì come nel predetto libro <emph>De mineralibus</emph> chiaro appare. Adunque dentro tutti li metalli non sono se non due perfetti, cioè oro e argento, e questi sono prodotti secondo lo intento della natura; li altri sono tutti per la corruzione delle sue prime parti, com'è detto, insani e imperfetti, la qual malizia intende l'alchimista a sanare riducendo quelli in le prime sue parti, cioè in solfore e in argento vivo, e quelli dispartiti da insieme, purgare o per calcina o per distillazione <emph>etc.</emph>; purgati questi, rifriggerli insieme con fuoco, e con certe acque e sughi d'erbe, che alla predetta arte fanno bisogno. Sichè chiaro appare ch'elli è possibile a trasmutare questa forma accidentale, e ridurla a solo la substanziale e perfetta: e <emph>per consequens</emph> si cambia spezie, chè s'ello era prima piombo, dopo tal medicina è oro, e però dice lo Filosofo: <emph>plumbum est aurum leprosum</emph>. Or aviene che alcune fiate lo maestro dell'alchimia per ignoranzia peccherà o in sublimazione o in calcinazione o in fusione <emph>etc.</emph>, e così non produrrà quello metallo, che 'l vuole alterare, a perfetta forma. E così come averà avuto deficienzia, così sarà defettuoso o in ingresso o in malleazione o in colore. Li quali metalli così artifiziati e non prodotti a perfetta forma, sono appellati <emph>sofistici</emph>, cioè ch'hanno apparenzia e non sono; li quali sofistici avegnano in prima per ignoranzia e pigrizia dello operatore; sì che d'allora inanzi sono alchimisti, de' quali non tende lo suo intento ad altro fine, se non a produrre tali sofistici. Sichè chiaro appare che nell'arte d'alchimia, può essere fallanzia sì come puote in ciascuna altra arte, e questa è illicita e vietata, e chi la usa si sottomette a vizio di fraudolenzia; e questa così fatta hanno usata nel mondo quelli di chi l'autor nel testo fa menzione.</p>
<p>Può essere similemente nell'alchimia perfetta intenzion d'arte, la quale è stata tutta diretta e drizzata a intenzione perfetta, e prodotta nuova e compiuta spezia; e questa è lecita, e puossi tale metallo vendere per vero e giusto, sì come prova san Tomaso in <emph>Seconda Secondae</emph>, questione 77, articolo primo <emph>in solutione argumenti</emph>.</p>
<p>Puossi commettere ancora fallacia in monete come di contraffare le stampe, e battere quelle monete d'ariento, overo d'oro, di minore lega, che non è lo consueto ordine, e quello cotale abbia apparenzia d'altro che 'l non è; la quale è pubblica fraudolenzia imperquello che, sicome mostra lo Filosofo nel V dell'Etica, la moneta fu trovata per comune utile e bene delli uomini; e però chi commette in quelle fraude, commette disordine, e ingiustizia di quella al cui fine ella fue diretta e ordinata. E però concludendo, l'autore intende di quelli trattare nel presente capitolo, che sono stati fraudolenti nel <emph>numisma</emph>, come che hanno adoperato sofisticamente l'arte dell'alchimia circa le predette monete; e non intende però, sicome è mostrato, che l'arte dell'alchimia drittamente adoprata, che produce vera spezia, sia illicita. Per le autorità sopradette vero è che le cose, le quali sono prodotte dalla natura pur hanno differenzia da quelle che sono prodotte dall'arte e perciò può essere che nella minera acquista lo metallo alcuna vertude specifica, che nell'arte non acquista, e <emph>converso</emph>. Ed è vero che in alcune confezioni si mette oro per alcune cagioni; e però dubbio potrebbe essere in così fatto caso a mettere oro perfetto e giusto ma produtto <emph>ab arte</emph>, e metterlo perfetto e giusto ma produtto <emph>a natura</emph>; e però in così fatti casi non par che sia giusto nè lecito a vendere puro oro prodotto da arte così come è giusto a venderlo naturale. Detto della intenzione de' presenti capitoli, è da accedere alla esposizione d'essi</p></div3>
<div3><head>vv. 1-3</head>
<p>Segue il suo poema mostrando come la varietade delle piaghe di quelli, aveano il suo sentire sottopostosi e soddutto, sichè prendea vaghezza di mirar tra essi</p></div3>
<div3><head>vv. 4-6</head>
<p>Cioè la umana e intellettuale correzione, la quale non soffera di sottomettersi alle delettazioni sensitive</p></div3>
<div3><head>vv. 10-12</head>
<p>Poscia ch'ha fatto menzion del luogo, qui la vuole fare del tempo; e dice in persona di Virgilio che la luna era sotto li suoi piedi, quasi a dire: <emph>in angulo terrae</emph>: sì che venìa ad essere lo sole, secondo la disposizione che è detta nel XX capitolo, passato lo mezzo die cotanto quanto era il moto della luna trascorso in quarta di die, che potea essere, largo modo, più che mezzo die da XX minuti. Ma il poeta intende pure che 'l sole fosse in meridie</p></div3>
<div3><head>vv. 13-27</head>
<p>Qui fa menzione l'autore, come appare nel testo, di Geri del Bello, il quale fu del suo casato, overo ceppo, e fu sagacissima persona, piacevole e conversevole: dilettossi di commettere male tra le persone, e sapealo fare sì acconciamente, che pochi se ne poteano guardare da lui. Sovra tutto questo vizio si dilettò di falsificar moneta, ma perchè la cagione della sua morte, come apparirà, fu pur per seminare zizzania, sì lo mette tra gli altri in la nona bolgia; e perchè l'autore seppe ch'elli fu vizioso nel falsare, tratta di lui nel presente capitolo, acciò che la giustizia per lo palese e per lo secreto sia piena e contenta. Questo Geri fu figliuolo di Cione del Bello, il quale ricevè oltraggio da uno casato, il quale ha nome in Firenze i Geremei, e questo ebbe per suo riportare di parole sconcie. Questi leggiadro propuose di fare vendetta, e nulla via seppe trovare di poterla fare se non in questo modo: questi si vestì a modo di barattieri e fecesi dipingere sì chè parea lebroso: andò questi a casa dei nimici suoi, e vide il maggiore, e disseli: messere, la famiglia dello podestà viene per questa via, se voi avete lo coltello, riponetelo. Questi li credette, entrò in casa, e gittò giuso lo coltello; come riuscì fuori dell'uscio, questo Geri così alterato li diede d'un coltello nel petto, ed ebbelo morto; levossi di quel luogo e scampò. In processo di tempo uno de' detti della casa Geremei fu podestà di Fucecchio, e menò per suo famiglio uno suo nipote nome Geremia, il quale facea l'uffizio della berrovarìa; con li altri andò il detto Geri a Fucecchio per sue vicende. Un die la famiglia andava cercando il ditto Geri, lì fu per mezzo e cercollo, vide che non avea arme, battelli un coltello per lo petto, ed ebbelo morto. Or questa vendetta di questo Geri non fu fatta per alcuno suo parente, e però, come nel testo appare, quello Geri non parlò a Dante per disdegno, quasi a dire: la vendetta della mia morte non è nè per te nè per altri nostri parenti fatta</p></div3>
<div3><head>v. 28</head>
<p>Cioè che non vide ch'era per attento a Beltramo predetto</p></div3>
<div3><head>v. 29</head>
<p><emph>Altaforte</emph>. Fu una fortezza in Inghilterra, la quale quel Beltrame a posta di Ioanni, figliuol del re, teneva e guardava</p></div3>
<div3><head>vv. 31-33</head>
<p>Chiaro appare per quello che è detto.</p>
<p><add resp="ed">33</add> Cioè che i fiorentini hanno tale uso che tutto il parentado si reputa l'offesa, e così la si imputa da tutti li parenti dello offenditore: e però ciascun parente della parte offesa s'appronta di fare vendetta in lo offenditore o in li suoi parenti</p></div3>
<div3><head>v. 36</head>
<p>Quasi a dire; s'elli per disdegno non mi favella, io per disdegno sono fatto piatoso averso li suoi nemici; non ne farò vendetta</p></div3>
<div3><head>vv. 37-39</head>
<p>Chiaro appare che poetizza parlando del luogo</p></div3>
<div3><head>v. 40</head>
<p>Cioè la decima bolgia</p></div3>
<div3><head>v. 41</head>
<p><emph>Conversi</emph>, cioe termini</p></div3>
<div3><head>v. 43</head>
<p>Cioè ch'udiva lamenti</p></div3>
<div3><head>v. 44</head>
<p>Quasi a dire spietati e duri</p></div3>
<div3><head>vv. 46-51</head>
<p>Qui dà esemplo alla puzza che usciva di quella decima bolgia, e dice che se quel puzzo che escie d'agosto, che è mezzo tra settembre e luglio, dalli spedali di Valdichiana, insieme con quello che escie di state della Maremma, ch'hàe in quella stagione pessimo e putrido aire; e simile di Sardigna, fusseno in una fossa, e agiunto a questi quel fetore che viene di corpi morti sarebbe simile a quello</p></div3>
<div3><head>vv. 52-54</head>
<p>Segue il poema, e nota che per tutto lo inferno ogni sua discesa è stata a man sinistra, quasi a dire che quelli luoghi sono disposti ad avere locali viziosi; e perchè 'l vizio è sinistra azione dell'uomo, e conducelo non in dritto e perfetto fine, si conviene chi cerca quelli, andare a man sinistra</p></div3>
<div3><head>vv. 55-57</head>
<p>Intende elli la giustizia, la quale è dritta e infallibile.</p>
<p><add resp="ed">57</add> Qui tocca la condizione delli abitanti di quel luogo</p></div3>
<div3><head>vv. 58-66</head>
<p><emph>Non credo</emph>, qui recita per comparazione d'infirmitadi una favola poetica, lo quale brevemente si conta in questo modo.</p>
<p>Fu una città in Grecia, la quale era nomata Egina, ed era re di quella Eaco padre di Pellèo. Avenne che nella detta città crescèo una molto bella donzella, della quale innamorò Iuppiter, e finalmente giacque con essa. A Iunone andò la novella; molto li dispiacque e mandò su per la detta città tanta pestilenzia e corruzione d'aire, che brevemente vecchi e giovani, maschi e femine, animali grossi e minuti infino a' vermicelli, tutti s'ammalonno, e di putride infirmitadi morirono; salvo che quando Iunone fece lo detto processo ne assolvè Eaco e Talamone suo figliuolo. Veggendo lo detto re essere così malmenati li suoi cittadini, molto stette stupefatto e tristo; e andando elli uno die fuori della cittade, vide uno arbore pienissimo di formiche, augurossi: or piacesse a Dio che ciascuna formica diventasse uno uomo, ch'io riabitassi la mia cittade. A Iuppiter ne venne compassione, e fece quelle diventare uomini, e furono quelli appellati <emph>populus mirmidonus a mirmix, graece, quae est formica</emph>.</p>
<p>Or fa l'autore comparazione che quelli ammalati, che furono in Egina, non erano tanti nè sì diversi, come quelli che 'l vide, e però dice: <emph>ch'era a veder per quella</emph>.</p>
<p>L'allegorìa della predetta favola è che le persone di quella Egina erano molto corrotte a vizio di lussuria, per lo quale peccato Dio mandò corruzione d'aire e pestilenzie, per le quali la terra tutta si disabitò: in processo di tempo un re di quelle contrade la fece riabitare, raccogliendo in essa popolo di villani o di persone di picciola condizione, e così si riedificò</p></div3>
<div3><head>vv. 67-69</head>
<p><add resp="ed">67</add> Chiaro appare nel testo.</p>
<p><add resp="ed">68</add> <emph>Carpone</emph>, cioè braccione overo in quattro</p></div3>
<div3><head>vv. 73-75</head>
<p>Cioè che stava l'uno così appareggiato all'altro, come si scaldan le tegghie al fuoco, quando le massare fanno erbolati, torte, overo crostate in tegghia</p></div3>
<div3><head>vv. 76-81</head>
<p>Qui fa comparazione, e chiaro è lo testo</p></div3>
<div3><head>vv. 85-90</head>
<p>Seguendo il poema, domandò Virgilio di loro paese</p></div3>
<div3><head>v. 95</head>
<p><emph>Balzo</emph>, cioè circolo</p></div3>
<div3><head>vv. 97-99</head>
<p>Cioè che per maraviglia lasciarono loro atto, e volsensi a vedere, ed anche altri correano in quel luogo.</p>
<p><add resp="ed">99</add> <emph>Di rimbalzo</emph>; cioè di sovraggiunta</p></div3>
<div3><head>vv. 103-105</head>
<p><emph>Se la vostra memoria</emph>, etc., cioè: e se di voi sia memoria al mondo e non sia involata, cioè ascosta e negletta.</p>
<p><add resp="ed">105</add> <emph>Ma s'ella viva sotto molti soli</emph>, cioè sotto più anni</p></div3>
<div3><head>vv. 106-108</head>
<p>Cioè non vi spaventate di dirmi chi voi siete, e perchè avete tal pena, e siete in così fastidiosa travaglia</p></div3>
<div3><head>vv. 109-120</head>
<p>Questo Aretino fu una scritturata persona, sottile e sagace, ed ebbe nome maestro Griffolino; sapea e adoperava quella parte d'alchimia, che è appellata sofistica, ma facealo sì secretamente, che non era saputo per alcuna persona. Or questo maestro avea contezza con un Albero, figliuolo secreto del vescovo di Siena, e questo Albero era persona vaga e semplice, ed essendo un die a parlamento collo detto maestro Griffolino, e per modo di treppo, lo ditto maestro disse: s'io volessi io anderei volando per aire come fanno li uccelli e di die e di notte; soggiungendo a sua novella: e si potrebbe andar per tutta la terra e in li segreti luoghi senza dubbio di signoria o di persona che offendesse. Questo Albero si mise le parole al cuore, e credettelo; infine strinse lo detto maestro ch'elli li insegnasse volare. Lo maestro pur li dicea di no, come persona che non sapea fare niente. Costui li prese tanto odio adosso, che 'l padre predetto, cioè il vescovo, li informò una inquisizione adosso, e fèllo ardere per patarino. E però dice lo detto Aretino come appare nel testo. Io sono d'Arezzo, e Albero senese mi fece ardere perch'io non lo feci Dedalo, cioè quello di che fu fatta menzione nel XVII capitolo, padre d'Icaro; quasi a dire: perch'io non li insegnai a volare; ma quella colpa non m'ha spinto qui, perchè questa non è bolgia de' patarini, ma io fui falsificatore e sofista nell'arte dell'alchimia, e quella m'ha sortito essere abitante in questa bolgia</p></div3>
<div3><head>vv. 121-123</head>
<p>Segue il poema mostrando che per Albero in simplicitadi e vaghezza universalmente si può giudicare in comune di tutti li senesi, e più assai che non sono li franceschi passati per li tempi antichi in Italia, li quali hanno già ricevuti grandi inganni e danni da quelli italiani che li hanno voluto fare credere una per un'altra, ed hannolo fatto</p></div3>
<div3><head>vv. 124-126</head>
<p>Questo fu Capocchio da Siena, grande falsatore di monete, il quale respuose al detto che fe' l'autore con Virgilio, quando disse: li senesi erano persone vane, e disse: <emph>tranne lo Stricca</emph>, quasi a dire: almeno Stricca fu uomo da bene. Questo Stricca fu uno uomo ricco giovane da Siena, il qual fece sfolgorate spese, e appellavasi la sua brigata <emph>spendereccia</emph></p></div3>
<div3><head>vv. 127-129</head>
<p>Questo fu messer Niccolò Salimbeni da Siena, il quale fu largo e spendereccio, e fu della detta brigata, e fu lo primo che trovò mettere, in fagiani e pernici arrosto, garofani. E però dice che seminò nell'orto, dove tal seme s'appicchia, il garofano, cioè mise tale uso tra li ghiotti e gelosi</p></div3>
<div3><head>vv. 130-132</head>
<p>Poichè Capoccio ha in singulari detto di due della brigata spendereccia, vuole per abreviare suo sermone dire del soperchio, e dargli per segno quella brigata, in che Caccia d'Asciano senese spese lo suo avere, e l'Abbagliato il suo senno. Questi due furono senesi, l'uno ricco e l'altro povero, ma sapute persone erano della predetta brigata, e seppeno sì fare che in loro si trovò l'onore de' senesi, e sì tutto intero, che li altri, che furono il soperchio, non ne rimase nulla</p></div3>
<div3><head>vv. 133-139</head>
<p>Qui detto Capocchio de' senesi, dice di lui, come appar nel testo.</p>
<p><add resp="ed">138</add> Quasi a dire ch'elli fue suo compagno in scuola di fisica, e che seppe così bene quelle scienzie, che quasi ogni detto contraffacea e dicea tutto a simile della scimmia, la quale contraffà li atti esteriori umani.</p>
<p>E qui finisce la sentenzia del presente capitolo.</p></div3></div2>

<div2><head>XXX</head>

<div3 n="Versi">
<lg>
<l>Nel tempo che Giunone era crucciata</l>
<l>Per Semelè contra il sangue tebano,</l>
<l>Come mostrò già una ed altra fiata,</l></lg>
<lg>
<l>Atamante divenne tanto insano,</l>
<l>Che veggendo la moglie co' duo figli</l>
<l>Andar carcata da ciascuna mano,</l></lg>
<lg>
<l>Gridò: Tendiam le reti, sì ch'io pigli</l>
<l>La lionessa e i lioncini al varco:</l>
<l>E poi distese i dispietati artigli,</l></lg>
<lg>
<l>Prendendo l'un che avea nome Learco,</l>
<l>E rotollo, e percosselo ad un sasso;</l>
<l>E quella s'annegò con l'altro carco.</l></lg>
<lg>
<l>E quando la fortuna volse in basso</l>
<l>L'altezza de' Troian che tutto ardiva,</l>
<l>Sì che insieme col regno il re fu casso;</l></lg>
<lg>
<l>Ecuba trista misera e cattiva,</l>
<l>Poscia che vide Polisena morta,</l>
<l>E del suo Polidoro in su la riva</l></lg>
<lg>
<l>Del mar si fu la dolorosa accorta,</l>
<l>Forsennata latrò sì come cane;</l>
<l>Tanto il dolor le fe' la mente torta.</l></lg>
<lg>
<l>Ma nè di Tebe furie, nè Troiane,</l>
<l>Si vider mai in alcun tanto crude,</l>
<l>Non punger bestie, non che membra umane,</l></lg>
<lg>
<l>Quant'io vidi in due ombre smorte e nude,</l>
<l>Che mordendo correvan di quel modo,</l>
<l>Che il porco quando del porcil si schiude.</l></lg>
<lg>
<l>L'una giunse a Capocchio, ed in sul nodo</l>
<l>Del collo l'assanno sì che, tirando,</l>
<l>Grattar gli fece il ventre al fondo sodo.</l></lg>
<lg>
<l>E l'Aretin, che rimase tremando,</l>
<l>Mi disse: Quel folletto è Gianni Schicchi,</l>
<l>E va rabbioso altrui così conciando.</l></lg>
<lg>
<l>Oh, diss'io lui, se l'altro non ti ficchi</l>
<l>Li denti addosso, non ti sia fatica</l>
<l>A dir chi è, pria che di qui si spicchi.</l></lg>
<lg>
<l>Ed egli a me: Quell'è l'anima antica</l>
<l>Di Mirra scellerata, che divenne</l>
<l>Al padre, fuor del dritto amore, amica.</l></lg>
<lg>
<l>Questa a peccar con esso così venne,</l>
<l>Falsificando sè in altrui forma,</l>
<l>Come l'altro, che in là sen va, sostenne,</l></lg>
<lg>
<l>Per guadagnar la donna della torma,</l>
<l>Falsificare in sè Buoso Donati,</l>
<l>Testando, e dando al testamento norma.</l></lg>
<lg>
<l>E poi che i duo rabbiosi fur passati,</l>
<l>Sovra i quali io avea l'occhio tenuto,</l>
<l>Rivolsilo a guardar gli altri mal nati.</l></lg>
<lg>
<l>I' vidi un fatto a guisa di liuto,</l>
<l>Pur ch'egli avesse avuta l'anguinaia</l>
<l>Tronca dal lato, che l'uomo ha forcuto.</l></lg>
<lg>
<l>La grave idropisìa che sì dispaia</l>
<l>Le membra con l'umor che mal converte,</l>
<l>Che il viso non risponde alla ventraia,</l></lg>
<lg>
<l>Faceva lui tener le labbra aperte,</l>
<l>Come l'etico fa, che per la sete</l>
<l>L'un verso il mento e l'altro in su riverte.</l></lg>
<lg>
<l>O voi, che senza alcuna pena siete</l>
<l>(E non so io perchè) nel mondo gramo,</l>
<l>Diss'egli a noi, guardate e attendete</l></lg>
<lg>
<l>Alla miseria del maestro Adamo:</l>
<l>Io ebbi, vivo, assai di quel ch'i' volli,</l>
<l>Ed ora, lasso! un gocciol d'acqua bramo.</l></lg>
<lg>
<l>Li ruscelletti, che de' verdi colli</l>
<l>Del Casentin discendon giuso in Arno,</l>
<l>Facendo i lor canali e freddi e molli,</l></lg>
<lg>
<l>Sempre mi stanno innanzi, e non indarno;</l>
<l>Chè l'imagine lor via più m'asciuga,</l>
<l>Che il male ond'io nel volto mi discarno.</l></lg>
<lg>
<l>La rigida giustizia, che mi fruga,</l>
<l>Tragge cagion del luogo ov'io peccai,</l>
<l>A metter più gli miei sospiri in fuga.</l></lg>
<lg>
<l>Ivi è Romena, là dov'io falsai</l>
<l>La lega suggellata del Batista,</l>
<l>Perch'io il corpo suso arso lasciai.</l></lg>
<lg>
<l>Ma s'io vedessi qui l'anima trista</l>
<l>Di Guido, o d'Alessandro, o di lor frate,</l>
<l>Per fonte Branda non darei la vista.</l></lg>
<lg>
<l>Dentro c'è l'una già, se l'arrabbiate</l>
<l>Ombre che vanno intorno dicon vero:</l>
<l>Ma che mi val, ch'ho le membra legate?</l></lg>
<lg>
<l>S'io fossi pur di tanto ancor leggiero,</l>
<l>Ch'i' potessi in cent'anni andare un'oncia,</l>
<l>Io sarei messo già per lo sentiero,</l></lg>
<lg>
<l>Cercando lui tra questa gente sconcia,</l>
<l>Con tutto ch'ella volge undici miglia,</l>
<l>E men d'un mezzo di traverso non ci ha.</l></lg>
<lg>
<l>Io son per lor tra sì fatta famiglia:</l>
<l>Ei m'indussero a battere i fiorini,</l>
<l>Che avevan tre carati di mondiglia.</l></lg>
<lg>
<l>Ed io a lui: Chi son li duo tapini,</l>
<l>Che fuman come man bagnate il verno,</l>
<l>Giacendo stretti a' tuoi destri confini?</l></lg>
<lg>
<l>Qui li trovai, e poi volta non dierno,</l>
<l>Rispose, quando piovvi in questo greppo,</l>
<l>E non credo che dieno in sempiterno.</l></lg>
<lg>
<l>L'una è la falsa che accusò Gioseppo;</l>
<l>L'altro è il falso Sinon greco da Troia:</l>
<l>Per febbre acuta gittan tanto leppo.</l></lg>
<lg>
<l>E l'un di lor che si recò a noia</l>
<l>Forse d'esser nomato sì oscuro,</l>
<l>Col pugno gli percosse l'epa croia:</l></lg>
<lg>
<l>Quella sonò, come fosse un tamburo:</l>
<l>E mastro Adamo gli percosse il volto</l>
<l>Col braccio suo che non parve men duro,</l></lg>
<lg>
<l>Dicendo a lui: Ancor che mi sia tolto</l>
<l>Lo muover, per le membra che son gravi,</l>
<l>Ho io il braccio a tal mestier disciolto.</l></lg>
<lg>
<l>Ond'ei rispose: Quando tu andavi</l>
<l>Al fuoco, non l'avei tu così presto;</l>
<l>Ma sì e più l'avei quando coniavi.</l></lg>
<lg>
<l>E l'idropico: Tu di' ver di questo;</l>
<l>Ma tu non fosti sì ver testimonio,</l>
<l>Là ve del ver fosti a Troia richiesto.</l></lg>
<lg>
<l>S'io dissi falso, e tu falsasti il conio,</l>
<l>Disse Sinone, e son qui per un fallo,</l>
<l>E tu per più che alcun altro dimonio.</l></lg>
<lg>
<l>Ricorditi, spergiuro, del cavallo,</l>
<l>Rispose quei ch'aveva enfiata l'epa;</l>
<l>E sieti reo, che tutto il mondo sallo.</l></lg>
<lg>
<l>A te sia rea la sete onde ti crepa,</l>
<l>Disse il Greco, la lingua, e l'acqua marcia</l>
<l>Che il ventre innanzi agli occhi sì t'assiepa.</l></lg>
<lg>
<l>Allora il monetier: Così si squarcia</l>
<l>La bocca tua per dir mal come suole;</l>
<l>Chè s'i' ho sete, ed umor mi rinfarcia,</l></lg>
<lg>
<l>Tu hai l'arsura, e il capo che ti duole,</l>
<l>E per leccar lo specchio di Narcisso,</l>
<l>Non vorresti a invitar molte parole.</l></lg>
<lg>
<l>Ad ascoltarli er'io del tutto fisso,</l>
<l>Quando il Maestro mi disse: Or pur mira,</l>
<l>Che per poco è che teco non mi risso.</l></lg>
<lg>
<l>Quand'io il senti' a me parlar con ira,</l>
<l>Volsimi verso lui con tal vergogna,</l>
<l>Ch'ancor per la memoria mi si gira.</l></lg>
<lg>
<l>E quale è quei che suo dannaggio sogna,</l>
<l>Che sognando desidera sognare,</l>
<l>Sì che quel ch'è, come non fosse, agogna;</l></lg>
<lg>
<l>Tal mi fec'io, non potendo parlare,</l>
<l>Che disiava scusarmi, e scusava</l>
<l>Me tuttavia, e nol mi credea fare.</l></lg>
<lg>
<l>Maggior difetto men vergogna lava,</l>
<l>Disse il Maestro, che il tuo non è stato;</l>
<l>Però d'ogni tristizia ti disgrava:</l></lg>
<lg>
<l>E fa ragion ch'io ti sia sempre allato,</l>
<l>Se più avvien che fortuna t'accoglia,</l>
<l>Dove sien genti in simigliante piato;</l></lg>
<lg>
<l>Chè voler ciò udire è bassa voglia.</l></lg></div3>
<div3 n="Introduzione">
<p>Poscia c'ha trattato nel precedente capitolo de' falsificatori delle monete, in lo presente intende trattare di quelli ch'hanno, per fraudare alcuno, falsificato suo aspetto e la sua apparenzia in propria persona, li quali elli punisca simile in la predetta decima bolgia a simile pena con li sopradetti; e perchè meglio s'intenda ogni diversità di fraude in falsare, e per ampliare sua materia sì li vuole l'autore dare proprio capitolo. E però da che s'hae per lo precedente la intenzione del capitolo, solo attenderemo alla esposizione del testo, dichiarando alcune istorie, che l'autore tocca in esso per esemplo e a intelligenzia.</p>
<p>Per esemplo adotto è nel presente capitolo due favole poetiche, nelle quali, acciò che 'l processo della esposizione non passasse troppo chiuso, è da scrivere le sue allegorìe.</p>
<p>La prima di Iuppiter, di Iunone, di Semele e di Bacco; onde è da saper che Iuppiter significa la vertude attiva, e però nelli elementi hae a significare lo fuoco; Iunone hae a significare l'aire, e però quando insieme si congiungeno fulminano, imperquello che l'umido dell'aire s'apprende e diventa fuoco; Semele ha a significare terra e acqua mista, e però quando si congiunge con Iuppiter genera Bacco, cioè vino imperquello che l'umido nella terra composto, se riceve influenzia dal calore, genera frutta.</p>
<p>Sichè altro non hae a significare la detta favola, se non che fittivamente li poeti sotto cotale velame trattavano della natura e della generazione delle cose nel mondo.</p>
<p>La seconda favola è quella di Mirra, per la quale s'intende una generazione d'albori, li quali adamano molto il sole e senza esso non attichisceno nè vanno a compimento; e però di tale spezia d'arbori non si trova se non in oriente, dove per lo calore del sole e abondanzia di sua influenzia si crescono in tale regione, adduceno frutto, lagrime e gomma, le quali nella favola hanno a denotare il pianto di Mirra quando fu dal padre cacciata.</p>
<p>E così esemplificativamente quando li poeti voleano trattare di natura, fingeano sotto palliazione di uomini e di femine, e converso quando voleano dire d'alcuno uomo o femina, o vizio o virtude, lo faceano trasmutare in quella spezia di che tale più atto era, overo più s'assimigliava; li quali modi di trattar sotto allegoria di natura sono reprovati in libri della Fisica d'Aristotile, in per quello che la scienzia naturale intende <emph>de veris et necessariis</emph>, e non pure <emph>de apparentibus</emph>. E questi sermoni poetici sono pure apparenti e fittivi</p></div3>
<div3><head>vv. 1-12</head>
<p>Vogliendo mostrare l'autore la pena e la malizia di quelli che erano nella predetta bolgia puniti del sepradetto peccato, aduce una fabula poetica d'uno che divenne insano, come apparirà. Era nella città di Tebe una donna figliuola del re Cadmo di Tebe, ch'avea nome Semele, la quale donna fu di molta bellezza, come in secondo <emph>Methamorphoseos</emph> Ovidio dice; ed avea tanta perfezione nelli suoi atti che Iuppiter favolosamente innamorò d'essa, e tanto seppe fare e ordinare ch'elli giacea a suo piacere con lei, e aveane ogni diletto che per tale azione si può averlo. In processo di tempo venne alle orecchie di Iunone questa novella; pensossi di fare male arrivare Semele: trasformossi in una vecchia e venne a casa di Semele lodando sue bellezze, e dandole tanto piacere con lusinghe, ch'ella trasse la detta Semele a volerle bene, e a domesticarsi con essa. Ragionando così insieme, Iuno disse: io so che Iuppiter ti vuole molto bene, e parmi che tu ne vogli troppo più a lui, imperquello che tu te gli sei conceduta a tutto suo piacere e non lasci di fare cosa che tu credi che li piaccia: ma certo elli ha torto, ch'elli non t'ama così a comparazione come tu fai lui; io ti so dire ch'ello ha una sua mogliere, che ha nome Iunon con la quale, quand'ello sta con esso, elli se ne segue tanta dilettazione, che è impossibile pure a poterlo pensare; se tu sapessi fare ello starebbe con teco in quello modo, ma sappi ch'ello è molto savio, e non veggio via che tu lo potessi costringere a far tal fatto se non per un modo, che tu te li facessi giurare che quello, che tu li domandassi, ti verrebbe fatto; s'ello te lo giura, perch'elli è delli Dèi, non te ne verrà meno; giurato ch'elli te lo avesse, dirai poi: io voglio che tu giaci meco tutto al modo che tui fai non Iunone; elli lo farà e sentirai estrema dolcezza. Or questo fece Iunon perchè sapeva: s'ello congiunge così con Semele, com'elli fa meco, elli la fulminerà, sì ch'ella, che non è dea come sono io, morrà e sarò vendicata. Seguendo alla novella, Iuppiter venne da Semele per stare con essa al modo usato; Semele si trasse indrieto lamentandosi che era mal cambiata del bene e del piacere ch'avea averso lui, e che per nullo modo, s'elli non giurasse di farle una grazia, ch'ella li domandarebbe, ella non volea aver a fare con lui alcuna cosa. Iuppiter incitato dallo amore lussurioso disse e giurò di far ciò che ella domandasse; questa disse: io voglio che tu stii a quel modo meco, che tu fai con Iunone tua moglie. Udito questo Iuppiter fu molto dolente, ma da chè era promesso, convennela fulminare sì ch'ella morì. Morta costei elli la fe' fendere per lo corpo, imperò ch'ella era gravida di lui, e fenne trarre una creatura, la quale ebbe nome Bacco e fu dio del vino secondo li poeti; la qual creatura elli diè a notricare ad Ino sorella della detta Semele e mogliere di Atamante. Ancora fu sdegnata Iuno di Ino e di Atamante, che nudrivano Bacco e per loro avea odio tutti quelli di Tebe; pensò di distruggere Ino e lo marito e due suoi figliuoli ch'elli avevano; a Bacco non potea ella dire nulla imperquello che ciò che stanziava uno Dio, l'altro non potea absolvere secondo le istorie poetiche. Sichè discese Iuno allo inferno e trovò Tesifone furia, e sedussela tanto ch'ella fece Atamante furioso e insano. Or andando un die in pazzia Atamante, e Ino sua moglie con due suoi figliuoli, ciò erano Learco e Melicerta, uscì fuori della terra, Atamante parveli che Ino fosse una leonessa, e li due suoi figliuoli fosseno leoncelli, e tendere sue reti, e prese Learco, e con tutta rete lo fe' percuotere al sasso e morì; Ino veduta fare tale diporto del figliuolo scampò al mare con Melicerta, per paura si gittò in esso e annegonno. Essendo annegati andò Venus a domandar grazia a Nettuno dio del mare per questi, e fe' far Ino e 'l figliuolo Dei del mare; fu poi chiamata Ino Leucotone, e 'l figliuolo Polemona.</p>
<p>Sichè per la sopradetta istoria appare come Atamante venne tanto insano e furioso, che non cognoscè li propri figliuoli, e fèlli morir com'è detto; e però dice: <emph>Atamante divenne</emph>, come nel testo appare</p></div3>
<div3><head>vv. 13-21</head>
<p>Qui intende adurre un'altra istoria, di Ecuba reina di Troia; la quale come apparirà, divenne insana e furiosa tanto, che andava abbaiando come cane. Al tempo che li Greci assedionno Troia lo re di Troia avea uno figliuolo picciolo, ch'avea nome Polidoro, il quale elli molto amava; pensossi che per lo detto esercito de' Greci li potrebbe avenir alcuna disgrazia, sì che mandò questo Polidoro con moltissimo avere in Tracia a Polinestor re di quelle contrade, ch'era intimo suo amico, pregandolo ch'elli lo facesse custodire a guardare fino che quella pestilenzia, la quale li era data per li Greci, cessasse, che manderebbe per esso poi. Avea eziandio una figliuola ch'ebbe nome Polissena, per la quale fu morto Achille, com'è trattato nel V capitolo, la quale era molto bella. In processo di tempo li Greci preseno Troia com'è detto, e Pirro figliuolo d'Achille volle che della detta Polissena per amore di suo padre fosse fatto sacrificio alli Dèi in su l'arca del padre, quasi a dire per vendetta: mio padre morì per costei, ed ella ne porterà pena. Ancora in la ditta presa di Troia fu morto Priamo re suo marito; sichè la detta Ecuba, sua mogliere, si vide cotanta fortuna; e morto il marito, morta la figliuola, e cacciata del reame vedendosi, cotanto infortunio portava in pace sperando: io ho in Tracia Polidoro mio figliuolo con grande avere, io andarò a stare con lui, e trarrò mia vita come potrò. Or avenne che Polinestor sapendo che Priamo avea perduta la terra ed era morto, essendo andato suso lo lito del mare Polidoro in caccia, ordinò ch'elli fosse morto, e li rimanesse. Morto costui fu lasciato sullo lito e non seppellito. Ecuba sua madre andando per stare con suo figliuolo lo trovò su lo lito morto, ebbelo cognosciuto; di grandissima tristezza venne matta e insana, e andava latrando come fanno li cani.</p>
<p>Sì che pare per la sopradetta istoria come Ecuba venne furiosa e insana</p></div3>
<div3><head>vv. 22-27</head>
<p>Poich'ha toccati li predetti d'essere insani e furiosi, ancora li giunge che nè questi che sono detti nelle furie, di che è fatto menzione nel IX capitolo, funno mai averso d'alcuno così furiosi, come vide due nella detta bolgia venire correndo, e mordendo, e dilacerando li peccatori, li quali in quel luogo trovavano, tutto a simile correndo come fanno li porci quando escono dal porcile</p></div3>
<div3><head>vv. 28-30</head>
<p>Cioè che l'una morse a Capocchio predetto il collo, e fecelo cadere a terra, e ancora con li denti lo strascinò tanto che li fe' fregare lo corpo su lo fondo della bolgia</p></div3>
<div3><head>vv. 31-33</head>
<p>Dice che maestro Griffolino predetto li disse che quello spirito così furioso fu Zanni Schicchi, e l'altro che venìa era Mirra. Contasi novella de' predetti in questo modo. Fu in Firenze uno vecchio uomo ch'ebbe nome messer Buoso de' Donati, il quale avea uno suo figliuolo nome Simone: venne a morte lo detto messer Buoso; il figliuolo temendo ch'elli non facesse testamento altro che a suo piacere, vietò che notaio non li venisse; e secretamente, quando era a morte, mise in uno letto lo sopradetto Zanni Schicchi de' Cavalcanti suo brigante e come ebbe ordinato con lui, fece fingere che 'l ditto Zanni fosse messer Buoso, stando nel letto molto coperto di panni e contraffacendo la voce tremolante del detto messer Buoso. Fu venuto uno notaro per fare il testamento, e cominciò a testare ordinatamente li beni del detto messer Buoso, lasciando universalmente a Simone predetto tutto sicome avevano ordinato insieme, salvo che quando fu nel mezzo disse: io lascio a Zanni Schicchi de' Cavalcanti la mia giumenta, la qual valea bene CC fiorini d'oro. Quando Simone udì questo, accorsesi della beffa che li facea lo detto Zanni, e dicea: no, messere, noi lo provvederemo d'altro, ed ei rispose: io voglio pur così; e furon delle buffe, chè se 'l detto Simone non volle che 'l fatto si palesasse, e' convenne pur esser scritto nel testamento quel lasso. E così la ebbe poi lo detto Zanni, e così falsificossi in persona di messer Buoso, e però l'autore lo mette nella presente bolgia</p></div3>
<div3><head>vv. 37-39</head>
<p>Di Mirra si conta che fu figliuola di Ciniro re dell'Isola di Cipro, la quale innamorossi del padre, che non potea scampare alla sua libidine e lussuria. Pensò costei di giacere col padre in questo modo che ella espiò ch'elli amava una donna della ditta isola, secretamente li mandava messi e lettere da parte di quella donna come si conviene alli amanti; Ciniro le rispondea a proposito e per ambasciate e per messi; infine questa Mirra ricevendo ella lettere e ambasciate, scrisse: aspettami cotale die da primo sonno, e sii solo nel tuo giardino ch'io verrò a te. Venne quel die; allora quella Mirra trasvestita e secretamente andò al giardino del padre; elli credette ch'ella fosse l'amanzia sua, stette con essa carnalmente più fiate, indi discoverse l'aguato. Irato lo padre contro essa, per volerla uccidere colla spada tratta le corre drieto; questa fuggendo, in acqua si gettò e notò oltra. Alli Dèi prese pietà e convertironla in quella arbore, che ha nome mirra. Or l'anima della detta per la predetta trasformazione mette l'autore nella detta bolgia e mettela essere furia, sì come appare nel testo</p></div3>
<div3><head>v. 40</head>
<p><emph>Questa a peccar con esso così venne</emph>, cioè Mirra</p></div3>
<div3><head>v. 42</head>
<p>Cioè Zanni Schicchi</p></div3>
<div3><head>v. 43</head>
<p>Cioè la giumenta</p></div3>
<div3><head>vv. 49-63</head>
<p>Questo fu un mastro Adamo monetiero, il quale a petizione dei conti di Salentino in uno suo castello che ha nome Romena, falsificò li fiorini facendoli pure di XXI caratti, e in apparenzia pareano così buoni come li giusti. Era idropico, come appare nel testo; la quale malitìa nasce di mala digestione sì che li umori indigesti che si spandono, enfiano così le carni e le buccie. E questo pone l'autore per allegorìa, che sì come il soperchio di XXI caratti fino alla finezza del giusto fiorino è metallo infermo e mal digesto, così in parte di questi appare umore mal digesto e infermo</p></div3>
<div3><head>vv. 64-66</head>
<p>Cioè li rivoli d'acqua che discendono di quelli monticelli, a ricordarsene, li faceano gran pena</p></div3>
<div3><head>vv. 70-75</head>
<p>Cioè la viva giustizia lo punisce, perchè in quelle parti di Casentino commise peccato. Infine fu arso a Firenze; e però dice: <emph>Perch'io il corpo</emph>, etc</p></div3>
<div3><head>vv. 76-78</head>
<p>Ancor soggiunge lo detto maestro Adamo che volentieri vedrebbe quelli conti, che a ciò l'indussero, essere a simile pena e nomanli come appar nel testo</p></div3>
<div3><head>vv. 79-81</head>
<p>Cioè che le furie predette, cioè Mirra e Zanni Schicchi, gli hanno detto che l'uno gli è già di coloro</p></div3>
<div3><head>vv. 82-87</head>
<p>Poetizza mostrando l'affezione del detto maestro. E dice che quella bolgia volge XI miglia, e di larghezza mezzo miglio, sì che è lo diametro miglia tre e mezzo; resta che il circolo che v'è dentro, ha di diametro miglia due e mezzo, e così si volge miglia VII e sei settimi d'uno altro miglio. Or questo dice elli pur per mostrare come van menovando le bolgie, e che è omai vicino del centro</p></div3>
<div3><head>vv. 91-93</head>
<p>Qui dimanda Dante di due ch'erano apresso al ditto maestro Adamo, i quali per la loro lebra e insania fumavano, come elli dà esemplo nel testo delle mani bagnate lo verno</p></div3>
<div3><head>v. 97</head>
<p>Qui tocca l'autore una istoria del vecchio testamento, sì come è scritto nel Genesis, la quale brevemente fu in questo modo. Iacob figliuolo di Isaac ebbe XII figliuoli, fra li quali lo minore ebbe nome Iosef; era molto bello garzonetto, sì che lo ditto Iacob sovra li altri lo amava, e faceva ad esso tanto avantagio dagli altri, che li fratelli ne stavano in grande turbazione. Volseno costoro vedere remedio a questo fatto; menanlo un die seco a guardare lo bestiame, e quando funno a quello luogo, consiglionno insieme che doveano fare di costui. Alcuni v'erano sì spietati che diceano d'ucciderlo, altri diceano di lasciarlo che le fiere lo mangiassero, ed altri lo voleano tornare a casa; deliberonno di mettere costui in un pozzo ch'era lìe, e tolseno li suoi panni di dosso, e squarcionnoli tutti, ucciseno uno agnello, e insanguinarono tutti li panni, tornonno a casa, e disseno che le fiere selvatiche lo aveano mangiato. Iacob irato e condolente di questo, pianselo molti die. Avenne che mercadanti di quel paese passavano l'altro die seguente per quelle contrade, udirono lamentare Iosef, ch'era nel pozzo, trassenlo suso, e veggendolo così bello, lo portonno in Babilonia, e vendennelo a Faraone re d'Egitto. Costui si gittò persona savia e destra, sì che lo re lo fe' suo donzello, e vestie robba di famiglia del signore: montò in tanta grazia di tutti quelli della corte, che non gli era altro bene che Iosef. In processo di tempo la moglie di Faraone costretta d'amore concupiscivo invaghìo di costui, e miselo sì a cuore, che pensò per ogni modo di volere essere con lui. Costui era onesto, e però non volea Dio che elli si mischiasse con gente d'altra legge, sì ch'era molto ruvido e salvatico, a chi per cotal modo volea sua conversazione. La detta donna veggendo pur costui non piegarsi nè per segni nè per altro, preselo un die che si trovò sola, in camera con lui, e gittolli lo braccio al collo, e richieselo d'amore; costui le disdisse e non volse consentire alla sua blanda voglia. Di presente costei cognoscendo lo peccato, dov'era caduta, di volere sedurre questo giovane, pensò di poner la colpa adosso a lui, e gridò sì che trasse la famiglia di casa; questa disse che Iosef l'avea voluta sforzare. Grande dolore prese alla famiglia, ma per comandamento del re fu messo nella carcere, e lì stette fino ch'elli ne fu tratto per la esposizion d'un sogno ch'elli seppe fare al detto Faraone, e tornò tanto in grazia di Faraone, ch'elli lo fe' principe di tutto lo Egitto. E sì com'è scritto nella Scrittura santa, mandò lo ditto Iosef per lo padre, per li fratelli, ed ebbeli tutti in signoria; poi se li diede a conoscere, e soccorseli alle loro bisogne.</p>
<p>Or mette l'autore la predetta moglie di Faraone tra queste falsarie genti per lo falso peccato ch'ella impuose a Iosef</p></div3>
<div3><head>v. 98</head>
<p><emph>L'altro è il falso Sinon</emph>. Costui fu uno greco che fraudolentemente, essendo l'assedio intorno Troia, andòe un die dentro alla città. Fu costui presentato com'è usanza nelle terre assediate; disse ch'era di Grecia e ch'era venuto nell'oste, ma avea tanto oltraggio ricevuto da Ulixes ch'elli sarebbe contento d'esser ad ogni sua briga, sì che però era scampato dall'oste. Or questo Sinone sapea del cavallo del rame, che si dovea fare, com'è detto nel XXVI capitolo; dicea: li greci sono a mala condizione, non sono per poter più durare, a loro manca vittuaglia, elli non sono bene uniti, elli sono stanchi di stare in oste, sì che un die non si saprà altro se non ch'elli si partiranno. Dato costui questo intendimento ai troiani elli avenne, sì come è detto, l'agguato del cavallo, e partironsi. Questi avendo udito lo detto di Sinone, e veggendo di fatto essere tal partita, si miseno a tôrre dentro quello cavallo, e a rompere le mura, di che elli ne perdetteno la terra. Or per la fraudolenzia e falsitade del detto Sinone, lo mette nella predetta bolgia</p></div3>
<div3><head>v. 99</head>
<p>Cioè per la sua falsitade hanno tale malitia nello inferno</p></div3>
<div3><head>vv. 100-129</head>
<p>Qui poetando recita per modo di contezza tutta la loro istoria, fingendo che l'uno in modo di dire villania all'altro, ciò palesasse; e soggiunge, come appar nel testo, che supplevano sue contese con li pugni, come chiaro appare nel testo.</p>
<p><add resp="ed">128</add> Narciso fu figliuolo di Cefesi e di Liriope, e fu uno bellissimo giovane. Andando uno die in caccia, ed essendo stanco, sovragiunse ad una fontana per bere, e specchiandosi entro, si vide tanto bello, che vi stette tanto senza mangiare, che vi morì. Sichè specchio di Narciso è fontana d'acqua chiara</p></div3>
<div3><head>v. 130</head>
<p>Mostra come la blandizia umana in cotali affari sia attesa e sollicita</p></div3>
<div3><head>v. 131</head>
<p>Qui mostra come per la provedenza umana si corregge tal vizio, ponendo per allegorìa avere la reprensione da Virgilio, come appare nel testo</p></div3>
<div3><head>vv. 136-141</head>
<p><add resp="ed">136</add> Qui esemplifica che è in tale disposizione come colui che sogna uno arduo affare, e nel sogno medesimo brama di sognare; tanto la voglia lo spinge a non voler trovarsi in tale affetto.</p>
<p><add resp="ed">139</add> Qui fa la comparazione dal suo volere alla predetta voglia</p></div3>
<div3><head>vv. 142-148</head>
<p>Quasi a dire: tu hai tanta vergogna che l'avrebbe maggior peccato, e però omai ti distogli da quella tristizia che n'avevi. E soggiunge: se mo inanzi t'avenisse che vedessi così questionare cattive persone, fatti ragione che io ti sia apresso sì che sempre pensa d'avere il correttore a lato, imperquello che tale dilettazione d'udire si è bassa voglia, cioè non virtudiosa.</p>
<p>E qui compie la sentenzia del presente capitolo.</p></div3></div2>

<div2><head>XXXI</head>

<div3 n="Versi">
<lg>
<l>Una medesma lingua pria mi morse,</l>
<l>Sì che mi tinse l'una e l'altra guancia,</l>
<l>E poi la medicina mi riporse.</l></lg>
<lg>
<l>Così od'io, che soleva la lancia</l>
<l>D'Achille e del suo padre esser cagione</l>
<l>Prima di trista e poi di buona mancia.</l></lg>
<lg>
<l>Noi demmo il dosso al misero vallone,</l>
<l>Su per la ripa che il cinge dintorno,</l>
<l>Attraversando senza alcun sermone.</l></lg>
<lg>
<l>Quivi era men che notte e men che giorno,</l>
<l>Sì che il viso m'andava innanzi poco:</l>
<l>Ma io senti' sonare un alto corno,</l></lg>
<lg>
<l>Tanto ch'avrebbe ogni tuon fatto fioco,</l>
<l>Che, contra sè la sua via seguitando,</l>
<l>Dirizzò gli occhi miei tutti ad un loco:</l></lg>
<lg>
<l>Dopo la dolorosa rotta, quando</l>
<l>Carlo Magno perdè la santa gesta,</l>
<l>Non sonò sì terribilmente Orlando.</l></lg>
<lg>
<l>Poco portai in là volta la testa,</l>
<l>Che mi parve veder molte alte torri;</l>
<l>Ond'io: Maestro, di', che terra è questa?</l></lg>
<lg>
<l>Ed egli a me: Però che tu trascorri</l>
<l>Per le tenebre troppo dalla lungi,</l>
<l>Avvien che poi nel 'maginare aborri.</l></lg>
<lg>
<l>Tu vedrai ben, se tu là ti congiungi,</l>
<l>Quanto il senso s'inganna di lontano:</l>
<l>Però alquanto più te stesso pungi.</l></lg>
<lg>
<l>Poi caramente mi prese per mano,</l>
<l>E disse: Pria che noi siam più avanti,</l>
<l>Acciocchè il fatto men ti paia strano,</l></lg>
<lg>
<l>Sappi che non son torri, ma giganti,</l>
<l>E son nel pozzo intorno dalla ripa</l>
<l>Dall'umbilico in giuso tutti quanti.</l></lg>
<lg>
<l>Come, quando la nebbia si dissipa,</l>
<l>Lo sguardo a poco a poco raffigura</l>
<l>Ciò che cela il vapor che l'aere stipa:</l></lg>
<lg>
<l>Così forando l'aura grossa e scura,</l>
<l>Più e più appressando in ver la sponda,</l>
<l>Fuggìemi errore, e crescèmi paura.</l></lg>
<lg>
<l>Perocchè come in su la cerchia tonda</l>
<l>Montereggion di torri si corona;</l>
<l>Così la proda, che il pozzo circonda,</l></lg>
<lg>
<l>Torreggiavan di mezza la persona</l>
<l>Gli orribili giganti, cui minaccia</l>
<l>Giove del cielo ancora, quando tuona.</l></lg>
<lg>
<l>Ed io scorgeva già d'alcun la faccia,</l>
<l>Le spalle e il petto, e del ventre gran parte,</l>
<l>E per le coste giù ambo le braccia.</l></lg>
<lg>
<l>Natura certo, quando lasciò l'arte</l>
<l>Di sì fatti animali, assai fe' bene,</l>
<l>Per tôrre tali esecutori a Marte:</l></lg>
<lg>
<l>E s'ella d'elefanti e di balene</l>
<l>Non si pente, chi guarda sottilmente,</l>
<l>Più giusta e più discreta la ne tiene:</l></lg>
<lg>
<l>Chè dove l'argomento della mente</l>
<l>S'aggiunge al mal volere ed alla possa,</l>
<l>Nessun riparo vi può far la gente.</l></lg>
<lg>
<l>La faccia sua mi parea lunga e grossa,</l>
<l>Come la pina di San Pietro a Roma;</l>
<l>E a sua proporzione eran l'altr'ossa:</l></lg>
<lg>
<l>Sì che la ripa, ch'era perizoma</l>
<l>Dal mezzo in giù, ne mostrava ben tanto</l>
<l>Di sopra, che di giungere alla chioma</l></lg>
<lg>
<l>Tre Frison s'averian dato mal vanto:</l>
<l>Perocch'io ne vedea trenta gran palmi</l>
<l>Dal luogo in giù, dov'uom s'affibbia il manto.</l></lg>
<lg>
<l>Rafel maì amech zabì almi,</l>
<l>Cominciò a gridar la fiera bocca,</l>
<l>Cui non si convenien più dolci salmi.</l></lg>
<lg>
<l>E il Duca mio ver lui: Anima sciocca,</l>
<l>Tienti col corno, e con quel ti disfoga,</l>
<l>Quand'ira o altra passion ti tocca.</l></lg>
<lg>
<l>Cercati al collo, e troverai la soga</l>
<l>Che il tien legato, o anima confusa,</l>
<l>E vedi lui che il gran petto ti doga.</l></lg>
<lg>
<l>Poi disse a me: Egli stesso s'accusa;</l>
<l>Questi è Nembrotto, per lo cui mal coto</l>
<l>Pure un linguaggio nel mondo non s'usa.</l></lg>
<lg>
<l>Lasciamlo stare, e non parliamo a voto;</l>
<l>Chè così è a lui ciascun linguaggio,</l>
<l>Come il suo ad altrui ch'a nullo è noto.</l></lg>
<lg>
<l>Facemmo adunque più lungo viaggio</l>
<l>Volti a sinistra; ed al trar d'un balestro</l>
<l>Trovammo l'altro assai più fiero e maggio.</l></lg>
<lg>
<l>A cinger lui, qual che fosse il maestro,</l>
<l>Non so io dir, ma ei tenea succinto</l>
<l>Dinanzi l'altro, e dietro il braccio destro,</l></lg>
<lg>
<l>D'una catena, che il teneva avvinto</l>
<l>Dal collo in giù, sì che in su lo scoperto</l>
<l>Si ravvolgeva infino al giro quinto.</l></lg>
<lg>
<l>Questo superbo voll'esser sperto</l>
<l>Di sua potenza contra il sommo Giove,</l>
<l>Disse il mio Duca, ond'egli ha cotal merto.</l></lg>
<lg>
<l>Fialte ha nome; e fece le gran prove,</l>
<l>Quando i giganti fêr paura ai Dei:</l>
<l>Le braccia ch'ei menò, giammai non muove.</l></lg>
<lg>
<l>Ed io a lui: S'esser puote, i' vorrei</l>
<l>Che dello smisurato Briareo</l>
<l>Esperienza avesser gli occhi miei.</l></lg>
<lg>
<l>Ond'ei rispose: Tu vedrai Anteo</l>
<l>Presso di qui, che parla, ed è disciolto,</l>
<l>Che ne porrà nel fondo d'ogni reo.</l></lg>
<lg>
<l>Quel che tu vuoi veder, più là è molto,</l>
<l>Ed è legato e fatto come questo,</l>
<l>Salvo che più feroce par nel volto.</l></lg>
<lg>
<l>Non fu tremuoto già tanto rubesto,</l>
<l>Che scotesse una torre così forte,</l>
<l>Come Fialte a scuotersi fu presto.</l></lg>
<lg>
<l>Allor temetti più che mai la morte,</l>
<l>E non v'era mestier più che la dotta,</l>
<l>S'io non avessi viste le ritorte.</l></lg>
<lg>
<l>Noi procedemmo più avanti allotta,</l>
<l>E venimmo ad Anteo, che ben cinqu'alle,</l>
<l>Senza la testa, uscìa fuor della grotta.</l></lg>
<lg>
<l>O tu, che nella fortunata valle,</l>
<l>Che fece Scipion di gloria reda,</l>
<l>Quando Annibal co' suoi diede le spalle,</l></lg>
<lg>
<l>Recasti già mille lion per preda,</l>
<l>E che, se fossi stato all'alta guerra,</l>
<l>De' tuoi fratelli, ancor par ch'e' si creda,</l></lg>
<lg>
<l>Che avrebber vinto i figli della terra;</l>
<l>Mettine giuso (e non ten venga schifo)</l>
<l>Dove Cocito la freddura serra.</l></lg>
<lg>
<l>Non ci far ire a Tizio, nè a Tifo:</l>
<l>Questi può dar di quel che qui si brama:</l>
<l>Però ti china, e non torcer lo grifo.</l></lg>
<lg>
<l>Ancor ti può nel mondo render fama;</l>
<l>Ch'ei vive, e lunga vita ancor aspetta,</l>
<l>Se innanzi tempo grazia a sè nol chiama.</l></lg>
<lg>
<l>Così disse il Maestro: e quegli in fretta</l>
<l>Le man distese, e prese il Duca mio,</l>
<l>Ond'Ercole sentì già grande stretta.</l></lg>
<lg>
<l>Virgilio, quando prender si sentìo,</l>
<l>Disse a me: Fatti in qua, sì ch'io ti prenda:</l>
<l>Poi fece sì, che un fascio er'egli ed io.</l></lg>
<lg>
<l>Qual pare a riguardar la Carisenda</l>
<l>Sotto il chinato, quando un nuvol vada</l>
<l>Sovr'essa sì, ch'ell'a l'incontro penda;</l></lg>
<lg>
<l>Tal parve Anteo a me che stava a bada</l>
<l>Di vederlo chinare, e fu talora</l>
<l>Ch'io avrei volut'ir per altra strada:</l></lg>
<lg>
<l>Ma lievemente al fondo, che divora</l>
<l>Lucifero con Giuda, ci posò;</l>
<l>Nè sì chinato lì fece dimora,</l></lg>
<lg>
<l>E come albero in nave si levò.</l></lg></div3>
<div3 n="Introduzione">
<p>Poscia ch'ha trattato dei falsificatori delle monete, come eziandio di quelli ch'hanno falsificato le sue persone proprie nel precedente capitolo, in questo presente seguitando il suo poema intende di toccare alcuna cosa di quelli giganti, che al suo tempo aveano superbia tanta con audacia, ch'elli si miseno a voler contrastare alli Dèi, sicome fittivamente li poeti v'hanno confinte molte fabule. Per le quali cose è da sapere che li predetti giganti per allegorìa hanno a significare quelle persone, le quali per propria industria, possanza e seguito, voglion nel mondo adoperare oltra lo termine umano; alli quali altri non è contra, se non la giustizia divina, la quale hàe a correggere immediate d'altre persona tale peccato. E però metteno li poeti che questi così fatti animali erano fuora di statura umana, quasi a dire che voleano passare li termini umani. Mettonli combattitori con li Dèi; il qual detto hàe a significare che cotali abiti sono contra Dio non solo in disordinare sè medesimi, ma eziandio in mettere disordine nelle creature. Mettonli essere fulminati dalli Dei, quasi a dire che poco dura tale superbia, ch'ella si trita o per temporale infortunio o per la comune fulminazione, che hàe di suo ordine la natura circa li animali, com'è la morte. Hanno eziandio a significare per l'autore che li mette legati, come apparirà nelle esposizion del testo, come le loro voglie sono basse, terrestre e prive d'ogni moto, tutto per contrario che le apposite disposizioni e voglie sono celesti e formali, e però che si lascionno sommergere a tanta arroganzia con superbia si oppognono alle celestiali virtudi, e <emph>per consequens</emph> sono subiugati da quella infallibile giustizia, che regge il cielo e la terra. Ed è da notare che questo circolo, dove sono puniti li giganti predetti, è l'ultimo delli fraudolenti, commettitori di fraude contra li inconfidenti, imperocchè questi giganti in quanto sono contra Dio, non possono commettere contra i confidenti overo inscienti, imperquello che Dio sa tutto, e li è ogni cosa presente, sì come quello che è sovra lo tempo; sì che necesso è, se sono contra Dio, che Dio abbia scienzia di loro adovramento, e <emph>per consequens</emph> non si fida. In questo circolo si punirà, come apparirà, quella fraude, che è commessa contro li confidenti e che secondo umana scienzia non sanno del futuro, la quale è appellata comunemente traditoria</p></div3>
<div3><head>vv. 1-6</head>
<p>Qui continuando suo sermone, dice che una medesma lingua, cioè quella di Virgilio, in prima lo morse, cioè quando lo redarguì poichè stava a udir la contesa del maestro Adamo e di Sinone, com'è detto, in tal modo che 'l fe' tutto diventar rosso per vergogna nelle guancie, e quella medesima lingua lo consolò quando disse: <emph>Maggior difetto men vergogna lava</emph> etc. E aduce uno esemplo che fabulosamente scriveno li poeti che Achilles e Peleo suo padre avevan una lancia, della quale chi era ferito, un tratto era morto; se si rimettea un altro tratto la ditta lancia nella predetta piaga, si guarìa e però vuole assomigliare l'allegazione predetta di Virgilio a quella lancia, che in prima l'investìo gridandoli di tanta vergogna, poi dopo lo lavò e si ve lo absolvio</p></div3>
<div3><head>vv. 7-9</head>
<p>Intende la rena che circuiva quella strada, sì che altro non vuol dire se non ch'elli andavano verso il mezzo descendendo.</p>
<p><add resp="ed">9</add> <emph>Senza alcun sermone</emph>. Quasi a mostrare sollecitudine</p></div3>
<div3><head>vv. 10-18</head>
<p>Descrive la disposizion del luogo ponendolo nebuloso e scuro, cioè per contrario di quello, dove è tutta la luce, che è lo paradiso; e imperò così covertamente palesa che è lo inferno.</p>
<p><add resp="ed">12</add> Qui poscia che ha detto la disposizione secondo il senso del viso, soggiunge dell'audito e pone che udì sonare un corno, il quale era di tanto eccellente suono, che ogni tuono arebbe soperchiato, per lo quale sonito elli dietro ad esso andando, si drizzonno a discender verso il centro, fa comparazione di tal sonare a quello che fece Orlando, quando ultimamente Carlo Magno con li dodici pari fu sconfitto e morto, che Orlando aspettando da bere per lo riscaldamento del combattere, sonò sì forte un suo corno ch'elli scoppiò per lo ventre, e morì.</p>
<p><add resp="ed">17</add> Imperquello ch'elli combattenno per la fede e colli saracini</p></div3>
<div3><head>vv. 19-27</head>
<p>Poetando dice che pareano da lungi quelli giganti torri, e così credette alli infino che non fue fatto accorto da Virgilio, sì come appar nel testo</p></div3>
<div3><head>vv. 28-33</head>
<p>Qui disse Virgilio a Dante come sono giganti, e non torri, e che sono sotto terra dall'ombelico in giuso, cioè entro lo pozzo infernale, sichè imagina l'autore che attorno la volta del pozzo questi giganti stanno, e non pare disopra della ditta volta di loro se non dall'ombelico in suso</p></div3>
<div3><head>vv. 34-39</head>
<p>Cioè avvicinandosi ad essi, dicernea che non erano torri, e raffiguravali ch'erano giganti, e però dice: <emph>Fuggèmi errore</emph>, cioè che si certificava che non erano torri.</p>
<p><add resp="ed">39</add> Cioè dicernendo così smisurati animali</p></div3>
<div3><head>vv. 40-45</head>
<p>Qui dà uno esemplo che parea quel luogo simile a Monteregioni, il quale è nel contado di Siena, ed è un castello con molte torri in su le mura, e sono molto spesse e grandi.</p>
<p>Questi giganti per molti tempi, secondo che descrivono li autori, debellavano contra li Dèi per loro superbia, sì che ricevevano da essi delle loro frutta com'erano fulmini, incendii, sommersioni, per le quali battaglie moriano. Or dice l'autore che quando Iove tuona e fulmina per l'aiere, elli minaccia quelli giganti; e questa allegoria è che i superbi dovrebbero temere lo giudizio di Dio, quando vedeno pericoli, alli quali senno umano nè potere non può contrastare sicome fulminazioni e sommersioni</p></div3>
<div3><head>vv. 46-48</head>
<p>Qui mostra come per la avvicinazione ch'elli fae al pozzo, li dicernea tutte le membra, le quali erano di fuori del pozzo</p></div3>
<div3><head>vv. 49-57</head>
<p>Or dice elli come la providenza e ordine della natura provide a non volere produrre più in lo mondo così smisurati uomini, imperò ch'era tanta la loro superbia, che ogni persona voleano sottomettere, e dice che guarda sottilmente la natura savia sì di ristarci di produrre costoro, come eziandio di produrre continuo e balene e leofanti e altri animali smisurati, e soggiunge la ragione, perchè certo si è che nè le balene nè leofanti e altri animali sensitivi non hanno argomento cioè sagacità e sottigliezza e libero arbitrio di potere volere o male o bene, sì che se li detti animali hanno forza smisurata, elli non hanno l'argomento di sapere sottilemente nuocere ad altrui. Ma delli uomini giganti era altramente, ch'elli avevano la forza perchè erano così smisurati, aveano il mal volere, perchè erano esecutori di superbia, e avevano l'argomento, perch'erano animali intellettivi; sichè queste cose unite insieme, le quali non possono essere in altri animali, si componeano quello male che fu cagione di fare sue produzioni spiacenti alla natura</p></div3>
<div3><head>vv. 58-63</head>
<p>Qui descrive per parte la grandezza di quelli, dicendo ch'aveano la testa sì grande come la pina di san Pietro a Roma, poi l'altre membra erano a quella proporzione; vero è che non li vedea tutti, imperquello che la riva era perizoma. Perizoma è una maniera di veste che non tiene in lunghezza se non fino al bellico, tutto simile che si mozzan li panni alle femine, che si denno scopare per alcuno malefizio ch'abbiano commesso</p></div3>
<div3><head>vv. 64-66</head>
<p>Frigia è una provincia, nelle quale nascono li uomini maggiori che in tutte parti del mondo. Or dice elli che tre di quelli frigioni, l' uno sopra l'altro, non sarebbero aggiunti al collo delli detti, imperquello ch'era quella lunghezza da XXX palmi grande</p></div3>
<div3><head>vv. 67-69</head>
<p>Qui dice come uno di quelli disse quelle parole, le quali hanno nulla a significare</p></div3>
<div3><head>vv. 70-73</head>
<p>Chiaro appare nel testo</p></div3>
<div3><head>vv. 76-81</head>
<p>Qui tocca l'autore una istoria della Scrittura santa, Genesis XI. Elli è da sapere che Noè ebbe tre figliuoli, ciò funno Sem, Cam, e Iafeth, e di ciascuno di quelli disceseno molte generazioni. In processo di tempo trovossi essere Nembrot delli discesi di Cam, e signoreggiava tutti quelli, che del detto Cam erano nati: trovossi Zatam, essere de' discesi di Sem, e signoreggiava tutti quelli discesi di Sem; e trovossi Suffene essere de' discesi di Iafeth, e similemente signoreggiava i suoi. Convenneno questi tre insieme per volere provedere se caso li avenisse che Dio fêsse diluvio d'acqua, sicome avenne al tempo di Noè suo antecessore; infine per consiglio di Nembrot si miseno a fare una torre, la quale fosse tanto grande e alta, che se avenisse diluvio, tutti vi potesseno scampare suso, e trovonsi lavoratori a quel lavorerio XXIV migliaia e cento uomini.</p>
<p>Quando tutta questa gente fu convenuta a fare quest'opera ed ebbenla alzata da terra quello che parve a Dio, a questi avenne discordia nella loquela, che quando uno dimandava calcina, l'altro li portava pietre, se domandava pietre li era portata acqua, se volea mangiare ed elli disfacea li ponti, l'altro cambiava malta; sì che per lo grande disordine questi uomini lascionno di fare quello lavorio, ed elli si diviseno di linguaggi, che prima fino a quello tempo era pure una lingua, e poi ne funno LXXII. Or perchè questo Nembrot fu quello per lo cui consiglio fue cominciata questa torre e, fu cagion d'esser questa diversità di lingue, perciò dice l'autore: <emph>Pur un linguaggio</emph>. E perchè principale si fece a tanta arroganzia, imperò la giustizia di Dio lo punisce senza locuzione intelligibile, chè nè a lui stesso è noto quel che dice, nè anche ad altri, e però dice che così è a lui ciascun linguaggio, come 'l suo ad altrui, e soggiunge che a nullo è noto</p></div3>
<div3><head>vv. 82-96</head>
<p>Segue il poema, e chiaro appare nel testo, dicendo la disposizione d'uno altro gigante, il quale era legato con una catena, che li dava cinque volte attorno, sì come appare, e avea legato il braccio sinistro dinanzi, e 'l destro di dietro. Ebbe nome Fialte, il quale quando li giganti battaglionno con li Dei, molto fece di sua persona; ebbe tanta superbia che in detto e in fatto volle adoprare contra li Dei, e però quelle braccia, che furono presuntuose a tanta audacia, per la giustizia di Dio sono punite a non muoversi</p></div3>
<div3><head>vv. 97-99</head>
<p>Qui domanda l'autore a Virgilio di volere vedere Briareo gigante</p></div3>
<div3><head>vv. 100-102</head>
<p>Qui tocca come convenìa inanzi vedere Anteo gigante, il quale li metterà giuso più basso perchè è il tragittatore a tale arco, e mettelo slegato, imperquello che elli non fu de' combattitori delli Dei</p></div3>
<div3><head>v. 103</head>
<p>Cioè Briareo</p></div3>
<div3><head>vv. 106-108</head>
<p>Notifica l'atto di Fialte che vorrebbe essere stato dislegato, che forse li arebbe fatto piacere</p></div3>
<div3><head>vv. 109-111</head>
<p>Segue il poema</p></div3>
<div3><head>vv. 112-114</head>
<p>Dice come venneno ad Anteo. Questo fu uno gigante, il quale dimorava presso a Cartagine, che al presente è appellata Tunisi in Barberia; e facea questi li maggiori oltraggi alle persone, tra per superbia ch'elli avea, e per forza che lì si sentia avere più d'uno altro uomo. E pognono li poeti che tal disposizione vegna dalla terra, cioè opposita alla celeste benivolenzia, e questo cotale elli l'appellavano figliuolo della terra. Or dice la istoria che Ercole udendo della superbia e oltraggio d'Anteo passò Puglia e 'l mare, e andò in Cartagine, e trovò Anteo: funno alle brancolate insieme, Ercole lo gittò giuso in terra; perchè questi era figliuolo di terra, tanto quanto era più battuto alla terra, tanto li acrescea più forza. Fatta tale sbattuta per Ercole da tre volte, e sentendo che la forza pure li soprabondava, ebbe rimedio di volgerlo tanto attorno in aire e non lasciarlo toccar terra, ch'elli l'ancise.</p>
<p>Or questo Anteo, com'è detto, non fu alla battaglia delli Dei, e però non era legato. Ancora in sua vita era sì forte ch'avea per nulla, quando andava a cacciare di pigliare moltissimi leoni</p></div3>
<div3><head>vv. 115-117</head>
<p>Qui persuade Virgilio ad Anteo acciò ch'elli li pogna giuso nel fondo dello inferno, imperquello che ivi non erano altre scale, nè altro guadiero, che portasse li viandanti di quel luogo a quello altro. Appella la contrada di Cartagine fortunata, imperquello che Scipione Romano vinse Annibale di Cartagine in quel luogo, e sconfisse con la sua gente lui e la sua; e molte altre vittorie n'ebbeno i romani in quello luogo</p></div3>
<div3><head>vv. 118-120</head>
<p>Qui lo persuade, come appare nel testo.</p>
<p><add resp="ed">119</add> Quasi dica: se alla battaglia de' Dei tu fossi stato con li altri giganti, voi figliuolo della terra, avresti vinto. E tutte queste parole erano pure per ottener servigio in quel tragetto</p></div3>
<div3><head>v. 123</head>
<p>Cioè mettine giuso dov'è quel fiume infernale agghiacciato</p></div3>
<div3><head>vv. 124-129</head>
<p>Qui similemente erano giganti, e che aveano possa di mettere costoro giuso sicome Anteo.</p>
<p><add resp="ed">125</add> Quasi a dire: questi farà rinnovellare la fama di te nel mondo, imperochè elli è vivo, ed è per avere grande vita al mondo, salvo che per grazia Dio non lo chiama a sè</p></div3>
<div3><head>v. 130</head>
<p>Cioè le parole dette di sopra</p></div3>
<div3><head>v. 132</head>
<p><emph>Onde Ercole</emph>. Quando s'abbrancolonno insieme, come è detto</p></div3>
<div3><head>vv. 133-135</head>
<p>Segue il poema mostrando come Virgilio tenne in braccio Dante, e com'elli era tenuto da Anteo</p></div3>
<div3><head>vv. 136-138</head>
<p><emph>Qual pare</emph>, dice che essendo nelle braccia d'Anteo, veggendolo chinare, tutto lo simile li parve vedere come essere sotto la Garisenda, e vedere in contrario, dove ella è piegata, gire le nuvole, ch'ella pare pure ch'ella caggia sì si interra lo raggio visuale nell'aire. Circa lo quale esemplo è da sapere che in Bologna suso una piazza detta Porta Ravignana, sono due torri: l'una è lunghissima ed è appellata l'Asinella, perchè d'un casale che ha nome li Asinelli; l'altra torre non è sì lunga, ma è più grossa ed è piegata e torta verso quella Asinella; però quando le nuvole vanno all'opposita parte del piegare della torre, a chi vi guarda par pur ch'ella si chini; ed è appellata quella torre Garisenda, imperocchè d'un casato chiamato Garisendi. E però dice che Anteo li parea tutto simile alla Garisenda quando elli chinò a metterli al fondo</p></div3>
<div3><head>vv. 139-141</head>
<p>Poetizza per mostrare lo spavento che ha a veder quelli, e sentirsi nelle sue braccia</p></div3>
<div3><head>vv. 142-145</head>
<p>Segue lo poema mostrando come li mise nel circolo, dove sono puniti li traditori e arroganti; e però dice: al fondo ove dimora Lucifero e Giuda Scariot.</p>
<p><add resp="ed">144</add> Cioè che incontanente tornò dritto al pristino stato.</p>
<p><add resp="ed">145</add> Esemplifica che a tal modo si drizzò come fanno li arbori nelle navi.</p>
<p>E qui si compie la sentenzia del presente capitolo.</p></div3></div2>

<div2><head>XXXII</head>

<div3 n="Versi">
<lg>
<l>S'io avessi le rime e aspre e chiocce,</l>
<l>Come si converrebbe al tristo buco,</l>
<l>Sovra il qual pontan tutte l'altre rocce,</l></lg>
<lg>
<l>I' premerei di mio concetto il suco</l>
<l>Più pienamente; ma perch'io non l'abbo,</l>
<l>Non senza tema a dicer mi conduco.</l></lg>
<lg>
<l>Chè non è impresa da pigliare a gabbo,</l>
<l>Descriver fondo a tutto l'universo,</l>
<l>Nè da lingua che chiami mamma e babbo.</l></lg>
<lg>
<l>Ma quelle Donne aiutino il mio verso,</l>
<l>Ch'aiutaro Anfione a chiuder Tebe,</l>
<l>Sì che dal fatto il dir non sia diverso.</l></lg>
<lg>
<l>Oh sovra tutte mal creata plebe,</l>
<l>Che stai nel loco, onde parlare è duro,</l>
<l>Me' foste state qui pecore o zebe.</l></lg>
<lg>
<l>Come noi fummo giù nel pozzo scuro</l>
<l>Sotto i piè del gigante, assai più bassi,</l>
<l>Ed io mirava ancora all'alto muro,</l></lg>
<lg>
<l>Dicere udimmi: Guarda, come passi;</l>
<l>Fa sì, che tu non calchi con le piante</l>
<l>Le teste de' fratei miseri lassi.</l></lg>
<lg>
<l>Perch'io mi volsi, e vidimi davante</l>
<l>E sotto i piedi un lago, che per gielo</l>
<l>Avea di vetro e non d'acqua sembiante.</l></lg>
<lg>
<l>Non fece al corso suo sì grosso velo</l>
<l>Di verno la Danoia in Austericch,</l>
<l>Nè 'l Tanai là sotto il freddo cielo,</l></lg>
<lg>
<l>Com'era quivi; che, se Tabernicch</l>
<l>Vi fosse su caduto, o Pietrapana,</l>
<l>Non avrìa pur dall'orlo fatto cricch.</l></lg>
<lg>
<l>E come a gracidar si sta la rana</l>
<l>Col muso fuor dell'acqua, quando sogna</l>
<l>Di spigolar sovente la villana:</l></lg>
<lg>
<l>Li vide insin là dove appar vergogna,</l>
<l>Eran l'ombre dolenti nella ghiaccia,</l>
<l>Mettendo i denti in nota di cicogna.</l></lg>
<lg>
<l>Ognuna in giù tenea volta la faccia:</l>
<l>Da bocca il freddo, e dagli occhi il cor tristo</l>
<l>Tra lor testimonianza si procaccia.</l></lg>
<lg>
<l>Quand'io ebbi d'intorno alquanto visto,</l>
<l>Volsimi a' piedi, e vidi due sì stretti,</l>
<l>Che il pel del capo aveano insieme misto.</l></lg>
<lg>
<l>Ditemi voi, che sì stringete i petti,</l>
<l>Diss'io, chi siete. E quei piegaro i colli;</l>
<l>E poi ch'ebber li visi a me eretti,</l></lg>
<lg>
<l>Gli occhi lor, ch'eran pria pur dentro molli,</l>
<l>Gocciar su per le labbra, e il gielo strinse</l>
<l>Le lagrime tra essi, e riserrolli:</l></lg>
<lg>
<l>Con legno legno spranga mai non cinse</l>
<l>Forte così, ond'ei, come due becchi,</l>
<l>Cozzaro insieme: tant'ira li vinse.</l></lg>
<lg>
<l>Ed un, ch'avea perduti ambo gli orecchi</l>
<l>Per la freddura, pur col viso in giue</l>
<l>Disse: Perchè cotanto in noi ti specchi?</l></lg>
<lg>
<l>Se vuoi saper chi son cotesti due,</l>
<l>La valle, onde Bisenzio si dichina,</l>
<l>Del padre loro Alberto e di lor fue.</l></lg>
<lg>
<l>D'un corpo usciro: e tutta la Caina</l>
<l>Potrai cercare, e non troverai ombra</l>
<l>Degna più d'esser fitta in gelatina:</l></lg>
<lg>
<l>Non quelli a cui fu rotto il petto e l'ombra</l>
<l>Con esso un colpo, per la man d'Artu:</l>
<l>Non Focaccia: non questi, che m'ingombra</l></lg>
<lg>
<l>Col capo sì, ch'io non veggio oltre più,</l>
<l>E fu nomato Sassol Mascheroni:</l>
<l>Se Tosco se', ben sa' omai chi fu.</l></lg>
<lg>
<l>E perchè non mi metti in più sermoni,</l>
<l>Sappi ch'io sono il Camicion de' Pazzi,</l>
<l>Ed aspetto Carlin che mi scagioni.</l></lg>
<lg>
<l>Poscia vid'io mille visi cagnazzi</l>
<l>Fatti per freddo: onde mi vien riprezzo,</l>
<l>E verrà sempre, de' gelati guazzi.</l></lg>
<lg>
<l>E mentre che andavamo in ver lo mezzo,</l>
<l>Al quale ogni gravezza si rauna,</l>
<l>Ed io tremava nell'eterno rezzo:</l></lg>
<lg>
<l>Se voler fu, o destino, o fortuna,</l>
<l>Non so: ma passeggiando tra le teste,</l>
<l>Forte percossi il piè nel viso ad una.</l></lg>
<lg>
<l>Piangendo mi sgridò: Perchè mi pèste?</l>
<l>Se tu non vieni a crescer la vendetta</l>
<l>Di Mont'Aperti, perchè mi moleste?</l></lg>
<lg>
<l>Ed io: Maestro mio, or qui m'aspetta,</l>
<l>Sì ch'io esca d'un dubbio per costui:</l>
<l>Poi mi farai, quantunque vorrai, fretta.</l></lg>
<lg>
<l>Lo Duca stette; ed io dissi a colui</l>
<l>Che bestemmiava duramente ancora:</l>
<l>Qual se' tu, che così rampogni altrui?</l></lg>
<lg>
<l>Or tu chi se', che vai per l'Antenora</l>
<l>Percotendo, rispose, altrui le gote</l>
<l>Sì, che se fossi vivo, troppo fora?</l></lg>
<lg>
<l>Vivo son io, e caro esser ti puote,</l>
<l>Fu mia risposta, se domandi fama,</l>
<l>Ch'io metta il nome tuo tra l'altre note.</l></lg>
<lg>
<l>Ed egli a me: Del contrario ho io brama:</l>
<l>Levati quinci, e non mi dar più lagna:</l>
<l>Chè mal sai lusingar per questa lama.</l></lg>
<lg>
<l>Allor lo presi per la cuticagna,</l>
<l>E dissi: E' converrà che tu ti nomi,</l>
<l>O che capel qui su non ti rimagna.</l></lg>
<lg>
<l>Ond'egli a me: Perchè tu mi dischiomi,</l>
<l>Nè ti dirò ch'io sia, nè mostrerolti,</l>
<l>Se mille fiate in sul capo mi tomi.</l></lg>
<lg>
<l>Io avea già i capelli in mano avvolti,</l>
<l>E tratto glien avea più d'una ciocca,</l>
<l>Latrando lui con gli occhi in giù raccolti;</l></lg>
<lg>
<l>Quando un altro gridò: Che hai tu, Bocca?</l>
<l>Non ti basta sonar con le mascelle,</l>
<l>Se tu non latri? qual diavol ti tocca?</l></lg>
<lg>
<l>Omai, diss'io, non vo' che tu favelle,</l>
<l>Malvagio traditor, chè alla tua onta</l>
<l>Io porterò di te vere novelle.</l></lg>
<lg>
<l>Va via, rispose, e ciò che tu vuoi, conta:</l>
<l>Ma non tacer, se tu di qua entr'eschi,</l>
<l>Di quel ch'ebbe or così la lingua pronta.</l></lg>
<lg>
<l>Ei piange qui l'argento de' Franceschi:</l>
<l>Io vidi, potrai dir, quel da Duera</l>
<l>Là dove i peccatori stanno freschi.</l></lg>
<lg>
<l>Se fossi dimandato altri chi v'era,</l>
<l>Tu hai da lato quel di Beccherìa,</l>
<l>Di cui segò Fiorenza la gorgiera.</l></lg>
<lg>
<l>Gianni de' Soldanier credo che sia</l>
<l>Più là con Ganellone e Tribaldello,</l>
<l>Ch'aprì Faenza quando si dormìa.</l></lg>
<lg>
<l>Noi eravam partiti già da ello,</l>
<l>Ch'io vidi duo ghiacciati in una buca</l>
<l>Sì, che l'un capo all'altro era cappello:</l></lg>
<lg>
<l>E come il pan per fame si manduca,</l>
<l>Così il sovran li denti all'altro pose</l>
<l>Là 've il cervel s'aggiunge colla nuca.</l></lg>
<lg>
<l>Non altrimenti Tideo sì rose</l>
<l>Le tempie a Menalippo per disdegno,</l>
<l>Che quei faceva il teschio e l'altre cose.</l></lg>
<lg>
<l>O tu che mostri per sì bestial segno</l>
<l>Odio sovra colui che tu ti mangi,</l>
<l>Dimmi il perchè, diss'io, per tal convegno,</l></lg>
<lg>
<l>Che se tu a ragion di lui ti piangi</l>
<l>Sappiendo chi voi siete, e la sua pecca,</l>
<l>Nel mondo suso ancor io te ne cangi,</l></lg>
<lg>
<l>Se quella con ch'io parlo non si secca.</l></lg></div3>
<div3 n="Introduzione">
<p>In questo e in li due seguenti, che sono la fine della presente prima parte, intende l'autore di trattare, poscia che ha detto dei fraudolenti, che commettenno fraude al prossimo che li è congiunto per naturale amore, di quelli, li quali commetteno fraude al prossimo, che non solo li sono congiunti per fede ed hanno speranza in essi, e perchè tal peccato ha distinzione, secondo che può essere commesso, in quattro modi, sì li punisce in quattro circoli, li quali circoli sono li più bassi ch'elli abbia posto e sono l'uno nell'altro, e cotanto come la condizione è più grave, cotanto è lo circolo suo più presso al centro, e in lo centro punisce lo Lucifero.</p>
<p>Puossi commettere in quattro modi tradimento verso lo prossimo, lo quale ha fede e speranza in lo traditore. Lo primo modo è tradire quello, il quale ha fede e speranza per naturale parentado e consanguinitade, come fratelli, padri e figliuoli e cusini <emph>etc.</emph> Lo secondo modo è tradire tutta la patria, la quale deve essere congiunta e per fede e speranza; ed è questo secondo modo più grave del primo, imperquello che 'l primo nuoce pure a uno solo offeso, lo secondo nuoce a più. Lo terzo modo è di tradire colui, il quale elli abbia già servito sì per speranza e per fede, ch'elli crede ch'elli faccia così come elli è usato, e decepto è fraudolosamente tradito. Lo quarto e ultimo modo è a tradire colui, dal quale elli abbia già ricevuto beneficio e servigio. E però sicome questi quattro modi sono diversi l'uno dall'altro, sì li punisce l'autore in quattro circoli. Lo primo appella la regione Caina da Caino figliuolo d'Adamo, che ancise Abel. Lo secondo appella la regione Antenora da Antenoro troiano, il quale tradì Troia, e ordinò che fosse fatto entrare quello cavallo eneo collo agguato dentro, come in capitolo XXVI. Lo terzo appella la regione Tolomea da Tolomeo, lo quale, si legge nei Maccabei, che essendo principe del popolo de' Giudei in campo Ierico, si fe' invitare a mangiare con esso Simon principe de' sacerdoti, e molti altri prevedi, poi sovra tavola li fe' tutti tagliare a pezzi. Lo quarto appella la regione Giudecca da Giuda Scariot discipolo di Cristo, lo quale avea ricevuto tanto beneficio da Cristo, ch'elli era de' dodici apostoli, e ampò tra essi elli avea offizio ch'era spenditore, e tradillo ai giudei, come si sae per san Matteo e per li altri Evangelisti.</p>
<p>Nel centro del mondo, sicome quello luogo che è più di lungi estratto dai cieli, punisce lo Lucifero. Ed è da notare il modo della disgressione dell'autore in la distinzione dei sopradetti. In prima che nel centro punisce Lucifero, il quale peccò averso la somma Trinitade e pura; in lo primo circolo, che è continente quel centro, punisce Giuda, il quale peccò averso il Figliuol di Dio, ch'elli tradì Cristo: nel secondo punisce Tolomeo, il quale peccò averso li ministri di Dio nel vecchio testamento: sichè queste tre offese furono averso Dio; nel terzo punisce Antenoro, il quale tradì la sua patria; in lo quarto punisce Caino, il qual tradì Abel suo fratello; e queste due offese furono averso lo prossimo.</p>
<p>Or l'autore, sicome apparirà in la esposizione del testo, punisce diversamente li peccatori in ghiaccia, secondo che diversamente elli hanno commesso il peccato, e sicome la prodizione e traditoria oppone drittamente alla carità, la quale è figurata infiammazione e arsura, così per opposito quelli che peccano in opposito di carità, la giustizia li punisce in ghiaccia e in freddura, ancora sicome la vera carità è remunerata nelli cieli, grandi, lucidi e chiari, così questo peccato è punito nel centro della terra stetto, e confuso, e pieno d'ogni obscuritade. Sichè chiaro appare che cotanto quanto la virtù è più degna, ella è remunerata e beneficata più suso, tanto il peccato che è più pessimo è punito e pestilenziato più giuso.</p>
<p>Detto brevemente della intenzione de' seguenti capitoli, al presente è da esponere lo testo, acciò che quelli esempli, che l'autore hae adotti, partoriscano alcuno frutto consonante alla intenzione di lui</p></div3>
<div3><head>vv. 1-3</head>
<p>Qui l'arduità e l'asprezza del luogo, del quale elli ha per mano a per trattare, è tanta che non si può ben trattare per locuzione ritmica, nella quale per la sua conformità sì di sillabe come di rime adduce alcun diletto all'auditore ed a volere trattare di sì trista materia, converrebbe essere lo trattato o in prosa o in rima aspra e non consonante. Ma poichè l'opra è proposta essere in forma ritmica, sì si esclude lo trattare in prosa; conviene dunque che le rime siano aspre, sorde e chioccenti a volere ch'elle significano la condizione del luogo. E però si escusa l'autore se elli potesse avere le rime conforme a quello luogo, ch'elli direbbe pienamente l'essere di quello; ma perchè non sae, con paura si mette a trattare di ciò.</p>
<p><add resp="ed">3</add> <emph>Sovra 'l qual</emph>, cioè che sovra quel luogo ogni roccia vi s'apunta; e puossi intendere in due modi: l'uno che ogni gravezza elementale è fondata su quel luogo, sì come nel più basso, l'altro che ogni peccato è punito in quella regione; e però dice <emph>roccie</emph>, cioè peccati</p></div3>
<div3><head>vv. 7-9</head>
<p>Qui tocca che la profondità di tal condizione è sifatta che non si aviene a trattare ad uomo di giovane etade, ma bisognali perfetta e sicura maturità di senno; e però dice: <emph>Che chiami mamma e babbo</emph>, quasi a dire: cognizione puerile</p></div3>
<div3><head>vv. 10-12</head>
<p>Qui fa l'autore invocazione, sicome usato hanno li poeti nelle sue opere, e ancora usano li oratori overo li arringatori, predicatori overo sermonizzatori, in lo principio delle sue parole invocare nostra donna, che presti loro grazia e possanza di potere esplicare con lingua quello, ch'hanno proposto nel suo cuore di palesare; fae invocazione l'autore alle Muse poeticamente parlando, che aiutino lo suo canto a profferirlo in sì bella locuzione e vero, che l'essere di quello luogo non sia diverso dalla sua prolazione.</p>
<p><add resp="ed">11</add> Questo Anfione fu quello che prima fece la città di Tebe e murolla e pertratta Stazio ch'elli era sì pulito e grazioso parladore, che ogni persona, quando si murava quella cittade, v'andava lavorare, e altro prezzo non voleano se non udirlo parlare; e questa grazia avea Anfione dalle Muse. Sichè l'autore dice: quelle Muse che dienno tanta grazia in parlare ad Anfione che murò Tebe, m'aiutino sì ch'io esprima il vero di questo infernale e infimo luogo</p></div3>
<div3><head>vv. 13-15</head>
<p>Qui esclama a quelli che sono in questa prima Caina e dice: O plebe sovra l'altre creata, tu hai mala condizione imperquello che sei tanto aspra e cruda, che cotal rima è dura a potere esplicare. E soggiunge: el fosse meglio che qui, cioè in questo mondo dov'io recito la novella, elle fosseno state o pecore o cavretti giovenetti.</p>
<p><add resp="ed">15</add> Sono li capretti saltanti, e sono dette <emph>zebe</emph>, perchè vanno zebellando cioè saltando</p></div3>
<div3><head>vv. 16-18</head>
<p>Segue il poema mostrando come per Anteo furono posti nel pozzo, e com'era estratto pure a mirare lo luogo</p></div3>
<div3><head>v. 22</head>
<p><emph>Perch'io mi volsi</emph>. Quasi a dire che quella voce lo rendè attento</p></div3>
<div3><head>v. 23</head>
<p><emph>Sotto i piedi</emph>. Qui dice la condizione del luogo, il quale era sì ghiacciato, che sormontava ai termini della gelata, e trapassava in quelli del vetro; e però più sembianza avea di vetro che d'acqua gelata</p></div3>
<div3><head>vv. 25-27</head>
<p>Qui aduce per esemplo la ghiacciata che fa un fiume, che ha nome la Danoia, il quale si parte del mare della Tana, e descende giuso verso ponente per Alamagna, sichè tocca di quella contrada, la quale è appellata Austericch; il qual fiume nel tempo dello inverno molto si ghiaccia, ed è si forte tal gelata, che vi passono suso i somieri e carri, e trapassano dall'una parte all'altra del fiume. Ancora dà lo secondo esemplo per comparazione, e dice: <emph>Nè 'l Tanai</emph>. Tanai è una contrada dove è lo mare sopradetto, la quale è molto sotto lo polo artico, e per la elongazione delli radii dei pianeti è tanto fredda contrada sì che mezza si ghiaccia e genera cristallo: or in questa contrada similemente si fa di grandi ghiaccie</p></div3>
<div3><head>vv. 28-30</head>
<p>Qui fa la comparazione che non è nulla a pari della ghiaccia del pozzo: e soggiunge che se Tabernicch o Pietrapana, che sono due montagne grandissime, l'una in Schiavonia, l'altra in Toscana, vi cadesseno sopra, non romperebbeno quella ghiaccia, nè la scoterebbeno tanto che la ditta ghiaccia dall'orlo, cioè dal luogo dov'è terminata, dal muro del pozzo facesse cricchi, cioè alcuno suono o movimento; quasi a dire che ella è sì in superlativo grado e ghiacciata e ferma</p></div3>
<div3><head>vv. 31-33</head>
<p>Qui tocca del sito delle anime, che in quello luogo sono punite, e dice esemplificando che sicome lo luglio stanno le rane a gracidare, overo cantare col muso fuori dell'acqua, ed è quel tempo che le villanelle vanno a spigolare, cioè spigolando nei campi, che sono segati, e recogliendo di quello rimaso, che vi trovano, ed hannovi tanta affezione che la notte sognano d'essere in tale esercizio; così stavano quelle ombre, cioè anime, colli visi fuori della ghiaccia</p></div3>
<div3><head>vv. 34-36</head>
<p>Dice che erano lividi, cioè smorti in quella parte dove appare vergogna, cioè nel viso, perchè li appare quando altri ha vergogna ch'elli arrossisse, come scrive lo Filosofo nel secondo della Rettorica.</p>
<p><add resp="ed">36</add> <emph>Mettendo i denti</emph>, cioè che per freddo i suoi denti batteano e faceano quel verso che fa la cicogna col becco, quando lo batte: ed è da sapere che la cicogna non ha lingua, e però non fa altro verso nè suono che batter lo becco</p></div3>
<div3><head>vv. 37-39</head>
<p>Dice che guardarono tutte in giuso, e che alla bocca si potea cognoscere lo freddo, come aveano pallide le labbra, e agli occhi si potea cognoscere la tristizia, che avevano in cuore, sicome quando li tien bassi e affatigati.</p>
<p><add resp="ed">39</add> <emph>Tra lor testimonianza</emph>, cioè questi due segni tal fiata fanno le ditte testimonianze, quasi a dire: <emph>procedunt a causa contingente</emph>, imperocchè altre cagioni potrebbeno bene adurre tali segni, come febbre nelle labbra, e sonno negli occhi</p></div3>
<div3><head>v. 42</head>
<p><emph>Che 'l pel</emph>, cioè li capelli</p></div3>
<div3><head>vv. 49-51</head>
<p><emph>Spranga</emph> è quella paretana, che tiene insieme due legni per esser confitta in ciascuno.</p>
<p><add resp="ed">51</add> Qui tocca il modo che si convinseno per lo esemplo detto</p></div3>
<div3><head>vv. 52-57</head>
<p>Chiaro appare nel testo la sua disposizione. Fu questi messer Uberto Camicione de' Pazzi di Firenze, il quale uccise messer Ubertino de' Pazzi dello suo casato medesimo a tradimento, in quanto colui che fu morto, si fidava per vincolo naturale. Or costui tenendo sermone con l'autore dice che quelli due che s'erano così accostati insieme erano due fratelli dei conti Alberti di Modigliana, li quali s'anciseno insieme; ebbe nome l'uno conte Alessandro, e l'altro Neapoleone; e denominali l'autore dallo luogo, e dice che questi furono della valle Falterona, onde discende Bisenzio, il quale luogo è del distretto dei conti Alberti predetti</p></div3>
<div3><head>v. 58</head>
<p>Cioè che furono fratelli. - <emph>E tutta la Caina</emph>, cioè questa regione</p></div3>
<div3><head>v. 60</head>
<p>Quasi a dire che sono degni per li suoi tradimenti di tal pena</p></div3>
<div3><head>vv. 61-66</head>
<p>Qui fa la comparazione del peccato dei sopradetti a quello di Mordret, che fu figliuolo over nipote del re Artus di Brettagna. E secondo che si legge nelli conti della Tavola Ritonda questo Mordret cominciò a rebellarsi al detto re e far ribellare altri, per le quali cagioni elli e ciascuno con suo sforzo si trovonno in campo, infine da Cors accorse, il re Artus, lo ferio d'una lancia, e passollo dall'altra parte, sì ch'elli morì.</p>
<p><add resp="ed">63</add> Qui fa l'altra comparazione dal peccato dei ditti Conti a quello del Focaccia, il quale fu uno dei Ranieri di Pistoia peccatore e vizioso uomo, e infine uccise uno suo zio.</p>
<p><emph>Ivi</emph>. <emph>Non questi che</emph>. Qui fa la terza comparazione del sopradetto peccato dei Conti a quello, il quale li era sì presso e stretto, ch'ello lo ingombrava, overo impacciava, ch'elli non potea drizzare la faccia; e questo era Sassolo Mascheroni dei Toschi di Firenze, il quale fu pessima persona, e uccise similemente uno suo barbano.</p>
<p><add resp="ed">66</add> Quasi a dire se tu se' di Toscana, tu lo dèi ben cognoscere</p></div3>
<div3><head>vv. 67-69</head>
<p>Qui quel sopradetto che ha tenuto sermone sì si noma, come appare nel testo.</p>
<p>Infino a questo luogo ha toccato <emph>incidenter</emph> l'autore quella maniera di traditoria, che cade secondo la distinzione fatta sotto lo primo modo, cioè di quelli che tradiscono fiducia naturale, come padri, fratelli, figliuoli, barbani <emph>etc.</emph>; or intende trattare di quelli che sono del secondo modo, cioè che sono traditori di sua patria, e dice: <emph>Carlino</emph>. Questo Carlino fu uno de' Pazzi da Firenze, lo qual tradì Castel Piano, che è nel contado di Firenze; per lo tradimento fu morto uno suo barbano, e uno di casa sua; per la qual cosa lo ditto Alberto Camicione dice: io aspetto Carlino, il quale per li suoi grandi tradimenti covrirà sì la mia infamia che di me non sarà menzione</p></div3>
<div3><head>v. 71</head>
<p><emph>Riprezzo</emph>, cioè tremolazzo</p></div3>
<div3><head>v. 75</head>
<p>Cioè per lo ditto abito di riprezzo</p></div3>
<div3><head>vv. 76-81</head>
<p>Qui tocca, <emph>breviter</emph> le cagioni che aducono alcuno effetto; <emph>volere</emph> che procede da libero arbitrio, <emph>destino</emph> che procede da indizio particolare di costellazione, come è detto.</p>
<p><add resp="ed">77</add> Quasi a dire: al poeta non pertiene di fare la sopradetta distinzione, e più considerazione filosofica, imperò che elli è scritto nel primo <emph>Ethicorum:- Scire est propter causas</emph>.</p>
<p><emph>Ivi</emph>. Dice come incappò in una testa, la qual rispose come nel testo appare. E fu messer Bocca delli Abbati da Firenze, il quale tradì l'oste de' fiorentini, quando furono sconfitti dai fiorentini ghibellini di Siena a Monte Aperti, imperquello ch'elli e la sua parte secretamente si restringeano con quelli di parte ghibellina. Il quale secondo lo sgridare ch'elli fece a Dante, appalesò la cagione ch'essere lo fa a tale strazio e pena, quando dice: <emph>Se tu non vieni a crescer la vendetta</emph> ch'io patisco <emph>di Monte Aperti</emph></p></div3>
<div3><head>v. 88</head>
<p>Antenora, sicom'è detto, è denominata da Antenore traditore di patria</p></div3>
<div3><head>vv. 91-93</head>
<p>Persuadelo per ridurlo benivolo, in proferirsi l'autore di porlo in scritto</p></div3>
<div3><head>vv. 94-96</head>
<p>Quasi a dire: questa non è la persuasione che a noi ha luogo</p></div3>
<div3><head>v. 97</head>
<p><emph>Cuticagna</emph>, cioè per li capelli</p></div3>
<div3><head>v. 100</head>
<p><emph>Dischiomi</emph>, cioè disfacci la chioma, cioè la zazzera</p></div3>
<div3><head>v. 104</head>
<p><emph>Ciocca</emph>, cioè brancata</p></div3>
<div3><head>v. 105</head>
<p>Cioè abbaiando elli</p></div3>
<div3><head>vv. 106-108</head>
<p>Qui poeticamente pone il nome introducendo uno nel canto che 'l domandò quello ch'elli avea, con ciò sia ch'elli batteva le mascelle e sovra quelle latrava, cioè abbaiava</p></div3>
<div3><head>vv. 112-120</head>
<p>Come appare nel testo. Questi che palesò lo nome di messer Bocca, si è Buoso da Doara da Cremona, il quale per dinari commise tale tradimento contra la sua patria che elli diè lo passo ai cavalieri del re Carlo il vecchio, quando vennero in Lombardia; per la quale venuta elli e quelli di casa sua, e tutta la sua città funno diserti e distrutti. E però dice: quello che è stato così pronto a nomarmi, piange qui l'argento, cioè la pecunia ch'elli ricevè dai Franceschi, e insegnali messer Bocca fare lo dittato, ch'elli dice a Dante: quando tu serai su nel mondo, tu potrai dire; io vidi quello da Doara, in quello luogo, dove stanno freschi li peccatori, cioè nella ghiaccia. E per ampliare suo canto, dice: <emph>se fossi domandato</emph> e chi v'era d'altri, sappi che quello che è apresso è l'abate di Vallombrosa di quelli di Beccaria da Pavia, il quale essendo per la Chiesa in Firenze, volle tradir Firenze e trarla dalle mani de' guelfi, e darla ai ghibellini; per lo quale tradimento già contratto, quei di Firenze, che avean lo reggimento in mano, si lo espionno, e taglionno la testa al ditto abate; e però dice che Firenze li segò la gorgiera</p></div3>
<div3><head>vv. 121-123</head>
<p>Questi fu un gentile di Firenze, il quale, essendo lo reggimento in mano de' nobili, convocò lo popolo con tumulto e a romore e la redusse a popolo da che elli e li altri nobili furono per un tempo strutti.</p>
<p><add resp="ed">122</add> Questi fu uno d'Alamagna, cioè todesco della casa di Maganza, lo quale tradì la gesta dei paladini, colli quali elli era, sicome nelli <emph>Conti</emph> si trova scritto.</p>
<p><emph>Ivi</emph>. Questi fu uno Faentino, il quale tradì il comune di Faenza, e trassela di stato comune, e misela ad estranea signoria, e diella a' nemici di notte, perchè avea le chiavi di alcuna delle porte, li quali nemici erano lo comune guelfo di Bologna</p></div3>
<div3><head>vv. 124-129</head>
<p>Qui con uno simile aduce l'atto di due peccatori, li quali l'uno all'altro mangiava le cervella di drieto, e molto stava sollicito per disbramarsi l'ira incurabile. E dice che, sicome tratta nel XXVI capitolo, Eteocles e Pollinices, fratelli della città di Tebe essendo in discordia, fece ciascuno suo guarnimento e combattero insieme; infra le quali avisagioni Tideo venne in soccorso di Pollinices, e Menelippo in soccorso da Eteocles. Essendo un die alle mani insieme Menelippo saettò Tideo molto fieramente e quasi a tradimento; Tideo irato tra del colpo e dell'inganno, broccolli adosso, e infine dopo alcuna battaglia, li tagliò lo capo, e tolse lo capo in mano, e furiosamente lo rodea, e squarciava le tempie, lo viso e le golte.</p>
<p>Or dice elli, e qui compie suo capitolo, che 'l vide un peccatore rodere così lo teschio ad uno altro di quella rabbia, che si fa al tempo della fame lo pane.</p>
<p><add resp="ed">129</add> <emph>Nuca</emph>. È la paladina</p></div3>
<div3><head>vv. 130-132</head>
<p>Qui fa la comparazione secondo la novella predetta</p></div3>
<div3><head>vv. 133-135</head>
<p>Qui l'autore li domanda di sua condizione, e dice che non gettava il suo cibo, sicome fanno gli animali bruti, nè per decozione, nè pistagione.</p>
<p><add resp="ed">135</add> Cioè per che cagione siete voi a tal convegno insieme</p></div3>
<div3><head>vv. 136-139</head>
<p>Quasi a dire: se tu, offensore, fosti nel mondo offeso, io t'accrescerò fama in tuo favore.</p>
<p><add resp="ed">139</add> <emph>Se quella</emph>, cioè la lingua.</p>
<p><emph>Ivi</emph>. <emph>Non si secca</emph>, cioè ch'io non muoia.</p></div3></div2>

<div2><head>XXXIII</head>

<div3 n="Versi">
<lg>
<l>La bocca sollevò dal fiero pasto</l>
<l>Quel peccator, forbendola a' capelli</l>
<l>Del capo, ch'egli avea diretro guasto.</l></lg>
<lg>
<l>Poi cominciò: Tu vuoi ch'io rinnovelli</l>
<l>Disperato dolor che il cor mi preme,</l>
<l>Già pur pensando, pria ch'io ne favelli.</l></lg>
<lg>
<l>Ma se le mie parole esser den seme,</l>
<l>Che frutti infamia al traditor ch'i' rodo,</l>
<l>Parlare e lagrimar vedrai insieme.</l></lg>
<lg>
<l>I' non so chi tu se', nè per che modo</l>
<l>Venuto sie quaggiù; ma fiorentino</l>
<l>Mi sembri veramente, quand'io t'odo.</l></lg>
<lg>
<l>Tu dèi saper ch'io fui 'l conte Ugolino,</l>
<l>E questi l'arcivescovo Ruggieri.</l>
<l>Or ti dirò perch'i' son tal vicino.</l></lg>
<lg>
<l>Che per l'effetto de' suo' ma' pensieri,</l>
<l>Fidandomi di lui, io fossi preso</l>
<l>E poscia morto, dir non è mestieri.</l></lg>
<lg>
<l>Però quel che non puoi avere inteso,</l>
<l>Cioè come la morte mia fu cruda,</l>
<l>Udirai, e saprai se m'ha offeso.</l></lg>
<lg>
<l>Breve pertugio dentro dalla muda,</l>
<l>La qual per me ha il titol della fame,</l>
<l>E in che conviene ancor ch'altri si chiuda,</l></lg>
<lg>
<l>M'avea mostrato per lo suo forame</l>
<l>Più lune già, quand'i' feci il mal sonno,</l>
<l>Che del futuro mi squarciò il velame.</l></lg>
<lg>
<l>Questi pareva a me maestro e donno,</l>
<l>Cacciando il lupo e i lupicini al monte,</l>
<l>Per che i Pisan veder Lucca non ponno.</l></lg>
<lg>
<l>Con cagne magre, studiose e conte,</l>
<l>Gualandi con Sismondi e con Lanfranchi</l>
<l>S'avea messi dinanzi dalla fronte.</l></lg>
<lg>
<l>In picciol corso mi pareano stanchi</l>
<l>Lo padre e i figli, e con l'agute scane</l>
<l>Mi parea lor veder fender li fianchi.</l></lg>
<lg>
<l>Quando fui desto innanzi la dimane,</l>
<l>Pianger senti' fra il sonno i miei figliuoli,</l>
<l>Ch'eran con meco, e dimandar del pane.</l></lg>
<lg>
<l>Ben se' crudel, se tu già non ti duoli,</l>
<l>Pensando ciò ch'il mio cor s'annunziava:</l>
<l>E se non piangi, di che pianger suoli?</l></lg>
<lg>
<l>Già eran desti, e l'ora s'appressava</l>
<l>Che il cibo ne soleva essere addotto,</l>
<l>E per suo sogno ciascun dubitava:</l></lg>
<lg>
<l>Ed io sentii chiavar l'uscio di sotto</l>
<l>All'orribile torre; ond'io guardai</l>
<l>Nel viso a' miei figliuoi senza far motto.</l></lg>
<lg>
<l>I' non piangeva; sì dentro impietrai:</l>
<l>Piangevan elli; ed Anselmuccio mio</l>
<l>Disse: Tu guardi sì, padre: che hai?</l></lg>
<lg>
<l>Però non lagrimai, nè rispos'io</l>
<l>Tutto quel giorno, nè la notte appresso,</l>
<l>Infin che l'altro sol nel mondo uscìo.</l></lg>
<lg>
<l>Come un poco di raggio si fu messo</l>
<l>Nel doloroso carcere, ed io scorsi</l>
<l>Per quattro visi il mio aspetto stesso;</l></lg>
<lg>
<l>Ambo le mani per lo dolor mi morsi.</l>
<l>E quei, pensando ch'io il fèssi per voglia</l>
<l>Di manicar, di subito levorsi,</l></lg>
<lg>
<l>E disser: Padre, assai ci fia men doglia,</l>
<l>Se tu mangi di noi: tu ne vestisti</l>
<l>Queste misere carni, e tu le spoglia.</l></lg>
<lg>
<l>Quetàmi allor per non farli più tristi:</l>
<l>Quel dì e l'altro stemmo tutti muti:</l>
<l>Ahi dura terra, perchè non t'apristi?</l></lg>
<lg>
<l>Posciachè fummo al quarto dì venuti,</l>
<l>Gaddo mi si gittò disteso a' piedi,</l>
<l>Dicendo: Padre mio, che non m'aiuti?</l></lg>
<lg>
<l>Quivi morì: e come tu mi vedi,</l>
<l>Vid'io cascar li tre ad uno ad uno</l>
<l>Tra il quinto dì e il sesto: ond'io mi diedi</l></lg>
<lg>
<l>Già cieco a brancolar sovra ciascuno,</l>
<l>E due dì li chiamai poi che fur morti:</l>
<l>Poscia, più che il dolor, potè il digiuno.</l></lg>
<lg>
<l>Quand'ebbe detto ciò, con gli occhi torti</l>
<l>Riprese il teschio misero co' denti,</l>
<l>Che furo all'osso, come d'un can, forti.</l></lg>
<lg>
<l>Ahi Pisa, vituperio delle genti</l>
<l>Del bel paese là, dove il sì suona;</l>
<l>Poi che i vicini a te punir son lenti,</l></lg>
<lg>
<l>Muovasi la Capraia e la Gorgona,</l>
<l>E faccian siepe ad Arno in su la foce,</l>
<l>Sì ch'egli annieghi in te ogni persona.</l></lg>
<lg>
<l>Chè se il conte Ugolino aveva voce</l>
<l>D'aver tradita te delle castella,</l>
<l>Non dovei tu i figliuoi porre a tal croce.</l></lg>
<lg>
<l>Innocenti facea l'età novella,</l>
<l>Novella Tebe, Uguccione e il Brigata,</l>
<l>E gli altri duo che il canto suso appella.</l></lg>
<lg>
<l>Noi passamm'oltre, là ve la gelata</l>
<l>Ruvidamente un'altra gente fascia,</l>
<l>Non volta in giù, ma tutta riversata.</l></lg>
<lg>
<l>Lo pianto stesso lì pianger non lascia,</l>
<l>E il duol, che trova in su gli occhi rintoppo,</l>
<l>Si volve in entro a far crescer l'ambascia:</l></lg>
<lg>
<l>Chè le lacrime prime fanno groppo,</l>
<l>E, sì come visiere di cristallo,</l>
<l>Riempion sotto il ciglio tutto il coppo.</l></lg>
<lg>
<l>E avvegna che, sì come d'un callo,</l>
<l>Per la freddura ciascun sentimento</l>
<l>Cessato avesse del mio viso stallo,</l></lg>
<lg>
<l>Già mi parea sentire alquanto vento;</l>
<l>Perch'i': Maestro mio, questo chi muove?</l>
<l>Non è quaggiuso ogni vapore spento?</l></lg>
<lg>
<l>Ond'egli a me: Avaccio sarai, dove</l>
<l>Di ciò ti farà l'occhio la risposta,</l>
<l>Veggendo la cagion che il fiato piove.</l></lg>
<lg>
<l>Ed un de' tristi della fredda crosta</l>
<l>Gridò a noi: O anime crudeli</l>
<l>Tanto, che data v'è l'ultima posta,</l></lg>
<lg>
<l>Levatemi dal viso i duri veli;</l>
<l>Sì ch'io sfoghi il dolor che il cor m'impregna,</l>
<l>Un poco pria che il pianto si raggieli.</l></lg>
<lg>
<l>Perch'io a lui: Se vuoi ch'io ti sovvegna,</l>
<l>Dimmi chi se', e s'io non ti disbrigo,</l>
<l>Al fondo della ghiaccia ir mi convegna.</l></lg>
<lg>
<l>Rispose adunque: Io son frate Alberigo,</l>
<l>Io son quel delle frutte del mal orto,</l>
<l>Che qui riprendo dattero per figo.</l></lg>
<lg>
<l>O, dissi lui: Or se' tu ancor morto?</l>
<l>Ed egli a me: Come il mio corpo stea</l>
<l>Nel mondo su, nulla scienzia porto.</l></lg>
<lg>
<l>Cotal vantaggio ha questa Tolomea,</l>
<l>Che spesse volte l'anima ci cade</l>
<l>Innanzi ch'Atropòs mossa le dea.</l></lg>
<lg>
<l>E perchè tu più volentier mi rade</l>
<l>Le invetriate lagrime dal volto,</l>
<l>Sappi che tosto che l'anima trade,</l></lg>
<lg>
<l>Come fec'io, il corpo suo l'è tolto</l>
<l>Da un dimonio, che poscia il governa</l>
<l>Mentre che il tempo suo tutto sia volto.</l></lg>
<lg>
<l>Ella ruina in sì fatta cisterna;</l>
<l>E forse pare ancor lo corpo suso</l>
<l>Dell'ombra che di qua dietro mi verna</l></lg>
<lg>
<l>Tu il dèi saper, se tu vien pur mo giuso:</l>
<l>Egli è Ser Branca d'Oria, e son più anni</l>
<l>Poscia passati ch'ei fu sì racchiuso.</l></lg>
<lg>
<l>I' credo, diss'io lui, che tu m'inganni;</l>
<l>Chè Branca d'Oria non morì unquanche,</l>
<l>E mangia e bee e dorme e veste panni.</l></lg>
<lg>
<l>Nel fosso su, diss'ei, di Malebranche,</l>
<l>Là dove bolle la tenace pece,</l>
<l>Non era giunto ancora Michel Zanche,</l></lg>
<lg>
<l>Che questi lasciò un diavolo in sua vece</l>
<l>Nel corpo suo, e d'un suo prossimano</l>
<l>Che il tradimento insieme con lui fece.</l></lg>
<lg>
<l>Ma distendi oramai in qua la mano,</l>
<l>Aprimi gli occhi: ed io non gli l'apersi,</l>
<l>E cortesìa fu lui esser villano.</l></lg>
<lg>
<l>Ahi Genovesi, uomini diversi</l>
<l>D'ogni costume, e pien d'ogni magagna,</l>
<l>Perchè non siete voi del mondo spersi?</l></lg>
<lg>
<l>Chè col peggiore spirto di Romagna</l>
<l>Trovai un tal di voi, che per sua opra</l>
<l>In anima in Cocito già si bagna,</l></lg>
<lg>
<l>E in corpo par vivo ancor di sopra.</l></lg></div3>
<div3 n="Introduzione">
<p>In questo capitolo intende l'autore nel principio d'esso di continuare suo poema e trattare ancora di quelli traditori, li quali hanno commesso nel mondo tradimento nel secondo modo; poi compie lo suo capitolo trattando di quelli del terzo modo, sì com'è detto nella intenzione del precedente capitolo, dove chiaro appare la distinzione, che segue l'autore dei traditori nel suo poema. Punisceli tutti nel Cocito, il quale è fiume e acqua gelata; vero è che sicome lo terzo modo è più grave peccato che 'l secondo, così la gelata più li punisce, sì come apparirà nella esposizione del testo, e tanto come è maggior la pena, tanto è quel luogo più presso al centro del mondo, e più di lungi dai cieli, dov'è la gloria</p></div3>
<div3><head>vv. 1-3</head>
<p>Dice l'autore che poi ch'ebbe domandato costui chi era quello che tale rodimento facea della testa dell'altro, sicom'è detto nel precedente: <emph>e tu che mostri</emph>, dice che la bocca si levò da quel pasto fiero, e sì la forbì ai capelli di quello teschio ch'elli rodea</p></div3>
<div3><head>vv. 4-6</head>
<p>Ell'è da sapere che a Pisa è un parentado di Conti, li quali hanno nome li conti della Gherardesca, e sono antichi nobili di quella terra, e poi che fu parte guelfa, hanno voluto essere con essa. Ed è da sapere che Pisa ha mutato più volte stato e signoria, quando in popolo quando in grandi, e quando in alcuni conti.</p>
<p>Avenne in una stagione che, essendo li detti conti Gherardeschi quasi signori di Pisa con alcuni altri gentili uomini pisani, ed essendo comunemente quasi tutta Toscana a parte guelfa, li detti conti rendenno, overo dienno, ai lucchesi sua castella; per la qual cosa li lucchesi e il suo adiutorio da parte guelfa volendo tutta Toscana signoreggiare affrontarono li fiorentini in campo a Monte Aperti nel contado di Siena, e lì furo sì malmenati, che ancora se ne conta novelle, tra per tradimenti e menata di mani. Sapiendo lo comune di Pisa tal mossa dei ditti conti essere, feceno prendere quelli che si trovonno, de' quali fa l'autore menzione d'uno conte Ugolino e di quattro suoi figliuoli, e nipote, li quali funno messi in una torre, la quale era appellata la Torre della muda, e tenneli più die dando ad essi cibo a giornata. Avenne che per consiglio dell'arcivescovo Ruggieri delli Ubaldini, che in quel tempo era arcivescovo di Pisa, e altri gentili uomini, fu loro vietata la vivanda sì che morirono. Vero è che erano di tanta amistà nella terra, che, se palese fosse stato saputo dov'elli erano e in che stato, sarebbono stati soccorsi e aitati, e però lo ditto arcivescovo cautamente colli altri convenne fare tal presa e incarcerazione. Sì che, come appare nel testo, lo conte predetto rodea la testa dello arcivescovo in vendetta sì del tradimento, come della offesa della sua prigione</p></div3>
<div3><head>vv. 7-9</head>
<p>Quasi a dire: la mia pregione fu sì segreta che la volontade che si sappia mi muove, con tutto che mi sia pena a ragionarlo, acciò che infamia cresca all'arcivescovo Ruggieri il quale io rodo</p></div3>
<div3><head>vv. 10-12</head>
<p>Quasi a dire: tu sei fiorentino, e perciò tel dirò, imperquello che ne sarà memoria</p></div3>
<div3><head>vv. 13-15</head>
<p>Qui recita la novella nomando sè e 'l suo nemico.</p>
<p><add resp="ed">15</add> Quasi a dire: per la sua colpa averso a me commessa ch'io mi fidava in lui, ed ello consigliò mia prigione, e mia morte</p></div3>
<div3><head>vv. 19-21</head>
<p>Quasi a dire: io paleso mo il segreto, che per lo vulgare non si sa, nè si seppe</p></div3>
<div3><head>vv. 22-39</head>
<p>Dice che poich'el fu incarcerato più die, vide altri, e altri lui per picciola finestra, e poetando mette l'autore chè in quelli die lo detto conte Ugolino si fe' sogno, secondo ch'elli recita in la istoria; il quale fu che 'l conte Ugolino così incarcerato sognò che lo detto arcivescovo era signore e maggiore, ed era in caccia con molte cagne nere, ed andava cacciando un lupo con quattro lupicini suso per quella montagna che è tra Pisa e Lucca, la quale vieta la veduta tra l'una e l'altra terra; e parea che in compagnia del detto arcivescovo fosseno tre grandi schiatte di Pisa, li quali sono nomati nel testo Gualandi, Sismondi e Lanfranchi, poi in processo del sogno vide lo detto lupo e lupicini essere presi dalle dette cagne, e tutti dilacerati e infine morti. Compiuto questo sogno dissedossi, e trovò che li figliuoli piangeano per fame.</p>
<p>Il quale sogno ebbe in loro significazione che 'l detto arcivescovo con quelle tre casate lo fenno prendere, e le cagne nere ch'elli doveano morire di fame</p></div3>
<div3><head>vv. 40-42</head>
<p>Chiaro appare che tale raziocinazione muove ogni cuore umano a pianto ed a compassione</p></div3>
<div3><head>vv. 43-45</head>
<p>Conta la singularità della novella</p></div3>
<div3><head>v. 49</head>
<p>Cioè per lo grande dolore che costringea sì le parti, che non potean piangere, nè lagrimare.</p>
<p><emph>Ivi</emph>. <emph>Sì dentro impietrai</emph>, quasi a dire: mi conversi in pietra cioè indurai</p></div3>
<div3><head>v. 50</head>
<p>Fu uno de' figliuoli seco imprigionato</p></div3>
<div3><head>v. 54</head>
<p>Cioè fino allo levare del sole del detto die</p></div3>
<div3><head>vv. 55-57</head>
<p>Cioè ebbe tanto lume che potesse vedere lo viso ai figliuoli, sì dice che vide in essi quel colore ch'elli avea in lui, cioè smorto e smarrito per la fame; e però dice: <emph>io scòrsi</emph> cioè decernei <emph>per quattro visi</emph>, cioè per lo colore dei figliuoli, <emph>il mio aspetto stesso</emph>, cioè il suo colore</p></div3>
<div3><head>vv. 58-63</head>
<p><emph>Ambo le mani</emph>, segue il poema. Chiaro appare come 'l fe' per ira, e i figliuoli ne trasseno altro pensieri.</p>
<p><add resp="ed">61</add> Quasi a dire: noi per te abbiamo essere nel mondo, or ti bisogna, tolli a noi tal dono</p></div3>
<div3><head>vv. 64-66</head>
<p><add resp="ed">64</add> Chiaro appare.</p>
<p><add resp="ed">66</add> Esclama contra la terra, come puote sofferire tanto oltraggio ad innocenti, ch'erano li figliuoli</p></div3>
<div3><head>v. 68</head>
<p>Fu uno dei figliuoli in sua compagnia</p></div3>
<div3><head>v. 69</head>
<p>Nota qui compassionevile trattato, e modo di suadere in arringare e muovere lo popolo a considerare vendetta</p></div3>
<div3><head>v. 75</head>
<p><emph>Poscia più</emph>, qui mostra che poscia che furono morti, il digiuno vinse il dolore, ch'elli mangiò d'alcuni di quelli. Infine morì pure di fame, perchè non durò che non putrefacessero le loro carni</p></div3>
<div3><head>vv. 76-78</head>
<p>Mostra come tornò al pristino atto faciendo sua vendetta</p></div3>
<div3><head>vv. 79-81</head>
<p><emph>Ahi Pisa</emph>. Poichè l'autore ne' suoi versi ha recitata la novella del conte Ugolino, esclama contra Pisa, come chiaro appare nel testo</p></div3>
<div3><head>vv. 82-88</head>
<p>Queste sono due isolette poco fuori dell'istuario di Pisa, le quali imagina l'autore ch'elle dovrebbeno venire nelle foci, dove quello fiume che è appellato Arno mette in mare e lì far chiusa, acciò che l'acqua crescesse tanto che tutti i Pisani s'annegasseno, da chè li vicini non li puniscono dei peccati, imperquello che feceno morire li figliuoli del ditto conte innocenti a tal strazio, li quali furono li due sopradetti, cioè Anselmuccio e Gaddo, e poi li altri due Uguccione e il Brigata</p></div3>
<div3><head>vv. 89-90</head>
<p>Assomiglia Pisa alla città di Tebe, la quale nel tempo de' poeti ebbe tra dalli suoi cittadini e altri di fuori molte percussioni</p></div3>
<div3><head>vv. 91-99</head>
<p>Qui tocca la condizione e pena del terzo modo di traditori, li quali elli mette roversi nella ghiaccia. E metteli così disposti che per la freddura, che è in quel luogo, le prime lacrime, ch'elli gettano, si agghiacciono sugli occhi, le seconde e le terze che vegnono, non potendo uscire fuori per lo sopradetto ghiaccio, ritornano indrieto e accrescono loro pena, e così com'elli infinitamente gittano lacrime, così continuo stanno in quella pena pessima</p></div3>
<div3><head>vv. 100-103</head>
<p>Qui lascia la novella de' ditti peccatori, e recita, anzichè ritroni al ditto conte, d'uno accidente che elli sentì, che avegnachè per li vapori minuti e grossi elli avesse tutto il viso tinto e unto quasi a modo di callo, che non sente nè caldo nè freddo, nè umido nè secco, pur elli sente alcun vento darli per la faccia</p></div3>
<div3><head>vv. 104-105</head>
<p>Qui sentendo il ditto vento maravigliossi Dante, con ciò sia cosa ch'elli era nel centro del mondo, nel qual luogo non potea d'altro luogo descendere vapori e lì rarefarsi e generar vento, sì come nello secondo della Metaura tratta lo Filosofo della <emph>Generazione dei beati</emph>, che vapore appreso in certa regione d'aire elli per calore o per moto si converte e genera vento</p></div3>
<div3><head>vv. 106-108</head>
<p>Qui risponde Virgilio che li occhi li solveranno il dubbio; quasi a dire: tosto vedrai la cagione che è violenta per l'ale di Lucifero</p></div3>
<div3><head>vv. 109-111</head>
<p>Qui torna a sua novella, come appar nel testo.</p>
<p><add resp="ed">111</add> Credette quello che Virgilio e Dante fosseno peccatori mandati in quello luogo a sostenervi pena</p></div3>
<div3><head>vv. 115-120</head>
<p>Segue suo poema persuadendo lui per sapere suo nome.</p>
<p><add resp="ed">118</add> Questi fu uno dei Manfredi di Faenza, il quale in sua vecchiezza si fe' frate gaudente. Avea guerra con suoi consorti, pensò di tradirli e ucciderli; fece trattare ad alcuni amezzadori pure, e allargossi a farne ai ditti suoi consorti grandi patti, acciò che ottenesse suo intento: fu fatta questa pace. Questi disse che voleva rivedersi con loro, e fe' un grande convito a uno desinare. Essendo tutti questi a desinare, circa la fine questo frate disse: vegna la frutta, allor la sua famiglia tutta armata funno sovra le tavole, e spezzonnoli tutti per pezzi. E d'allora in qua fu detto alle botte, frutta di frate Alberigo.</p>
<p><add resp="ed">120</add> Cioè che qui ricevo pena per lo peccato da me commesso</p></div3>
<div3><head>vv. 121-126</head>
<p>Qui poetizzando tocca l'autore la mala disposizione dei detti traditori, e dice che tanto elli dispiaceno alla giustizia di Dio, che sì tosto com'elli hanno commesso tal peccato, elli sono quasi in miseria in inferno e dannati; e così per quelli che sono in quel luogo, sì si vegiono e dicerneno. Questa allegoria non è altro a dire se non che su nel mondo, largo modo, elli si puonno giudicare dannati; vero è che la misericordia di Dio è tanta, ed ha sì ampio lo suo abbracciare, che d'ogni peccato si può tornare a penitenzia e non essere per quello perduto.</p>
<p>Ora è da esponere lo testo, e sia la sentenzia intesa per allegoria.</p>
<p>In questo tempo che l'autore fe' questa Comedia, nè il detto fra Alberigo, nè 'l detto messer Branca d'Oria genovese, di chi si farà menzione, erano ancora morti al mondo, ma aveano commesso sì terribili tradimenti, com'è detto di fra Alberigo, e di messer Branca d'Oria nel presente capitolo, che l'anime loro erano in questo luogo in ghiaccia, e li corpi erano retti suso nel mondo per alcuni demoni, che v'erano dentro.</p>
<p>Ed in tal modo dice che prevegneno li traditori nel terzo modo in quella regione ch'elli appella Tolomea, da Tolomeo ebreo, com'è detto.</p>
<p><add resp="ed">126</add> Poeticamente la vita umana è retta per tre Dee dal principio fino alla morte. La prima è appellata Cloto, e questa dà essere all'uomo; la seconda è appellata Lachesis, e questa dà lo modo della vita all'uomo; la terza è appellata Atropòs e questa dà la morte all'uomo.</p>
<p>E però dice: molte fiate l'anima cade in questa Tolomea inanzi che Atropòs li dia la mossa, cioè inanzi ch'ella si parta dal corpo per morte. E descriveno li poeti portando queste tre Dee: la prima la rocca di Iunone, la seconda la manella della stoppa, la terza l'atto del filare, e l'adurre a perfezione l'atto di tale istrumento. L'allegoria è quella che è detto: le tre condizioni e termini della vita umana</p></div3>
<div3><head>vv. 127-135</head>
<p>Pertratta il modo in lo testo sopradetto.</p>
<p><add resp="ed">132</add> Cioè lo natural corso della vita che li dà la natura secondo sua disposizione e complessione.</p>
<p><add resp="ed">134</add> Cioè nel mondo lo corpo vivo di messer Branca d'Oria predetto.</p>
<p><add resp="ed">135</add> Cioè sta meco in questo inverno, overo freddura</p></div3>
<div3><head>vv. 136-138</head>
<p>Segue 'l suo poema mostrando ch'erano passati più anni ch'elli avea tal commesso peccato</p></div3>
<div3><head>v. 139</head>
<p>Quasi che l'autore sì lo intendea</p></div3>
<div3><head>vv. 142-147</head>
<p>Cioè nel capitolo XXII, com'è detto di Michele Zanche, per lo quale fu detto del tradimento del detto messer Branca, ch'elli fece suo suocero uccidere; arguendo questo peccato fu commesso anzi che Michel Zanche venisse nello inferno; e poi lo preditto lo ha contato, sì che si conclude ch'elli sia già più anni e tempo a tal partito.</p>
<p><add resp="ed">146</add> Cioè uno tra suoi parenti con lo quale elli si consigliò quand'elli fece tal tradimento, e sopra tutto li rendè aiutorio</p></div3>
<div3><head>vv. 151-157</head>
<p>Esclama contro li genovesi, e dice che sono gente tacciata d'ogni vizio, malizia e magagna, e che dovrebbeno essere dispersi dal mondo, con ciò sia a prova lo sopradetto detto ch'elli trovò li due predetti essere accompagnati con quello pessimo romagnolo, il quale sta in anima in Cocito, cioè in quella ghiaccia, e in corpo ancora par vivo nel mondo.</p>
<p>E qui si termina la sentenzia del penultimo capitolo dello inferno.</p></div3></div2>

<div2><head>XXXIV</head>

<div3 n="Versi">
<lg>
<l><emph>Vexilla Regis prodeunt inferni</emph></l>
<l>Verso di noi: però dinanzi mira,</l>
<l>Disse il Maestro mio, se tu il discerni.</l></lg>
<lg>
<l>Come quando una grossa nebbia spira;</l>
<l>O quando l'emisperio nostro annotta</l>
<l>Par da lungi un mulin che il vento gira;</l></lg>
<lg>
<l>Veder mi par un tal dificio allotta:</l>
<l>Poi per lo vento mi ristrinsi retro</l>
<l>Al Duca mio; chè non v'era altra grotta.</l></lg>
<lg>
<l>Già era (e con paura il metto in metro)</l>
<l>Là, dove l'ombre tutte eran coperte,</l>
<l>E trasparean come festuca in vetro.</l></lg>
<lg>
<l>Altre stanno a giacere, altre stanno erte,</l>
<l>Quella col capo, e quella con le piante;</l>
<l>Altra, com'arco, il volto a' piedi inverte.</l></lg>
<lg>
<l>Quando noi fummo fatti tanto avante,</l>
<l>Ch'al mio Maestro piacque di mostrarmi</l>
<l>La creatura ch'ebbe il bel sembiante,</l></lg>
<lg>
<l>Dinanzi mi si tolse, e fe' restarmi,</l>
<l>Ecco Dite, dicendo, ed ecco il loco,</l>
<l>Ove convien che di fortezza t'armi.</l></lg>
<lg>
<l>Com'io divenni allor gelato e fioco,</l>
<l>Nol dimandar, Lettor, ch'io non lo scrivo,</l>
<l>Però ch'ogni parlar sarebbe poco.</l></lg>
<lg>
<l>Io non morii, e non rimasi vivo:</l>
<l>Pensa oramai per te, s'hai fior d'ingegno,</l>
<l>Qual io divenni, d'uno e d'altro privo.</l></lg>
<lg>
<l>Lo imperador del doloroso regno</l>
<l>Da mezzo il petto uscia fuor della ghiaccia;</l>
<l>E più con un gigante io mi convegno,</l></lg>
<lg>
<l>Che i giganti non fan con le sue braccia:</l>
<l>Vedi oggimai quant'esser dee quel tutto</l>
<l>Ch'a così fatta parte si confaccia.</l></lg>
<lg>
<l>S'ei fu sì bel com'egli è ora brutto,</l>
<l>E contra il suo Fattore alzò le ciglia,</l>
<l>Ben dee da lui procedere ogni lutto.</l></lg>
<lg>
<l>O quanto parve a me gran meraviglia,</l>
<l>Quando vidi tre facce alla sua testa!</l>
<l>L'una dinanzi, e quella era vermiglia;</l></lg>
<lg>
<l>L'altre eran due, che s'aggiungèno a questa</l>
<l>Sovr'esso il mezzo di ciascuna spalla,</l>
<l>E si giungèno al luogo della cresta;</l></lg>
<lg>
<l>E la destra parea tra bianca e gialla;</l>
<l>La sinistra a vedere era tal, quali</l>
<l>Vengon di là, onde il Nilo s'avvalla.</l></lg>
<lg>
<l>Sotto ciascuna uscivan duo grand'ali,</l>
<l>Quanto si conveniva a tanto uccello;</l>
<l>Vele di mar non vid'io mai cotali.</l></lg>
<lg>
<l>Non avean penne, ma di vispirtello</l>
<l>Era lor modo; e quelle svolazzava,</l>
<l>Sì che tre venti si movean da ello.</l></lg>
<lg>
<l>Quindi Cocito tutto s'aggelava:</l>
<l>Con sei occhi piangeva, e per tre mènti</l>
<l>Gocciava il pianto e sanguinosa bava.</l></lg>
<lg>
<l>Da ogni bocca dirompea co' denti</l>
<l>Un peccatore, a guisa di maciulla,</l>
<l>Sì che tre ne facea così dolenti.</l></lg>
<lg>
<l>A quel dinanzi il mordere era nulla,</l>
<l>Verso il graffiar, che tal volta la schiena</l>
<l>Rimanea della pelle tutta brulla.</l></lg>
<lg>
<l>Quell'anima lassù che ha maggior pena,</l>
<l>Disse il Maestro, è Giuda Scariotto,</l>
<l>Che il capo ha dentro, e fuor le gambe mena.</l></lg>
<lg>
<l>Degli altri duo c'hanno il capo di sotto,</l>
<l>Quei che pende dal nero ceffo è Bruto:</l>
<l>Vedi come si storce, e non fa motto:</l></lg>
<lg>
<l>E l'altro è Cassio, che par sì membruto.</l>
<l>Ma la notte risurge, e oramai</l>
<l>È da partir, chè tutto avèm veduto.</l></lg>
<lg>
<l>Com'a lui piacque, il collo gli avvinghiai;</l>
<l>Ed ei prese di tempo e loco poste:</l>
<l>E, quando l'ale furo aperte assai,</l></lg>
<lg>
<l>Appigliò sè alle vellute coste:</l>
<l>Di vello in vello giù discese poscia</l>
<l>Tra il folto pelo e le gelate croste.</l></lg>
<lg>
<l>Quando noi fummo là dove la coscia</l>
<l>Si volge appunto in sul grosso dell'anche,</l>
<l>Lo Duca con fatica e con angoscia</l></lg>
<lg>
<l>Volse la testa ov'egli avea le zanche;</l>
<l>Ed aggrappossi al pel come uom che sale,</l>
<l>Sì che in inferno i' credea tornar anche.</l></lg>
<lg>
<l>Attienti ben, chè per cotali scale,</l>
<l>Disse il Maestro, ansando com'uom lasso,</l>
<l>Conviensi dipartir da tanto male.</l></lg>
<lg>
<l>Poi uscì fuor per lo foro d'un sasso,</l>
<l>E pose me in su l'orlo a sedere:</l>
<l>Appresso porse a me l'accorto passo.</l></lg>
<lg>
<l>I' levai gli occhi, e credetti vedere</l>
<l>Lucifero com'i' l'avea lasciato,</l>
<l>E vidili le gambe in su tenere.</l></lg>
<lg>
<l>E s'io divenni allora travagliato,</l>
<l>La gente grossa il pensi, che non vede</l>
<l>Qual era il punto ch'i' avea passato.</l></lg>
<lg>
<l>Levati su, disse il Maestro, in piede:</l>
<l>La via è lunga, e il cammino è malvagio,</l>
<l>E già il sole a mezza terza riede.</l></lg>
<lg>
<l>Non era camminata di palagio</l>
<l>Là 'v'eravam, ma natural burella</l>
<l>Ch'avea mal suolo, e di lume disagio.</l></lg>
<lg>
<l>Prima ch'io dell'abisso mi divella,</l>
<l>Maestro mio, diss'io quando fu' dritto,</l>
<l>A trarmi d'erro un poco mi favella.</l></lg>
<lg>
<l>Ov'è la ghiaccia? e questi com'è fitto</l>
<l>Sì sottosopra? e come in sì poc'ora</l>
<l>Da sera a mane ha fatto il sol tragitto?</l></lg>
<lg>
<l>Ed egli a me: Tu immagini ancora</l>
<l>D'esser di là dal centro, ov'io mi presi</l>
<l>Al pel del vermo reo che il mondo fora.</l></lg>
<lg>
<l>Di là fosti cotanto, quant'io scesi:</l>
<l>Quando mi volsi, tu passasti il punto</l>
<l>Al qual si traggon d'ogni parte i pesi:</l></lg>
<lg>
<l>E se' or sotto l'emisperio giunto</l>
<l>Che è opposito a quel che la gran secca</l>
<l>Coverchia, e sotto il cui colmo consunto</l></lg>
<lg>
<l>Fu l'uom che nacque e visse senza pecca:</l>
<l>Tu hai i piedi in su picciola spera</l>
<l>Che l'altra faccia fa della Giudecca.</l></lg>
<lg>
<l>Qui è da man, quando di là è sera:</l>
<l>E questi che ne fe' scala col pelo,</l>
<l>Fitt'è ancora, sì come prim'era.</l></lg>
<lg>
<l>Da questa parte cadde giù dal cielo:</l>
<l>E la terra che pria di qua si sporse,</l>
<l>Per paura di lui fe' del mar velo,</l></lg>
<lg>
<l>E venne all'emisperio nostro; e forse</l>
<l>Per fuggir lui lasciò qui il luogo voto</l>
<l>Quella che appar di qua, e su ricorse.</l></lg>
<lg>
<l>Luogo è laggiù da Belzebù rimoto</l>
<l>Tanto, quanto la tomba si distende,</l>
<l>Che non per vista, ma per suono è noto</l></lg>
<lg>
<l>D'un ruscelletto che quivi discende</l>
<l>Per la buca d'un sasso, ch'egli ha roso</l>
<l>Col corso ch'egli avvolge, e poco pende.</l></lg>
<lg>
<l>Lo Duca ed io per quel cammino ascoso</l>
<l>Entrammo a ritornar nel chiaro mondo:</l>
<l>E senza cura aver d'alcun riposo</l></lg>
<lg>
<l>Salimmo su, ei primo ed io secondo,</l>
<l>Tanto ch'io vidi delle cose belle</l>
<l>Che porta il ciel, per un pertugio tondo,</l></lg>
<lg>
<l>E quindi uscimmo a riveder le stelle.</l></lg></div3>
<div3 n="Introduzione">
<p>In questo ultimo capitolo dello inferno intende trattare della pena di quelli traditori, li quali pecconno secondo il quarto modo di traditoria, sicome di sopra ne è fatta menzione; li quali elli mette sommersi in quella ghiaccia del Cocito, e diversamente sono sommersi in essa secondo più o meno commessa gravezza nel predetto peccato; e dice che li appareno alla ghiaccia tutto a simile come nel vetro appare alcuna brusca, la quale è fitta dentro. Poi ne punisce tre in tre bocche del Lucifero; l'uno è Giuda Scariot che tradì Cristo, dal quale elli avea tanta grazia, ch'elli era dei XII apostoli, ed avea singolare offizio in quello collegio, ch'elli ebbe la borsa ed era spenditore; li altri due sono Bruto e Cassio, li quali al tempo di Cesare imperadore ricevenno molte grazie e giurisdizione da lui, e perch'erano così grandi nella sua corte, quando Pompeio e li altri Romani serronno l'uscio a Cesaro e rebellonsi. Elli caccionno li predetti due via, quasi pensando: costoro sono tanto tenuti a Cesaro per le grazie e beneficii ch'elli hanno ricevuti da lui, ch'elli non comporterebbeno che a Cesaro fosse fatto danno nè disonore. Cacciati costoro andonno ad Arimino, dove era Cesare, e sì com'elli erano signori e maggiori della corte in Roma, così erano di fuori. Infine, sicome pertratta Lucano, elli a tradimento l'ucciseno.</p>
<p>Vero è che l'autore fa differenzia, che Giuda sta in una bocca col capo dentro e li piè di fuori; questi altri due ciascuno sta in una altra bocca, ed hanno li piè fino a mezzo la persona dentro dalla bocca, e 'l soperchio sta di fuori, e questo a mostrare ch'el tradimento di Giuda fu più grave per rispetto alla persona tradita, che fu Cristo. Descrive per allegorìa la grandezza e forma del Lucifero, sicome apparirà nella esposizione del testo, e per allegorìa colora le sue faccie, quella dinanzi vermiglia a denotare che quello tradimento procedette da ira la quale figura di colore di sangue vermiglia; l'altra faccia colora nera, la quale significa la scuritade della ignoranzia, per la quale uno d'essi si lasciò giungere a tal tradimento; la terza faccia colora gialla-bianchigia, cioè gialla con poco colore, la quale hae a significare la impotenzia di lasciarsi vincere al peccato, per la quale similemente uno d'essi si lasciò giungere a tal peccato contra Cesare. E così appare che ignoranzia, ira e impotenzia conduceno l'uomo ad essere vicino del Lucifero; e per opposito la prudenzia, l'amore e la costanza drizzano l'uomo a contemplare col sommo Creatore del cielo e della terra.</p>
<p>Poi seguendo il suo poema fa menzione del ditto Lucifero, com'elli è fitto nel centro del mondo; del quale e delli altri demoni sarà, dopo la esposizione di questo capitolo, a far menzione del modo della loro pena, acciò che piena cognizione s'abbia sì de' ministri, come eziandio de' ministrati dell'inferno. Poscia nella fine del suo capitolo dice come uscì dello inferno, e come si trovonno nello opposito emisperio della terra discoverta dal mare Oceano, lo quale elli mette essere opposito a quel di Ierusalem</p></div3>
<div3><head>vv. 1-3</head>
<p>Elli imagina sicome Lucifero ha tre faccie, così li mette sotto esso tre ale, le quali elli simiglia a grande vele di nave, con le quali ali movendo elli fa tanto vento e sì freddo, che elli è cagione di quella ghiaccia; le quali ali elli appella <emph>Vexilla</emph>, cioè gonfaloni; sichè Virgilio vicinandosi a quel luogo, disse a Dante: <emph>Vexilla regis prodeunt inferni</emph>, cioè li gonfaloni del re dell'inferno, cioè Lucifero, soffiano verso di noi, e sì ci si manifestano, e però guarda se tu li vedi</p></div3>
<div3><head>vv. 4-9</head>
<p><emph>Come quando</emph>, qui dà uno esemplo che sicome per nebbia e per tramutazione di sole, che è cagion della notte, alcuna fiata l'uomo vede una cosa di lungi, che li pare volubile, sicome molini da vento, una tale cimiera li parve vedere allora</p></div3>
<div3><head>vv. 10-15</head>
<p><emph>Già era</emph>, quasi a dire che 'l sito di quelli era stranio, che alcuni eran dritti, alcuni riversati, alcuni colli piedi in suso e alcuni accurvati che li piedi li erano presso al capo, quasi fatto d'essi un circolo.</p>
<p><add resp="ed">12</add> <emph>Festuca</emph>, cioè pagliuzza.</p>
<p><add resp="ed">13</add> Descrive li siti d'esse</p></div3>
<div3><head>vv. 16-18</head>
<p>Cioè che fino ad ora il poeta andava dinanzi, quando funno presso Lucifero elli si levò dinanzi perchè Dante lo vedesse confortandolo ch'elli s'armasse di sicurtà sì per la diversa e paurosa imagine, e sì che per adosso lui li convenìa passare lo centro del mondo.</p>
<p><add resp="ed">18</add> Cioè che fu creato la più bella forma e figura di tutte le altre creature del mondo, per lo peccato era così fatto come elli qui sotto lo descrive</p></div3>
<div3><head>vv. 22-27</head>
<p>Segue il poema mostrando ch'ebbe grande paura per quella veduta, la quale per opposito sì come a vedere Dio è paradiso, così a vedere quello è inferno.</p>
<p><add resp="ed">27</add> Cioè di possanza d'animo e di possanza di corpo</p></div3>
<div3><head>vv. 28-33</head>
<p>Dice ch'elli uscìa fuori della ghiaccia da mezzo 'l petto in suso; ed a volere mostrare sua grandezza dice ch'elli si conviene, facendo comparazione, più con due giganti, che li giganti non si convegnono a comparazione di grandezza colle braccia di Lucifero.</p>
<p><add resp="ed">32</add> Cioè che per la parte si può imaginare lo tutto</p></div3>
<div3><head>vv. 34-36</head>
<p>Quasi a dire: la sua deformità e turpitudine mostra bene che ogni male dee procedere da esso, considerando la superbia, in la quale elli s'inviluppò contra lo suo creatore, il quale l'avea creato in tanta bellezza, quanto è contraria la sua sozzezza</p></div3>
<div3><head>vv. 37-39</head>
<p>Dice come ha tre faccie, l'una dinanzi, cioè la vermiglia, che per allegorìa significa ira</p></div3>
<div3><head>vv. 40-42</head>
<p>Cioè una di ciascuna spalla, e le fronti di tutte tre si congiungeano suso la palatina, dove sta la cresta a quelli animali che hanno la cresta</p></div3>
<div3><head>vv. 43-45</head>
<p>Cioè figura la impotenzia di lasciarsi vincere al peccato.</p>
<p><add resp="ed">44</add> Nilo è un fiume nelle parti orientali e descende nelle parti australi, dove per la vicinità del calore del sole vi nasceno li uomini neri, sì ch'altro non vuole dire se non che la sinistra era nera</p></div3>
<div3><head>v. 46</head>
<p>Questi sono quelli gonfaloni di che è detto</p></div3>
<div3><head>v. 48</head>
<p>Cioè vele di navi</p></div3>
<div3><head>vv. 49-51</head>
<p>Dice che quelle non erano pennute a modo d'uccello, ma avevano somiglianza a quelle de' vipistrelli.</p>
<p><add resp="ed">51</add> Cioè dinanzi e dalli due suoi lati erano venti che procedeano per lo menare di quelle</p></div3>
<div3><head>vv. 52-54</head>
<p>Cioè quel fiume da quelli venti si gelava. Il sangue dei peccatori discendea mischiato alle sue bavaglie da ciascun mento delle sue faccie</p></div3>
<div3><head>vv. 55-57</head>
<p>Chiaro appare come tre peccatori erano per lo biasciare di Lucifero puniti.</p>
<p><add resp="ed">56</add> <emph>A guisa di maciulla</emph>. Maciulla è uno edifìcio di tritare lino, il quale volgarmente ha nome gramola, sì che si dice al lino, quando il fusto è ben trito, gramolato. Se non che ciascuno de' predetti erano triti dai denti di tale gramolatore</p></div3>
<div3><head>vv. 58-60</head>
<p>Dico come a Giuda oltre il masticare sì lo graffiava con sì concie unghie, che spesso l'osso rimanea ignudo e scoverto</p></div3>
<div3><head>v. 61</head>
<p>Dice di Giuda <emph>lassù</emph>, perchè Dante era quasi giuso, e per la lunghezza del graffiare</p></div3>
<div3><head>v. 64</head>
<p>Cioè che alli altri pendean li capi giuso, a Iuda li piedi</p></div3>
<div3><head>v. 65</head>
<p>Questo era Bruto; mettelo in la bocca nera, perchè ha a significare la scurità della ignoranza</p></div3>
<div3><head>v. 67</head>
<p>Cioè che fu Cassio, il quale fu bell'uomo della persona. E nota che la beltà è opposita alla continenzia, che il ditto Cassio fu lascivo e incontinente; per la quale impotenzia si lassò vincere al peccato, e cadde in tal difetto</p></div3>
<div3><head>vv. 70-84</head>
<p>Or seguendo il poema mostra, come appar nel testo, come Virgilio l'abbracciò, e quando s'aperser l'ale del Lucifero li montonno adosso, e andonno tra pelo e pelo infino al luogo dove a punto era lo mezzo mondo, là dove è lo più basso luogo, e infine a quel luogo perchè andavano discendendo mettevano li piedi innanzi come fanno quelli che descendeno. Quando fu lì lo Duca mise la testa là dov'elli avea lo piè, imperquello ch'elli da quel punto innanzi si montava come conviene fare quelli che montano, che sempre il capo va innanzi, e li piedi romagnono di sotto.</p>
<p><add resp="ed">81</add> Or qui l'autore veggendo essere lo suo Duca così volto, che fino a quel punto erano andati con li piedi innanzi e descendeano, ed ora andavano col capo innanzi montando, credette l'autore tornare per quella via per la quale elli era trapassato, e soggiunge che 'l Duca lo confortava tuttavia dicendo: tienti bene, e andava come uomo lasso, cioè di lassa prosperità. Tutte sono parole a decorare poetrie.</p>
<p>Per la quale credenza dell'autore predetta, acciò che altri in tale errore non potesse cadere, è farne qui, a dichiarare ragione, una figura, nella quale appaia sicome si può descendere fino ad uno termine, lo quale è nello estremo della discesa, e chi è giunto ad esso e di lì si parte, come 'l conviene che di necessità el monti. Ell'è da sapere, sicome prova lo Filosofo nel quarto libro <emph>De Coelo et Mundo</emph>, e nell'ottavo libro della Fisica naturale, ch'ell'è tre maniere movimenti; l'uomo è circolare, lo quale hanno li cieli, e perchè non hae contrarietade nè remissione ed è in materia non composta di contrarie forme, sono naturalmente incorruttibili tali movimenti. Lo secondo movimento è di sotto in suso, il quale movimento ha corruzione imperquello che il corpo che si muove ha quel movimento, quand'elli è al suo naturale luogo elli sta cheto, e così non si muove, sì come l'aire e il fuoco; e perchè questo movimento è corruttibile, naturalmente si segue che li corpi, che hanno cotali movimenti, si corrompano e possano acquistare altra forma.</p>
<p>Lo terzo movimento è di suso in giuso, il quale similemente ha corruzione, imperquello che li corpi che a natura si muovono per quello movimento quando sono in li proprii luoghi stanno a quiete, e così non si muoveno, sicome l'acqua e la terra in mezzo del cielo, sì come appare per li instrumenti astrologici e geometrici. Sì chè di necessitade il mezzo della terra è lo più basso luogo, che sia nel mondo, e se 'l mezzo è lo più basso seguesi che come alcuno s'approssima ad esso, ello discende, e così quand'elli si rimove, ch'elli monti. Ed acciò che meglio s'intenda si ne facemmo figura com'è detto. Sia lo circolo <emph>A</emph> lo cielo che si move a moto circolare, lo circolo <emph>B</emph> sia lo luogo naturale del fuoco; lo circolo <emph>C</emph> lo luogo naturale dell'aire; lo circolo <emph>D</emph> lo luogo naturale dell'acqua, lo <emph>E</emph> sia la superficie del luogo della terra, lo punto <emph>F</emph> sia lo centro del mondo: manifesta cosa è che 'l luogo dell'acqua è più alto che la terra, e l'aire è più alto che l'acqua, e 'l fuoco è più alto che l'aire, sicome eziandio dimostra lo Filosofo in terzo e quarto <emph>Coeli et Mundi</emph>: sì che ogni cosa che accede ad <emph>F</emph> desmonta ogni cosa che si parta da <emph>F</emph>, si monta, e vada per quale dimersione si voglia: il quale punto di <emph>F</emph>, è quel luogo dove è Lucifero, sicome appare nella presente figura</p></div3>
<div3><head>vv. 85-90</head>
<p>Passato Virgilio e l'autore lo mezzo si dispartiro e remossensi dal mezzo, uscendo fuori per uno foro, overo bucame d'uno sasso, e sicome anzi che fosse al mezzo vedea Lucifero dal petto alla testa, così passato quel mezzo, vedea dal mezzo fino ai piedi lo detto</p></div3>
<div3><head>vv. 91-93</head>
<p>Chiaro appare per quello che è mostrato in figura</p></div3>
<div3><head>v. 96</head>
<p>Qui è da notar lo tempo, che sicome nello capitolo è detto l'autore fino a quell'ora era stato due die naturali: ora dice che è mezza terza, sì che si può notare ch'elli fino a questo punto è stato due dì e una mezza terza e più.</p>
<p>La quale allegorìa è ch'elli intende che Gemini ascendesse, il quale fu suo ascendente quand'elli nacque; sì che come elli si dispartìa dal luogo e dalle persone peccatrici, e venìa in luogo di luce e disposizione a fine di virtude, vuole introdurre nel suo poema sì le costellazioni a quella quando elli venne e nacque nel mondo sicome di tenebra e luce</p></div3>
<div3><head>vv. 97-99</head>
<p>Nota la disposizione e qualità di quel luogo.</p>
<p><add resp="ed">98</add> Cioè luogo dove mai non si vede raggio di sole sichè ha natura buro</p></div3>
<div3><head>vv. 100-105</head>
<p>Qui fa questione a Virgilio di quello che è dichiarato, e chiaro appare nel testo</p></div3>
<div3><head>v. 108</head>
<p>Cioè Lucifero</p></div3>
<div3><head>v. 111</head>
<p>Cioè che per ogni dimensione li corpi gravi traggono al centro, cioè al punto della <emph>F</emph></p></div3>
<div3><head>vv. 112-117</head>
<p>Or imagina Dante essere uscito fuora del globo della terra appunto in opposito di Ierusalem; il qual luogo comunemente si pone che sia in mezzo della terra, che è discoperta dal mare Oceano; nella quale Ierusalem venne Cristo, e lì fu crocifisso; e però dice: <emph>Fu l'uom che nacque e visse senza pecca</emph>, cioè senza peccati.</p>
<p><add resp="ed">116</add> Cioè questa superficie di terra è più presso al centro del mondo che la discoperta furia, la quale si è Ierusalem. Sì che lo punto di questa superficie si volge meno che quello della discoperta, nella quale, venendo verso lo centro, tu trovasti la <emph>giudecca</emph>, cioè la giudaica regione, di che di sopra è fatta menzione</p></div3>
<div3><head>vv. 118-120</head>
<p>Cioè che quando a questo mondo il sole tramonta, elli è in oriente a questo emisperio imperquello che è opposito a questo.</p>
<p><add resp="ed">119</add> Cioè Lucifero essere fitto come prima il vide</p></div3>
<div3><head>v. 121</head>
<p><emph>Da questa parte cadde giù dal cielo</emph>. Cioè da quello emisperio cadde sì che la terra fuggì e scampò tanto il mezzo quanto è questa che è discorta dal mare Oceano</p></div3>
<div3><head>v. 123</head>
<p>Cioè che quel luogo che è la terra da lato s'empiè d'acqua</p></div3>
<div3><head>vv. 124-126</head>
<p>Ancora parte ne fuggì della terra per quel foro, che fe' per andare al centro, e di quella fece una montagna, e però in su ricorse</p></div3>
<div3><head>vv. 127-132</head>
<p>Cioè che intorno a Belzebue, cioè a Lucifero, è voto tanto quanto la sua tomba volge, cioè come il fondo del pozzo predetto, il quale per la oscurità d'aire che v'è, ello non si può vedere, ma solo se ne ha notizia per lo suono, cioè per lo movimento dell'acqua del ruscello, del quale disopra è fatto menzione</p></div3>
<div3><head>vv. 133-139</head>
<p>Qui mostra come uscinno a riveder la chiarità del mondo e li movimenti celesti; la quale allegorìa hae a denotare come avea veduta tutta la pestifera fine e a chi conduce lo peccato l'uomo nel mondo, e come era sottratto e dispartito da essi, sì ch'era tutto in disposizione di cognizione virtudiose e celestiale.</p>
<p>E qui è compiuta la sentenzia dell'ultimo capitolo della prima parte della Comedia.</p>
<p>Poscia che ha detto e toccato brevemente la intenzione dell'autore sovra la prima parte della Comedia, acciò che piena sentenzia s'abbia di tutto lo Inferno, è da toccare brevemente la pena ch'hanno li demoni.</p>
<p>Circa la quale cosa è da sapere che la natura angelica è semplice, senza alcuna composizione, che non sono posti di due nature com'è l'uomo, che è composto di substanzia intellettuale, come l'anima, e di substanzia corporale, come lo corpo. Sichè la sua natura è intellettuale ch'elli non hanno corpo; e però li demoni che sono di simil natura con li angeli, conviene che la loro pena sia intellettuale; e questo è da parte di sè medesimi. Da parte d'altri hanno pena sicome per lo luogo, il quale, quando non si conforma con la sua natura, sì li fa pena e violenza, sì come appare nelli animali, chè s'elli sono di natura di stare in acqua, hanno pena quando son tratti d'essa; se sono di stare in terra, hanno pena quando sono in acqua. Sì che brevemente è da toccare la pena secondo lo intelletto o secondo lo luogo. La pena de' demoni in quanto allo intelletto è in questo modo ch'elli hanno cognizione in due modi: l'una è a natura, imperquello che elli sono creati intellettuali, sono disposti a intendere e sapere, e di tale disposizione elli non sono privati; sì che sono in tale natura e sì disposta, sicome dice Dionisio; <emph>dona naturalia in eis integra manent</emph>. L'altro modo è cognoscere per grazia sì come per revelazione a lor fatta, lo qual modo è a due parti: l'una è speculativa cognizione in ciò che alcuna fiata li è rivelata: quando Dio vuole delle cose che 'l vuole che da loro si sappiano; ed in questa parte sono privati che molte cose sono revelate a' buoni angeli, ch'elli non ne vedono nulla, sicome dice Augustino in IX, <emph>De Civitate Dei: non autem sicut ipsis sanctis angelis quibus plura et clarius revelantur in ipso verbo</emph> etc. L'altra parte è cognizione effettiva, la qual procede dall'amor di Dio, de la qual parte sicome è processione di caritade, elli sono del tutto privati, imperquello che elli non hanno carità, che sempre sono ostinati in male: la quale ostinazione li viene dal peccato, in lo quale elli caddero per suo libero arbitrio. Ed è da sapere che poichè l'Angelo apprende alcuna cosa, per ciò che elli l'apprende intellettualmente, è immobile fissa, che non può più tornare indietro, perchè lo loro cognoscimento intellettuale si è semplice senza alcuna composizione d'altro; e però li buoni angeli, che per lo loro arbitrio appreseno bene, si furono confirmati, e li demoni che appreseno male per uno libero arbitrio, furono confirmati in male e in peccato; e per contrario furono ostinati e hanno pena per la invidia che portano perchè vegione salvate delle anime, ch'elli vorrebbeno che si perdessero; la quale invidia li fa dolore secondo che significa atto di volontade. Ancora gli è pena ch'elli sono prive della beatitudine, che naturalmente dovrebbe avere la sua substanzia, ed elli sono ostinati in male, e di quel non si possono partire, sichè è continuo in violenzia.</p>
<p>Ancora li è pena che non ponno speculare in che volesseno, ma sono così disposti con la beatitudine della cognizione la quale è la prima substanzia che è Dio. Ancora li è pena che sempre stanno in timore sì del presente come del futuro.</p>
<p>Hanno eziandio pena da parte del luogo dov'elli stanno, che naturalmente elli dovrebbeno secondo la sua natura stare ne' cieli, là dove è chiarità e purità, ed elli stanno in quello buro dell'inferno, là dove l'aire è tenebroso e fetido, sichè stanno lìe violentemente. Molte altre pene hanno, e però chi vuole sapere di quelle studi nella prima parte di san Tomaso in LXIV questione, dove per la dichiarazione di quel benedetto santo saprà interamente.</p></div3></div2></div1>

<div1><head>Purgatorio</head>

<div2 n="Proemio">
<p>L'autore in questa seconda parte della presente Commedia intende trattare dello stato delle anime partite dalli suoi corpi libere dalla perdizione infernale, non però libere da alcune colpe, per le quali innanzi ch'elle vadano alla gloria di vita eterna, si convegnono purgare con alcune pene, acciò che niuno male rimagna impunito. Circa le quali colpe è da notare che 'l può essere commesso peccato in due modi: l'uno è detto mortale, e l'altro veniale. Lo mortale si è quello che, quando l'uomo lo commette, elli del tutto s'abbandona con la mente e arompesi dall'ordine virtudioso, il quale tende a Dio sicome ad ultima e diretta felicità; del quale si è per pena dato a quelli lo inferno, e quelle pene di che è fatto menzione; imperquello che hanno adoperato peccato mortale contra Dio che è sempiterno, si sono peccati sicome è scritto nel Psalmo: <emph>Tu reddes unicuique secundum opera sua</emph>; e santo Matteo VII dice: <emph>Discedite a me omnes qui operamini iniquitatem</emph>. Lo veniale si è quello che quando l'uomo lo commette li rimane alcuno ordine virtudioso nella mente, e con alcuno rimordimento di coscienza non si abbandona da Dio; de' quali si è per pena datoli lo luogo del Purgatorio da Dio con quelle pene e a tempo che le sue colpe commensurano, sicome è scritto in Isaia: <emph>In mensura contra mensuram cum abiecta fuerit iudicabis eam</emph>. E perchè la presente parte hàe solo a trattare di quelle anime che sono libere da perdizione infernale, sì tratta l'autore di quelle pene che non sono eternali, ma a termine, secondo le colpe per quelle commesse sicome nel processo de' capitoli apparirà. Ed acciò che meglio s'intenda, poscia che l'autore uscì dall'inferno a rivedere la luce di questo mondo, elli imagina essere in una grande piaggia, la quale confina con una marina, e pone che in questa piaggia non sia nè albori nè piante frondifere, altro che giunchi. Poscia si pone essere in quello emisperio una grande montagna, la quale ponesi alta che la sua sommitade aggiunga infino a quello aiere puro, che è appellato per li Filosofi <emph>Ether</emph>; sichè 'l trapassa tutte le tre regioni dell'aiere e lo cielo del fuoco, ed hàe la sua sommità nel detto <emph>Ether</emph>. Lo quale aiere puro si muove al movimento diurno de' cieli, cioè da oriente in occidente. Imagina essere questa montagna circa lo mezzo murata d'atorno atorno, e imagina essere tutta la detta montagna circolata a gradi, che sicome nel basso dello inferno di grado in grado si discende, così di grado in grado per la detta montagna si monta. Or pone l'autore che suso la predetta piaggia infino alle mura predette si purgano quelle anime, le quali sono state negligenti a pentirsi e ad operare opere meritorie pure circa lo fine del tempo della vita sua; e stanno di fuora dalle dette mura tempo a proporzione di quello che sono state in sua vita negligenti; compiuto quello, entrano dentro alle dette mura, e lìe si purgano secondo le colpe per loro commesse a quella pena, che lìe ordina la giustizia di Dio. Quelle altre anime che non hanno avuto quella negligenza nel mondo, adesso vanno a purgarsi e per conseguente più tosto vanno alla gloria di vita eterna. Sichè appare lo disavantaggio che hanno i negligenti, e sicome negligenzia può advenire all'uomo per cinque cagioni, così l'autore di questi negligenti fa cinque parti.</p>
<p>La prima cagione può essere per una dilettazione, la quale li abbia sì abbominati, che non si sono accorti, se non nelle estremi, che non hanno meritato; e di queste così fatte anime tratta nel primo e secondo capitolo. La seconda cagione può essere per pura negligenzia e pigrizia, che hanno similemente indugiato sì pure al fine della vita a fare opere meritorie; di queste tratta nel terzo e nel quarto capitolo. La terza cagione può essere d'essere sottratte dal mondo per violenzia nel principio del suo bene operare essendo state molto tempo innanzi negligenti, e di queste tratta nel quinto capitolo. La quarta cagione può essere d'alcuni che hanno lassate le opere meritorie seguendo pure desiderii secondo vertudi mondane, e di questi tratta nel sesto capitolo. La quinta e ultima cagione può essere di quelli che sono stati negligenti per alcune sui signorie temporali, e di questi si tratta nel settimo e ottavo capitolo. Ed imperquello che queste cinque condizioni, com'è detto, sono stati negligenti in sua vita, e in fine di quella sì si sono ritornati in buona disposizione, sì li mette di fuori per uno certo tempo, poi entrano dentro con la licenzia di quello angelo che è a custodia di quella porta, la quale per allegoria hàe a significare la podestà di legare e sciogliere, che hanno li ministri della Chiesa nel mondo, de li quali elli tratta nel IX capitolo. Poscia dentro dalle mura purga in prima lo vizio della superbia, e di quello tratta e dice nel X e XI e fino a mezzo del XII capitolo; poi purga lo vizio nella invidia, e di questo tratta fino al mezzo del XV capitolo; poi purga lo vizio dell'ira, e di quello tratta fino al mezzo del XVII capitolo; poi purga lo vizio dell'accidia, e di questo tratta fino al mezzo lo XIX capitolo; poi purga lo vizio della avarizia, e di questo tratta fino al compimento del XXI capitolo; poi purga lo vizio della gola, e di questo tratta fino al compimento del XXIV capitolo; poi purga lo vizio della lussuria, e di questo tratta per tutto lo XXVI capitolo. Nel XXVII capitolo passa per lo cielo del fuoco e va nel Paradiso <emph>dilitiarum</emph>; poi nei seguenti capitoli tratta della apparizione di Beatrice, e d'alcune figure, le quali hanno a significare cose venture, siccome apparirà nella esposizione del testo.</p></div2>

<div2><head>I</head>

<div3 n="Versi">
<lg>
<l>Per correr miglior acqua alza le vele</l>
<l>Omai la navicella del mio ingegno,</l>
<l>Che lascia dietro a sè mar sì crudele.</l></lg>
<lg>
<l>E canterò di quel secondo regno,</l>
<l>Ove l'umano spirito si purga,</l>
<l>E di salire al ciel diventa degno.</l></lg>
<lg>
<l>Ma qui la morta poesìa risurga,</l>
<l>O sante Muse, poichè vostro sono,</l>
<l>E qui Calliopea alquanto surga,</l></lg>
<lg>
<l>Seguitando il mio canto con quel suono</l>
<l>Di cui le Piche misere sentìro</l>
<l>Lo colpo tal, che disperar perdono.</l></lg>
<lg>
<l>Dolce color d'oriental zaffiro,</l>
<l>Che s'accoglieva nel sereno aspetto</l>
<l>Dell'aer puro insino al primo giro,</l></lg>
<lg>
<l>Agli occhi miei ricominciò diletto,</l>
<l>Tosto ch'i' uscii fuor dell'aura morta,</l>
<l>Che m'avea contristati gli occhi e il petto.</l></lg>
<lg>
<l>Lo bel pianeta che ad amar conforta,</l>
<l>Faceva tutto rider l'oriente,</l>
<l>Velando i Pesci ch'erano in sua scorta.</l></lg>
<lg>
<l>Io mi volsi a man destra, e posi mente</l>
<l>All'altro polo, e vidi quattro stelle</l>
<l>Non viste mai fuor che alla prima gente.</l></lg>
<lg>
<l>Goder pareva il ciel di lor fiammelle.</l>
<l>O settentrional vedovo sito,</l>
<l>Poichè privato se' di mirar quelle!</l></lg>
<lg>
<l>Com'io dal loro sguardo fui partito,</l>
<l>Un poco me volgendo all'altro polo,</l>
<l>Là onde il carro già era sparito;</l></lg>
<lg>
<l>Vidi presso di me un veglio solo,</l>
<l>Degno di tanta reverenza in vista,</l>
<l>Che più non dee a padre alcun figliuolo.</l></lg>
<lg>
<l>Lunga la barba e di pel bianco mista</l>
<l>Portava a' suoi capegli simigliante,</l>
<l>De' quai cadeva al petto doppia lista.</l></lg>
<lg>
<l>Li raggi delle quattro luci sante</l>
<l>Fregiavan sì la sua faccia di lume,</l>
<l>Ch'io il vedea come il sol fusse davante.</l></lg>
<lg>
<l>Chi siete voi, che contra al cieco fiume</l>
<l>Fuggito avete la prigione eterna?</l>
<l>Diss'ei, movendo quell'oneste piume.</l></lg>
<lg>
<l>Chi v'ha guidati? o chi vi fu lucerna,</l>
<l>Uscendo fuor della profonda notte</l>
<l>Che sempre nera fa la valle inferna?</l></lg>
<lg>
<l>Son le leggi d'abisso così rotte?</l>
<l>O è mutato in ciel nuovo consiglio,</l>
<l>Che dannati venite alle mie grotte?</l></lg>
<lg>
<l>Lo Duca mio allor mi diè di piglio,</l>
<l>E con parole e con mani e con cenni,</l>
<l>Reverenti mi fe' le gambe e il ciglio.</l></lg>
<lg>
<l>Poscia rispose lui: Da me non venni.</l>
<l>Donna scese dal ciel, per li cui preghi</l>
<l>Della mia compagnia costui sovvenni.</l></lg>
<lg>
<l>Ma da ch'è tuo voler che più si spieghi</l>
<l>Di nostra condizion, com'ella è vera,</l>
<l>Esser non puote il mio che a te si nieghi.</l></lg>
<lg>
<l>Questi non vide mai l'ultima sera,</l>
<l>Ma per la sua follia le fu sì presso,</l>
<l>Che molto poco tempo a volger era.</l></lg>
<lg>
<l>Sì come i' dissi, fui mandato ad esso</l>
<l>Per lui campare, e non v'era altra via</l>
<l>Che questa per la quale io mi son messo.</l></lg>
<lg>
<l>Mostrata ho lui tutta la gente ria;</l>
<l>Ed ora intendo mostrar quegli spirti</l>
<l>Che purgan sè sotto la tua bailìa.</l></lg>
<lg>
<l>Come io l'ho tratto, saria lungo a dirti:</l>
<l>Dell'alto scende virtù che m'aiuta</l>
<l>Conducerlo a vederti e ad udirti.</l></lg>
<lg>
<l>Or ti piaccia gradir la sua venuta:</l>
<l>Libertà va cercando, che è sì cara,</l>
<l>Come sa chi per lei vita rifiuta.</l></lg>
<lg>
<l>Tu il sai, che non ti fu per lei amara</l>
<l>In Utica la morte, ove lasciasti</l>
<l>La veste che al gran dì sarà sì chiara.</l></lg>
<lg>
<l>Non son gli editti eterni per noi guasti:</l>
<l>Chè questi vive, e Minos me non lega;</l>
<l>Ma son del cerchio ove son gli occhi casti</l></lg>
<lg>
<l>Di Marzia tua, che in vista ancor ti prega,</l>
<l>O santo petto, che per tua la tegni:</l>
<l>Per lo suo amore adunque a noi ti piega.</l></lg>
<lg>
<l>Lasciane andar per li tuoi sette regni:</l>
<l>Grazie riporterò di te a lei,</l>
<l>Se d'esser mentovato laggiù degni.</l></lg>
<lg>
<l>Marzia piacque tanto agli occhi miei,</l>
<l>Mentre ch'io fui di là, diss'egli allora,</l>
<l>Che quante grazie volle da me, fei.</l></lg>
<lg>
<l>Or che di là dal mal fiume dimora,</l>
<l>Più mover non mi può per quella legge</l>
<l>Che fatta fu quando me n'uscii fuora.</l></lg>
<lg>
<l>Ma se donna del ciel ti muove e regge</l>
<l>Come tu di', non c'è mestier lusinga:</l>
<l>Bastiti ben, che per lei mi richegge.</l></lg>
<lg>
<l>Va dunque, e fa che tu costui ricinga</l>
<l>D'un giunco schietto, e che gli lavi il viso,</l>
<l>Sì che ogni sucidume quindi stinga:</l></lg>
<lg>
<l>Chè non si converrìa l'occhio sorpriso</l>
<l>D'alcuna nebbia andar davanti al primo</l>
<l>Ministro, che è di quei di Paradiso.</l></lg>
<lg>
<l>Questa isoletta intorno ad imo ad imo,</l>
<l>Laggiù colà dove la batte l'onda,</l>
<l>Porta de' giunchi sovra il molle limo.</l></lg>
<lg>
<l>Null'altra pianta che facesse fronda,</l>
<l>O indurasse, vi puote aver vita,</l>
<l>Perocchè alle percosse non seconda.</l></lg>
<lg>
<l>Poscia non sia di qua vostra reddìta;</l>
<l>Lo sol vi mostrerà, che surge omai,</l>
<l>Prender il monte a più lieve salita.</l></lg>
<lg>
<l>Così sparì; ed io su mi levai</l>
<l>Sanza parlare, e tutto mi ritrassi</l>
<l>Al Duca mio, e gli occhi a lui drizzai.</l></lg>
<lg>
<l>Ei cominciò: Figliuol, segui i miei passi:</l>
<l>Volgianci indietro, chè di qua dichina</l>
<l>Questa pianura a' suoi termini bassi.</l></lg>
<lg>
<l>L'alba vinceva l'ora mattutina</l>
<l>Che fuggìa innanzi, sì che di lontano</l>
<l>Conobbi il tremolar della marina.</l></lg>
<lg>
<l>Noi andavam per lo solingo piano</l>
<l>Com'uom che torna alla perduta strada,</l>
<l>Che infino ad essa li par ire in vano.</l></lg>
<lg>
<l>Quando noi fummo dove la rugiada</l>
<l>Pugna col sole, e per essere in parte</l>
<l>Ove adorezza, poco si dirada;</l></lg>
<lg>
<l>Ambo le mani in su l'erbetta sparte</l>
<l>Soavemente il mio Maestro pose;</l>
<l>Ond'io, che fui accorto di su' arte,</l></lg>
<lg>
<l>Porsi ver lui le guance lagrimose:</l>
<l>Quivi mi fece tutto discoperto</l>
<l>Quel color che l'Inferno mi nascose.</l></lg>
<lg>
<l>Venimmo poi in sul lito diserto,</l>
<l>Che mai non vide navicar sue acque</l>
<l>Uomo, che di tornar sia poscia esperto.</l></lg>
<lg>
<l>Quivi mi cinse sì come altrui piacque:</l>
<l>O maraviglia! che qual egli scelse</l>
<l>L'umile pianta, cotal si rinacque</l></lg>
<lg>
<l>Subitamente là onde la svelse.</l></lg></div3>
<div3><head>vv. 1-3</head>
<p>Poscia che l'autore nella prima parte ha trattato di materia infernale, la quale si è tra l'altre ria, qui intende trattare della purgatoria, la quale è migliore. E' potrebbesi dubitare: qui non ha comparazione da buona a migliore onde quel <emph>ria</emph> si è equivoco, che si può intendere <emph>a parte patientis</emph> cioè li peccatori, e la pena di quelli si è ella ria, <emph>a parte disponentis</emph>, che è la giustizia di Dio, la quale punisce li peccati, si è ella buona; ed a quest'ultima parte fa l'autore la sua comparazione quando dice <emph>Miglior</emph>, cioè migliore disposizione, che tende a perfetto fine, cioè a felicità. <emph>Ivi</emph>. <emph>Alza le vele</emph>. Poeticamente parla allegorizzando lo suo intelletto essere in termine di navicola.</p>
<p><add resp="ed">3</add> Intende lo inferno</p></div3>
<div3><head>vv. 4-6</head>
<p>Qui denota la materia del presente trattato, cioè del Purgatorio</p></div3>
<div3><head>vv. 7-9</head>
<p>Questa sua poesia stata infino a questo capitolo morta imperquello ch'ella ha trattato pure delle morte genti; e però dice: <emph>Qui resurga</emph>, cioè qui riviva, quasi a dire: ella tratta mo di quella gente a chi si può dire viva, imperquello che tende a quella vita, la quale è eterna e senza fine.</p>
<p>È stata usanza dei poeti d'invocare nelle sue poetrie le muse, cioè le scienzie, e quelle pregare che li aiutino in li suoi lavori, acciò che si ottegna lo fine di quelle desiderato. E similemente usano li oratori nelle sue arringhe, e predicatori nelle sue predicazioni d'invocare e orare a Dio, che a loro conceda grazia di adurre in perfetta parlatura quello che la sua intenzione ha composto e proposto di dire. Sichè seguendo a cotal stile l'autore invoca le scienzie che l'aiutino, e specialmente Calliope, imperquello che è propria musa diretta a pulita, dolce parlatura</p></div3>
<div3><head>vv. 10-12</head>
<p>Qui introduce una favola poetica per determinare lo modo dell'adiutorio ch'elli dimanda. Descriveno li poeti per sue allegorie chè in Grecia era un monte, il quale era solitario ed estratto da ogni conversazione; e suso questo monte andavano quelli a studiare, che attendevano ad essere filosofi. Or li poeti <emph>methaforice</emph> parlando esemplificavano che suso questo monte era uno templo d'uno Idio, ch'ellino appellavano Apolline, ed avea in sua compagnia nove muse, con le quali elli contemplava continuo. Ora dice la fabula che fu uno Piero di Egitto, il quale ebbe nove figliuole, e funne tutte sì sottili d'ingegno, che a quelle cose ch'elle si misono ad ovrare, elle le feceno meglio d'ogni altra persona. Or queste veggendosi essere in tal grado sì si vanagloriavano tanto, che in suo parlare esse non davano vanto alle muse, che meglio di sè adovrasseno ogni lavorìo. Sparsesi la fama per lo mondo di tanta perfezione, sichè andò la voce fino ad Apolline. Udito costui tal vanto, mandò per esse, e venute quelle, disse che voleva sapere di loro essere. Queste glielo dissono, soggiungendo in suo parlare che non davano vanto d'ogni lavorìo alle muse. Apolline, veggendo l'audacia di queste, disse sia fatta la prova in cantare, se voi vincerete le muse, voi rimarrete muse ed elle saranno tolte di signoria; se voi sarete vinte, contra voi si procederà in tal modo, che non si potrà ritrarre la sentenzia, imperquello che sapete che sentenzia lata dalli Dii non si rivoca. Queste per sua arroganzia restenno contente. Or seguendo <emph>breviter</emph> la fabula comincionno a cantare le figliuole di Piero e molto dissono bene; le muse veggendo da quelle essere detto così, sì si sforzonno e adoperonno ogni loro arte, sichè infine la vinsero. Apolline dato la sentenzia che meglio avevano cantato le muse, fece trasmutare le figliuole di Piero in piche, cioè in ghiandare.</p>
<p>Or invocando l'autore dice: aiutinomi le muse in questa mia poetria con quello suono, cioè con quello verso, che elle fenno così finissimo, quando fu data la sentenzia delle misere piche. E fa l'autore menzione di Calliope, il quale nome si è greco, ed è interpetrato <emph>pulchra vox</emph> in latino, quasi a dire: seguasi il mio parlare con bella voce.</p>
<p><add resp="ed">12</add> Cioè che non bisogna sperare in sentenzia di Dio. Brevemente l'allegoria di questa fabula si è, che nessuno dovrebbe surgere in tanta audacia per arroganzia d'alcuno valore, ch'elli s'ereggesse contra li divini misteri, e a quelli volere contradire nè obstare, imperquello che sicome la colpa è grave, così la pena che si li consegue è aspra e dura</p></div3>
<div3><head>vv. 13-18</head>
<p>Qui vuole mostrare l'autore la disposizione del suo intelletto, la quale era mossa da quel zaffiro orientale, cioè da Beatrice, la quale s'accogliea in questa sua poetria. <emph>Dell'aer puro</emph>, cioè nell'etere, il quale è puro, che è nella montagna in la sommità. <emph>Insino al primo giro</emph>, cioè in lo cielo della luna; quasi a dire: quello fine a che è diretta questa seconda cantica, si è quello fine che a noi paleserà prima tal beatitudine come Beatrice, per la quale direzione in beato segno elli recominciava a dilettarsi, imperquello che le adversitadi dell'umana specie, ch'avea vedute nello inferno sì lo avevano rimosso da ogni delettazione speculativa</p></div3>
<div3><head>vv. 19-21</head>
<p>Qui fa l'autore menzione del tempo, e dice che quel pianeto che conforta ad amare, che è secondo astrologia Venus, si ascendea lucido e radioso, con li quali radii elli velava, overo chiudea lo segno di <emph>pisces</emph>. Sichè si segue che se <emph>pisces</emph> ascendea in quello suo oriente, dopo poco tempo dovea ascendere lo Ariete, nel quale era lo sole; sichè altro non vuol dire se non che era apresso al die in quello emisperio</p></div3>
<div3><head>vv. 22-24</head>
<p>Or qui per allegoria compera quel sito alla vita umana virtudiosa, la quale si è meridionale, e <emph>per consequens</emph> si intende sito settentrionale essere per allegoria la vita umana viziosa. Or dice che vide in quello emisperio presso a quello polo quattro stelle, le quali non vide mai se non la prima gente, cioè quelli che vissono nella età di Saturno, com'è detto nel capitolo dello inferno. Significano le quattro stelle quattro virtudi politiche, cioè prudenzia, giustizia, fortitudine e temperanza</p></div3>
<div3><head>vv. 25-27</head>
<p>Quasi a dire: il cielo gode cotali esecutori cioè, che i virtudiosi vanno in paradiso.</p>
<p><add resp="ed">26</add> Esclama contro li viziosi e contra quelli che sono nell'inferno, ponendo nel parlare <emph>continens pro contento</emph>, cioè che la voce esclama contro lo sito, e lo intelletto contra quelli che sono in quello sito, dicendoli che sono in privazione di quelle virtudi. E nota che <emph>privatio</emph> secondo lo Filosofo si è <emph>quod actum natum est habere</emph>; sichè naturalmente questi settentrionali dovriano essere virtudiosi; s'elli sono lo contrario, segueli esclamazione</p></div3>
<div3><head>vv. 28-33</head>
<p>Segue il poema mostrando come guardò a questo alto polo, che è apresso lo Carro, cioè una costellazione che ha nome <emph>Ursa minor</emph>; e introduce Cato in quello luogo per custode. Circa la quale introduzione si è da sapere, che siccome in questa piaggia elli fa menzione delli negligenti peccatori, così per opposito la giustizia divina li pone custodia sollicita; la quale per allegoria l'autore mette essere Catone, lo quale fu uno virtudioso e sollicito uomo circa le polizie mondane, sicome di quello si tratta fino al nono libro di Lucano.</p>
<p><add resp="ed">32</add> Qui nel testo notifica l'aspetto di Cato, in lo quale si vedea tanta dignitade e convenevolezza di onore come natural costume può portare, siccome ello fa comparazione dello onore che dee portare il figliuolo al padre</p></div3>
<div3><head>vv. 34-36</head>
<p>Segue il poema, come appare nel testo, di sue fattezze</p></div3>
<div3><head>vv. 37-39</head>
<p>Quasi a dire che lo detto Cato fue vertudioso delle sopradette quattro vertudi morali, le quali lo faceano lucido e appariscente quasi come avesse avuto le tre teologiche, le quali fanno risplendere e parere, come lo raggio del sole, quelle cose ch'ello illumina</p></div3>
<div3><head>vv. 40-42</head>
<p>Or qui domanda Cato Virgilio e Dante di loro condizione. E nella predetta dimanda si contiene due cose; l'una si è: chi v'ha condotti fuori de la eterna prigione? l'altra si è: come è che dannati possano uscire di quel luogo dove la giustizia di Dio li ha ordinati. <add resp="ed">40</add> <emph>Cieco fiume</emph>, cioè inferno.</p>
<p><add resp="ed">42</add> <emph>Oneste piume</emph>. Cioè li peli della barba, li quali quando parlava sì si moveano</p></div3>
<div3><head>v. 43</head>
<p>Prima dimanda</p></div3>
<div3><head>v. 46</head>
<p><emph>Son le leggi</emph>. Seconda dimanda</p></div3>
<div3><head>vv. 49-51</head>
<p>Segue il poema come Virgilio ha detto a Dante a farlo reverente a Cato, sicome appare nel testo</p></div3>
<div3><head>vv. 52-57</head>
<p>Qui Virgilio risponde alla prima domanda, e dice come donna di cielo discese e impuoseli tal viaggio a fare, acciò che a Dante fosse mostrata per lui la gente ria, cioè la perduta nello inferno; e poi tanto di quella che aspetta a gloriarsi nella eterna vita, quanto la sua scienzia lo potrà condurre, mostrando, sicome appare nel testo, che necessario fue tal viaggio a Dante, imperocchè era in tale stato dell'anima, che altra via non era a salvarlo, se non a condurlo per tal viaggio. E qui l'autore per allegoria vuole mostrare che colui, che è nel peccato ruinato, s'elli non si ricognosce e distingue in suo quore, poi per confessione esprime li suoi peccati, e adovra per atto la penitenzia, mai non può salvarsi. Sichè altro non è a trattare e distinguere in questo modo poetico delle pene dello inferno, se non a pensare e pentirsi e sodisfare de' peccati e per li peccati per lui commessi. E però dice: <emph>Per lui campare</emph>, quasi a dire: questa è la scampa del peccatore</p></div3>
<div3><head>vv. 58-75</head>
<p>Qui responde alla seconda dimanda, e dice: <emph>Questi non vide mai l'ultima sera</emph>, cioè che Dante non era ancora morto, sichè non è dannato. E soggiunge di sotto Virgilio ch'elli per sè non è sotto la protezione di Minos; sichè s'elli sono usciti dello inferno, non sono però le leggi dello inferno nè del cielo guaste. Ma che è cagione di tale andata liberarsi del peccato; la quale libertade si è molto cara, in prima chè con arduità s'acquista, secondo ch'ella è cara, cioè che fa l'uomo beato. E aduce per esemplo che lo sopradetto Cato morì per conservarsi in libertà in quella città, che ebbe nome Utica, in la quale l'anima sua lassò il suo corpo, lo quale nel gran die cioè nel die del giudicio sarà Cato alli beati. La quale istoria fue, siccome è detto, nel XIV capitolo dello Inferno: che Cato reggendo il popolo romano, dopo la morte di Pompeo essendo assediato da Cesare in Libia, anzi che volesse sottomettersi a lui, sì s'ancise</p></div3>
<div3><head>vv. 76-84</head>
<p><emph>Che questi vive</emph>. Siccom'è detto di Dante.</p>
<p><add resp="ed">78</add> <emph>Ma son del cerchio</emph>. Poichè Virgilio ha denotato di sua condizione e di Dante a Catone, qui li vuole persuadendo domandare grazia e aiuto a suo viaggio; e dice: io sono di quelli morti che sono nel cerchio dove stanno li occhi casti di Marzia tua moglie, com'è detto nel IV capitolo dello Inferno, che ancora ti priega in vista che la tegni per tua, sicome in lo predetto capitolo abbiamo detto ch'ello la ritolse, sicome pertratta Lucano; sichè per lei ne fa grazia di lasciarne andare per questo tuo paese, il quale è distribuito in sette rami, cioè che nel Purgatorio si purgano sette vizii capitali, sicome nel processo apparirà.</p>
<p><add resp="ed">83</add> <emph>Grazie riporterò</emph>; quasi a dire: questo servigio che ne farai ha merito di lode, e noi a lei di te lo faremo; e soggiunge con condizione, se elli vuole essere nomato in quello luogo. E qui è da notare bella moralitade che molte volte l'uno uomo proffera all'altro cosa ch'elli ne li crede servire, ed elli ne li disserve; e però si vuole usare sempre in tali profferte questa cautela condizionale, siccome fa qui Virgilio a Cato quando dice: <emph>Se d'esser menzionato</emph></p></div3>
<div3><head>vv. 85-90</head>
<p>Compiuta la persuasione fatta a Catone per Virgilio, fue la risposta di Cato in prima alla seconda parte, cioè a quella preghiera che gli era fatta per Marzia, e dice che <emph>breviter</emph> fine che la detta Marzia fu viva, ella li piacque tanto che ogni grazia per lei a lui domandata li fece; ma ora che dimora oltra lo inferno, non può piegare nè operare sue voglie nè desiderio, e però vana è tale persuasione, la quale hae esordio ed inizio di lusinghe</p></div3>
<div3><head>vv. 91-93</head>
<p>Qui risponde Cato alla prima parte, e mostra come tutti li officiali dello eterno imperadore sono obbedienti, li quali sono sì abili ad addurre in atto ogni suo comandamento, che come sono richiesti nel suo nome, incontanente ubbidiscono e vuolno; e però dice: Se donna dal cielo hae a condurre, altre lusinghe non ci hae bisogno, se non dire: tal cagione ti muove</p></div3>
<div3><head>vv. 94-96</head>
<p>Or qui l'autore poetando pone una allegoria nel suo cantare, della quale la sua intenzione è, che quello uomo, che intende a partirsi dal peccato, e pervenire per purgazione a stato di gloria, ha bisogno di umiliarsi; la quale conformazione e umilità si è principio di penitenzia, e però sanza essa mai non può essere l'uomo abile nè adatto a penitenzia, e però è scritto per nostra donna: <emph>quia respexit humilitatem ancillae suae</emph> etc. Sichè vogliendo ciò mostrare l'autore segue come appare nel testo.</p>
<p><add resp="ed">95</add> Giunco si è una pianta, la quale non porta foglie nè brocche, a mostrare che lo umile non dee fiorire nelle temporali cose, quasi a dire: quelli che ha a fare questo viaggio, conviene essere assolto da ogni rigidezza e temporalitade, la quale abbia sua radice in concupiscivo appetito. <emph>Ivi.</emph> Quasi a dire che non solo l'uomo dee essere disposto ad umilità, ma eziandio deve essere lavato da ogni vizio, il quale elli appella sucidume, imperquello che l'anima quando è piena di peccato, è sucida e lotosa e privata dalla luce dello eterno fattore; ed a mostrare come si discorda l'essere in peccato dal beato stato, soggiunge, e dice: <emph>Che non si converria l'occhio sorpriso</emph></p></div3>
<div3><head>vv. 100-102</head>
<p>Segue il poema, come appare nel testo</p></div3>
<div3><head>vv. 103-105</head>
<p>Esclude ogni atto fuori che umilità essere principio di purgazione.</p>
<p><add resp="ed">105</add> Quasi a dire: l'umilità si spurga ad ogni parte</p></div3>
<div3><head>vv. 106-108</head>
<p><add resp="ed">106</add> Quasi a dire che l'uomo uscito del peccato non dee volere più tornare a sì imperfetto stato.</p>
<p><add resp="ed">107</add> Cioè la chiarità della grazia discesa da Dio in lo intelletto di tali viandanti sì vi mostra la via abile a montare</p></div3>
<div3><head>vv. 121-123</head>
<p>Qui dà uno esemplo a sua istoria che andonno in luogo, dove per freddura e bassezza di luogo lo raggio del sole non avea ancor resoluto la rugiada; quasi a dire: all'ultimo termine di quella isola</p></div3>
<div3><head>v. 129</head>
<p><emph>Quel colore</emph>, cioè che per peccati era coverto</p></div3>
<div3><head>vv. 130-132</head>
<p>Cioè che mai alcuno poeta non trattò di quello luogo, che oggi si trova scritto</p></div3>
<div3><head>vv. 133-136</head>
<p>Qui compie lo suo capitolo mostrando come tutto si dispuose ad umilitade, per la quale cagione si fu conforme ad essere peregrino in tale contrada.</p>
<p><add resp="ed">135</add> Qui mostra che non si scema la grazia di Dio per avere più possessioni, che cotanto come n'è tolto, altrettanto sì ne rinnovella.</p></div3></div2>

<div2><head>II</head>

<div3 n="Versi">
<lg>
<l>Già era il sole all'orizzonte giunto,</l>
<l>Lo cui meridian cerchio coverchia</l>
<l>Ierusalem col suo più alto punto:</l></lg>
<lg>
<l>E la notte che opposita a lui cerchia,</l>
<l>Uscìa di Gange fuor colle bilance,</l>
<l>Che le caggion di man quando soverchia;</l></lg>
<lg>
<l>Sì che le bianche e le vermiglie guance,</l>
<l>Là dove io era, della bella Aurora,</l>
<l>Per troppa etate divenivan rance.</l></lg>
<lg>
<l>Noi eravam lunghesso il mare ancora,</l>
<l>Come gente che pensa suo cammino,</l>
<l>Che va col cuor, e col corpo dimora:</l></lg>
<lg>
<l>Ed ecco qual, su 'l presso dal mattino,</l>
<l>Per li grossi vapor Marte rosseggia</l>
<l>Giù nel ponente sovra il suol marino;</l></lg>
<lg>
<l>Cotal m'apparve, se io ancor lo veggia,</l>
<l>Un lume per lo mar venir sì ratto,</l>
<l>Che il mover suo nessun volar pareggia;</l></lg>
<lg>
<l>Dal qual, com'io un poco ebbi ritratto</l>
<l>L'occhio per dimandar lo Duca mio,</l>
<l>Rividil più lucente e maggior fatto.</l></lg>
<lg>
<l>Poi d'ogni lato ad esso m'apparìo</l>
<l>Un non sapea che bianco, e di sotto</l>
<l>A poco a poco un altro a lui n'uscìo.</l></lg>
<lg>
<l>Lo mio Maestro ancor mi fece motto</l>
<l>Mentre che i primi bianchi apparser ali:</l>
<l>Allor che ben conobbe il galeotto,</l></lg>
<lg>
<l>Gridò: Fa, fa che le ginocchia cali;</l>
<l>Ecco l'Angel di Dio: piega le mani;</l>
<l>Omai vedrai di sì fatti officiali.</l></lg>
<lg>
<l>Vedi che sdegna gli argomenti umani,</l>
<l>Sì che remo non vuol, nè altro velo</l>
<l>Che l'ale sue, tra liti sì lontani.</l></lg>
<lg>
<l>Vedi come l'ha dritte verso il cielo,</l>
<l>Trattando l'aere con l'eterne penne,</l>
<l>Che non si mutan come mortal pelo.</l></lg>
<lg>
<l>Poi come più e più verso noi venne</l>
<l>L'uccel divino, più chiaro appariva;</l>
<l>Perchè l'occhio da presso nol sostenne:</l></lg>
<lg>
<l>Ma chinal giuso; e quei sen venne a riva</l>
<l>Con un vasello snelletto e leggiero,</l>
<l>Tanto che l'acqua nulla ne inghiottiva.</l></lg>
<lg>
<l>Da poppa stava il celestial nocchiero,</l>
<l>Tal che farìa beato per iscritto;</l>
<l>E più di cento spirti entro sediero.</l></lg>
<lg>
<l><emph>In exitu Israel de Egitto</emph></l>
<l>Cantavan tutti insieme ad una voce,</l>
<l>Con quanto di quel salmo è poscia scritto.</l></lg>
<lg>
<l>Poi fece il segno lor di santa croce;</l>
<l>Ond'ei si gittar tutti in su la piaggia,</l>
<l>Ed ei sen gì, come venne, veloce.</l></lg>
<lg>
<l>La turba che rimase lì, selvaggia</l>
<l>Parea del loco, rimirando intorno,</l>
<l>Come colui che nuove cose assaggia.</l></lg>
<lg>
<l>Da tutte parti saettava il giorno</l>
<l>Lo sol, ch'avea colle saette conte</l>
<l>Di mezzo il ciel cacciato il capricorno,</l></lg>
<lg>
<l>Quando la nuova gente alzò la fronte</l>
<l>Ver noi, dicendo a noi: Se voi sapete,</l>
<l>Mostratene la via di gire al monte.</l></lg>
<lg>
<l>E Virgilio rispose: Voi credete</l>
<l>Forse che siamo esperti d'esto loco;</l>
<l>Ma noi sem peregrin, come voi sete.</l></lg>
<lg>
<l>Dianzi venimmo innanzi a voi un poco,</l>
<l>Per altra via che fu sì aspra e forte,</l>
<l>Che lo salire omai ne parrà gioco.</l></lg>
<lg>
<l>L'anime che si fur di me accorte,</l>
<l>Per lo spirar, ch'i' era ancor vivo,</l>
<l>Maravigliando diventaro smorte;</l></lg>
<lg>
<l>E come a messaggier, che porta olivo,</l>
<l>Tragge la gente per udir novelle,</l>
<l>E di calcar nessun si mostra schivo;</l></lg>
<lg>
<l>Così al viso mio s'affisâr quelle</l>
<l>Anime fortunate tutte quante,</l>
<l>Quasi obbliando d'ire a farsi belle.</l></lg>
<lg>
<l>Io vidi una di lor trarresi avante</l>
<l>Per abbracciarmi con sì grande affetto,</l>
<l>Che mosse me a far lo simigliante.</l></lg>
<lg>
<l>O ombre vane, fuor che nell'aspetto!</l>
<l>Tre volte dietro a lei le mani avvinsi,</l>
<l>E tante mi tornai con esse al petto.</l></lg>
<lg>
<l>Di maraviglia, credo, mi dipinsi;</l>
<l>Perchè l'ombra sorrise e si ritrasse,</l>
<l>Ed io seguendo lei, oltre mi pinsi.</l></lg>
<lg>
<l>Soavemente disse ch'io posasse:</l>
<l>Allor conobbi chi era, e pregai</l>
<l>Che per parlarmi un poco s'arrestasse.</l></lg>
<lg>
<l>Risposemi: Così com'io t'amai</l>
<l>Nel mortal corpo, così t'amo sciolta;</l>
<l>Però m'arresto: ma tu perchè vai?</l></lg>
<lg>
<l>Casella mio, per tornare altra volta</l>
<l>Là dove io son, fo io questo viaggio,</l>
<l>Ma a te com'era tanta terra tolta?</l></lg>
<lg>
<l>Ed egli a me: Nessun m'è fatto oltraggio,</l>
<l>Se quei, che leva e quando e cui gli piace,</l>
<l>Più volte m'ha negato esto passaggio;</l></lg>
<lg>
<l>Chè di giusto voler lo suo si face.</l>
<l>Veramente da tre mesi egli ha tolto</l>
<l>Chi ha voluto entrar con tutta pace.</l></lg>
<lg>
<l>Ond'io ch'er'ora alla marina volto,</l>
<l>Dove l'acqua di Tevere s'insala,</l>
<l>Benignamente fui da lui ricolto</l></lg>
<lg>
<l>A quella foce, ov'egli ha dritta l'ala:</l>
<l>Perocchè sempre quivi si ricoglie,</l>
<l>Qual verso d'Acheronte non si cala.</l></lg>
<lg>
<l>Ed io: Se nuova legge non ti toglie</l>
<l>Memoria o uso all'amoroso canto,</l>
<l>Che mi solea quetar tutte mie voglie,</l></lg>
<lg>
<l>Di ciò ti piaccia consolare alquanto</l>
<l>L'anima mia, che con la sua persona</l>
<l>Venendo qui, è affannata tanto.</l></lg>
<lg>
<l><emph>Amor che nella mente mi ragiona</emph>,</l>
<l>Cominciò egli allor sì dolcemente,</l>
<l>Che la dolcezza ancor dentro mi suona.</l></lg>
<lg>
<l>Lo mio Maestro, ed io, e quella gente</l>
<l>Ch'eran con lui, parevan sì contenti,</l>
<l>Come a nessun toccasse altro la mente.</l></lg>
<lg>
<l>Noi eravam tutti fissi ed attenti</l>
<l>Alle sue note; ed ecco il veglio onesto,</l>
<l>Gridando: Che è ciò, spiriti lenti?</l></lg>
<lg>
<l>Qual negligenza, quale stare è questo?</l>
<l>Correte al monte a spogliarvi lo scoglio,</l>
<l>Ch'esser non lascia a voi Dio manifesto.</l></lg>
<lg>
<l>E come ricogliendo biada o loglio,</l>
<l>Li colombi adunati alla pastura,</l>
<l>Queti senza mostrar l'usato orgoglio,</l></lg>
<lg>
<l>Se cosa appare ond'elli abbian paura,</l>
<l>Subitamente lasciano star l'esca,</l>
<l>Perchè assaliti son da maggior cura;</l></lg>
<lg>
<l>Così vid'io quella masnada fresca</l>
<l>Lasciar il canto, e fuggir ver la costa,</l>
<l>Come uom che va, nè sa dove riesca:</l></lg>
<lg>
<l>Nè la nostra partita fu men tosta.</l></lg></div3>
<div3><head>vv. 1-9</head>
<p>Poichè l'autore nel primo capitolo ha pertrattato poetando del custode primo del luogo, dove stanno ad aspettare tempo ad andare a purgarsi le anime, le quali sono state al mondo negligenti, e solo in fine di sua prima vita se ne sono accorte, in questo secondo capitolo intende trattare delle predette anime il stato dando alcuni fatti per esemplo fra esse, de' quali fatti s'hàe, overo ebbe, notizia nel suo tempo. Ed in prima denota la disposizione del cielo per adoperare per la sua poetria; secondo fa menzione del modo che tegnono le anime, che sono in tale stato; terzo tocca alcuna cosa della diversità, che ha l'anima in consecuzione digiunta dal corpo; quarto per allegoria mostra la condizione di quelle, fingendo per esemplo che la negligenzia appare in esse; quinto introduce Cato con gridi e biasimi a renderle sollicite, sicome nella esposizione del testo apparirà, e così compie il secondo canto. Circa la prima denotazione si è da sapere che l'autore intende questo luogo, del quale qui si fa menzione, essere a punto opposito e dall'altra parte della terra di quel sito, dov'è Ierusalem, la qual città si tiene che sia nel mezzo del mondo comunemente overo della terra abitabile, sichè uno medesimo orizon sia quello di Ierusalem con quello dello predetto luogo che fa menzione. Orizon si è quel circolo, il quale parte lo cielo tutto in due parti: l'una parte tutta si vede, ed è appellato emisperio di sopra; l'altra parte tutta ci è ascosta al viso, ed è appellata emisperio disotto, sicome chiaro si pertratta nel trattato della Spera materiale; sichè se li predetti luoghi, che sono opposti, hanno uno medesimo orizon, segue di necessità che quando il sole tocca quello circolo, all'uno luogo elli si corica, e all'altro elli si leva. Ancora è da sapere che, siccome nel predetto trattato della spera si contiene, lo emisperio di sopra è partito per uno semicircolo in due parti; l'una è tutta verso l'oriente, l'altra tutta verso l'occidente; e questo semicircolo è appellato meridiano, imperochè vada o vuole alto, o vuole basso lo sole, quand'elli tocca quello, elli è mezzodie artificiale. E dice artificiale imperquello che li astrologhi incominciano lo loro die quando lo sole tocca lo predetto meridiano, sicome e nei canoni e nelle tavole d'astronomia pienamente si contiene. Or se l'uomo immagina l'orizon partire il cielo, quel che si vede dall'ascosto, e immagina lo meridiano partire l'emisperio superno, chiaro vedrà come il semicircolo meridiano coverchia Ierusalem. Ancora è da sapere che li poeti mettono essere due foci, l'una in oriente, l'altra in occidente; quella che è orientale appellano Ganges, quella che è occidentale appellano Ibero; e questo intendono nello emisperio abitabile.</p>
<p>Sapute queste due cose, chiaro per le parole del testo si dicerne la disposizione del cielo dell'ora di che fa suo canto, e dice: <emph>Già era il sole</emph>, cioè che 'l sole era giunto all'orizzonte occidentale, il quale era orizon di quello meridiano, che cuovre Ierusalem: sichè la notte, cioè lo principio della notte, che sempre è opposto al sole, si era in Gange, cioè nell'orizzonte orientale. E dice ch'era con le bilance, cioè con quello segno celeste che è appellato Libra; sichè se la notte era in Libra, necessario il sole era in Ariete, il quale è opposto a quello. Or quello segno è appellato Libra, imperquello che quando il sole o il principio della notte è in esso, e la bilancia adegua lo die con la notte, sichè tanto spazio di tempo ha l'uno come l'altro. E a notificare tale aguaglianza dice l'autore, che quando le notti soverchiano, cioè quando crescono, le dette bilancie li caggiono di mano, cioè alla notte; e però dice: <emph>Che le caggion</emph>. Sichè hassi che Ariete ascendea in quello emisperio dov'elli era, il sole era in esso segno, e <emph>per consequens</emph>a discendeva. Or se Ariete ascendea si era in luogo overo ora del die prima, già passata l'aurora; e però soggiunge che l'aurora orientale, cioè quelli vapori che si trovavano essere in tale ora nell'oriente, per lo approssimare del sole in prima s'imbiancavano, poi per la refrazione dei radii del sole in essi diventano vermigli, poi quando ancora pure ascende il sole, diventano ranci, cioè gialli e vermigli mischi per la superabbondanzia dei raggi solari, sicome pertratta lo Filosofo nella Meteora nel capitolo <emph>De Alone et Iride</emph>. Sichè già era tanto asceso il sole ed era in tanta etade l'aurora, che tutto l'oriente era di chiarezza diventato giallo, overo rancio</p></div3>
<div3><head>vv. 10-18</head>
<p>Poich'ha detto dell'ora, qui secondo vuole trattare del modo delle anime in quello peregrine. E dice che essendo con Virgilio e pensando che via dovevano fare, vide sopra la marina di lungi una luce tutta simile al pianeto di Marte, quando ascende in l'oriente, e siano tra lo nostro viso ed esso interposti vapori, per la quale interposizione elli si mostra più rosso, che quando l'aire è nitido e sereno; e dice che venia sì ratto ed era sì tosto suo movimento, che in questi movimenti che per noi si veggiono e sentono, non si trova pari; quasi a dire: in superlativo velocissime</p></div3>
<div3><head>vv. 19-21</head>
<p>Segue il poema come appare nel testo</p></div3>
<div3><head>v. 27</head>
<p><emph>Il galeotto</emph>, cioè il reggitore di quel navilio</p></div3>
<div3><head>vv. 28-30</head>
<p><emph>Gridò fa fa</emph>. Quel replicare una dizione due fiate hàe a denotare affezione, siccome s'insegna nell'arte oratoria. <add resp="ed">28</add> <emph>Che le ginocchia</emph>. Quasi a dire: fatti reverente. <add resp="ed">29</add> <emph>Piega</emph>, cioè che alle divine cose ogni cosa si reflette</p></div3>
<div3><head>vv. 31-33</head>
<p>Poetando dice che l'arte umana non tragge a tanta perfezione e valore, quant'è usanza nelli famigliari celesti</p></div3>
<div3><head>vv. 34-36</head>
<p>Qui tocca la fragilità delle umane arti, le quali per certa stagione stanno in esse, poi si dissolvono e mutansi tutto simile al pelo umano, il quale in puerizia è poco e biondo, poi cresce e in quantità e in colore, poi si tramuta in canizie, e diventa poco, infine tutto si dissolve, e diventa nulla. Sichè a differenzia dice che 'l colore del galeotto predetto e anco le sue penne sono eterne</p></div3>
<div3><head>vv. 37-39</head>
<p>Chiaro appare la fulgidezza del suo splendore per lo testo</p></div3>
<div3><head>vv. 40-42</head>
<p>Qui tocca come lo senso umano non può sustinere oltre la sua proporzione, siccome prova lo Filosofo in <emph>De Sensu et Sensato</emph>: - <emph>Excellentia sensus corrumpit sensum</emph></p></div3>
<div3><head>vv. 46-48</head>
<p>Qui tocca lo modo dell'essere delle predette anime, le quali diceano nel canto sua condizione, cioè quello psalmo che dice: <emph>In exitu Israel de Egypto</emph>. E sicome s'hàe nella esposizione di quello, lo profeta li disse in persona del popolo di Dio, quando uscì dalle mani del Faraone, e cominciò a camminare per andare in terra di promissione; lo quale Egitto s'interpreta nel presente canto lo stato del peccato, il quale conduce l'uomo allo inferno; e lo <emph>in exitu</emph> interpreta le anime liberate da quello stato, e sono in via di pervenire in terra di promissione, cioè a gloria di vita eterna. Sichè l'allegoria dello autore intende a dire queste anime, di che ora si fa menzione, sono libere da perdizione, e sono per essere in via di salvarsi; e però fittivamente le fa recitare tal psalmo</p></div3>
<div3><head>vv. 52-54</head>
<p>Qui per bellezza di cantare tratta delli atti per esemplo di quella masnada</p></div3>
<div3><head>vv. 55-57</head>
<p>Poichè è detto della condizione delle anime che al presente capitolo pertiene, anzichè tocchi la diversità dell'anima per differenza digiunta dal corpo, si ritorna al parlare della disposizione del cielo, acciò che 'l corso appaia sì nel movimento come nel trattato. E dice che a questo punto lo giorno saettava da tutte parti, cioè che il sole era tutto sovra l'orizon, e tutto lo simile era lo segno dell'Ariete; sichè Capricorno era in lo cerchio meridiano quando Ariete era nell'orizon; ora e lo Ariete era tutto levato, necessario era declinato dal meridiano verso l'occidentale plaga</p></div3>
<div3><head>vv. 58-60</head>
<p>Cioè che si stava il cielo quando quella turba s'avvide di Dante e di Virgilio, e allora dimandare della qualità e modo del paese</p></div3>
<div3><head>v. 65</head>
<p>Cioè per lo inferno, il quale è sì duro che ogni altra fatica par diletto</p></div3>
<div3><head>vv. 67-69</head>
<p><emph>L'anime che sì fuor</emph>. Qui mostra la diversitade delle anime digiunte dal corpo, che hanno da quelle che ancor vi sono congiunte, cioè che quelle non spirano imperquello che non sono congiunte col corpo organato e adatto a fare ciò</p></div3>
<div3><head>v. 75</head>
<p><emph>Quasi obliando</emph>, cioè che tanto desideravano vedere quella novità, che dimenticavano lo suo viaggio. E nota che tale desiderio si fonda in negligenzia, cioè a lasciar quello che pesa più per minor fatto</p></div3>
<div3><head>vv. 76-81</head>
<p>Qui introduce uno a parlare ch'ebbe nome Casella, e fu nel tempo dell'autore finissimo cantatore, e già intonò delle parole dell'autore. Il quale Casella veggendo Dante li venne incontro, e per farli festa sì lo abbracciò. Dante volle a lui fare il somigliante, e nulla substanzia corporea si ritrovava nelle braccia volendolo abbracciare, della qual cosa molto si meravigliò. Altro non vuol dire se non che l'anima è substanzia spirituale, la quale non ha dimensione, sichè non si può toccare; e però dice: <emph>Vane</emph>, cioè che non hanno delle dimensioni se non l'aspetto, cioè l'apparenzia</p></div3>
<div3><head>vv. 88-90</head>
<p><add resp="ed">89</add> Cioè dislegata dal corpo.</p>
<p><add resp="ed">90</add> Qui domanda il Casella Dante di tale viaggio</p></div3>
<div3><head>vv. 91-93</head>
<p>Qui risponde al Casella Dante e dice che per tornare lìe fa tal viaggio; quasi a dire: io merito di questa poetria, che compogno, tanto che la benignità di Dio mi sortirà questo luogo all'obito mio. E non senza cagione dice di quello luogo, imperocchè fue negligente al mondo, e pure alla fine di sua età si trasse a volere meritare.</p>
<p><add resp="ed">93</add> Risposto Dante alla dimanda di Casella sì li domanda a lui, e dice: come è ciò ch'elli è cotanto tempo che tu se' morto, e pur ora vieni a far questo tragetto?</p></div3>

<div3><head>vv. 94-102</head>
<p>Qui risponde il Casella e dice: sappi che a me non è stato tolto terra, nè fattomi oltraggio, imperquello che Galeotto, che ha questo officio, non procede altro che giusto; sichè infino ad ora è stato ragionevile ch'io abbia tardato a venire in questo luogo, imperquello che siccome fui in vana delettazione nel mondo, così a porzione di tempo sono stato invano; e sì tosto come m'accorsi di mia vanità, dirizzami verso Roma, cioè verso li comandamenti della Chiesa, ed a quelli mi sottomisi; così fui libero della perdizione eternale. E però poetando dice: <emph>Ond'io ch'er'ora alla marina volto</emph>, cioè: che al mondo mi volsi a quella terra, dove Tevero entra in mare, e fassi salso, cioè a Roma, sì fui dal galeotto raccolto e adotto a suo luogo</p></div3>
<div3><head>vv. 103-105</head>
<p>Quasi a dire: lo detto galeotto non tolle d'altre persone, che non siano suddite alla fede cristiana, e <emph>per consequens</emph> alla santa Chiesa, le quali persone suddite sono libere dal viaggio di Acheronte, cioè dall'inferno</p></div3>
<div3><head>vv. 106-111</head>
<p>Qui per allegoria tocca la condizione della predetta turba, fa cantare lo Casella. E, come appare nel testo, la negligenza loro era tanta seguendo allo diletto del senso dell'audito, che elli dimenticavano la loro via</p></div3>
<div3><head>v. 112</head>
<p><emph>Amor che nella mente</emph>. Questa fu una canzone la quale disse l'autore, e fu intonata per lo ditto Casella</p></div3>
<div3><head>vv. 115-117</head>
<p>Qui mostra come Virgilio, ed ello, e quella gente stavano negligenti</p></div3>
<div3><head>vv. 118-120</head>
<p>Cioè Cato predetto, il quale ha per allegoria, com'è detto, a significare la sollicitudine, che è tutta opposta alla negligenza, ed acciò che tale vizio sia purgato, è bisogno che sollecitudine sopravegna</p></div3>
<div3><head>vv. 121-123</head>
<p>Qui Cato li riprende come appare.</p>
<p><add resp="ed">122</add> <emph>Correte al monte</emph>, cioè alla penitenzia. E metaforizza <emph>monte</emph>, imperquello che il monte tende inverso il cielo, così la penitenzia è ordinata a condurre le anime al cielo, cioè al paradiso. <emph>Ivi</emph>. <emph>Lo scoglio</emph>, cioè lo peccato che oscura sì ogni cognizione d'anima, che la somma felicità per essa non può essere cognosciuta</p></div3>
<div3><head>vv. 124-132</head>
<p><emph>E come ricogliendo</emph>. Qui esemplifica che siccome gli colombi adunati al pascolo che stanno tutti solliciti a loro opera, e se li sovravviene alcuno accidente per ch'elli abbiano paura, incontanente si levano, così questa masnada per lo sgrido di Cato, dimesso ogni loro orgoglio, ch'avere solevano nel mondo, subitamente lascionno la sollecitudine del canto, e andorono verso il monte al loro viaggio. E soggiunge che andavano smarriti come persone, che non sapevano il dove di quel viaggio</p></div3>
<div3><head>v. 133</head>
<p>Qui compie il suo capitolo e dice come anco elli per lo detto grido incontanente si partirono di quel luogo, e andorono al loro viaggio. Sichè si può ricogliere per senso tropologico di questi due capitoli che l'uomo, se elli si vuole partire dal peccato, e di quel fare penitenzia per meritare vita eterna, imprima elli conviene essere umile, e sottomettersi ad ogni subiezione; poi conviene essere sollicito e non negligente in adovrare la sua penitenzia, e lasciare le delettazioni corporali, essendo sempre fedele cristiano, imperquello che la città di vita eterna dopo che 'l Figliuol di Dio ricevè morte per la umana generazione, non ricevè d'altra condizione cittadini, sicome scrive l'Apostolo: <emph>Sine fide impossibile est placere Deo</emph>; ed in altro luogo dice: <emph>Omne, quod non est ex fide, peccatum est</emph>.</p></div3></div2>

<div2><head>III</head>

<div3 n="Versi">
<lg>
<l>Avvegnachè la subitana fuga</l>
<l>Dispergesse color per la campagna,</l>
<l>Rivolti al monte, ove ragion ne fruga;</l></lg>
<lg>
<l>Io mi ristrinsi alla fida compagna:</l>
<l>E come sare' io senza lui corso?</l>
<l>Chi m'avria tratto su per la montagna?</l></lg>
<lg>
<l>Ei mi parea da sè stesso rimorso:</l>
<l>O dignitosa coscienzia e netta,</l>
<l>Come t'è picciol fallo amaro morso!</l></lg>
<lg>
<l>Quando li piedi suoi lasciar la fretta,</l>
<l>Che l'onestade ad ogni atto dismaga,</l>
<l>La mente mia che prima era ristretta,</l></lg>
<lg>
<l>Lo intento rallargò, sì come vaga,</l>
<l>E diedi il viso mio incontro al poggio,</l>
<l>Che inverso il ciel più alto si dislaga.</l></lg>
<lg>
<l>Lo sol, che dietro fiammeggiava roggio,</l>
<l>Rotto m'era dinanzi alla figura,</l>
<l>Ch'aveva in me de' suoi raggi l'appoggio.</l></lg>
<lg>
<l>Io mi volsi da lato con paura</l>
<l>D'essere abbandonato, quando i' vidi</l>
<l>Solo dinanzi a me la terra oscura:</l></lg>
<lg>
<l>E il mio Conforto: Perchè pur diffidi.</l>
<l>A dir mi cominciò tutto rivolto;</l>
<l>Non credi tu me teco, e ch'io ti guidi?</l></lg>
<lg>
<l>Vespero è già colà, dov'è sepolto</l>
<l>Lo corpo, dentro al quale io facev'ombra:</l>
<l>Napoli l'ha, e da Brandizio è tolto.</l></lg>
<lg>
<l>Ora, se innanzi a me nulla s'adombra,</l>
<l>Non ti maravigliar più che de' cieli,</l>
<l>Che l'uno all'altro raggio non ingombra.</l></lg>
<lg>
<l>A sofferir tormenti e caldi e gieli</l>
<l>Simili corpi la virtù dispone,</l>
<l>Che, come fa, non vuol che a noi si sveli.</l></lg>
<lg>
<l>Matto è chi spera che nostra ragione</l>
<l>Possa trascorrer la infinita via,</l>
<l>Che tiene una sustanzia in tre persone.</l></lg>
<lg>
<l>State contenti, umana gente, al <emph>quia</emph>;</l>
<l>Chè se potuto aveste veder tutto,</l>
<l>Mestier non era partorir Maria;</l></lg>
<lg>
<l>E desiar vedeste senza frutto</l>
<l>Tai, che sarebbe lor disio quetato,</l>
<l>Ch'eternalmente è dato lor per lutto.</l></lg>
<lg>
<l>Io dico d'Aristotile e di Plato,</l>
<l>E di molti altri. E qui chinò la fronte;</l>
<l>E più non disse, e rimase turbato.</l></lg>
<lg>
<l>Noi divenimmo intanto appiè del monte:</l>
<l>Quivi trovammo la roccia sì erta,</l>
<l>Che indarno vi sarien le gambe pronte.</l></lg>
<lg>
<l>Tra Lerici e Turbìa, la più deserta,</l>
<l>La più romita via è una scala,</l>
<l>Verso di quella, agevole ed aperta.</l></lg>
<lg>
<l>Or chi sa da qual man la costa cala,</l>
<l>Disse il Maestro mio, fermando il passo,</l>
<l>Sì che possa salir chi va senz'ala?</l></lg>
<lg>
<l>E mentre che, tenendo il viso basso,</l>
<l>Esaminava del cammin la mente,</l>
<l>Ed io mirava suso intorno al sasso,</l></lg>
<lg>
<l>Da man sinistra m'apparì una gente</l>
<l>D'anime, che movieno i piè ver noi,</l>
<l>E non parevan, sì venivan lente.</l></lg>
<lg>
<l>Leva, dissi al Maestro, gli occhi tuoi:</l>
<l>Ecco di qua chi ne darà consiglio,</l>
<l>Se tu da te medesmo aver nol puoi.</l></lg>
<lg>
<l>Guardommi allora, e con libero piglio</l>
<l>Rispose: Andiamo in là, ch'ei vegnon piano;</l>
<l>E tu ferma la spene, dolce figlio.</l></lg>
<lg>
<l>Ancora era quel popol di lontano,</l>
<l>I' dico, dopo i nostri mille passi,</l>
<l>Quanto un buon gittator trarrìa con mano,</l></lg>
<lg>
<l>Quando si strinser tutti a' duri massi</l>
<l>Dell'alta ripa, e stetter fermi e stretti,</l>
<l>Come a guardar, chi va dubbiando, stassi.</l></lg>
<lg>
<l>O ben finiti, o già spiriti eletti,</l>
<l>Virgilio incominciò, per quella pace</l>
<l>Ch'io credo che per voi tutti si aspetti,</l></lg>
<lg>
<l>Ditene, dove la montagna giace,</l>
<l>Sì che possibil sia l'andare in suso;</l>
<l>Che il perder tempo a chi più sa più spiace.</l></lg>
<lg>
<l>Come le pecorelle escon del chiuso</l>
<l>Ad una, a due, a tre, e l'altre stanno</l>
<l>Timidette atterrando l'occhio e il muso;</l></lg>
<lg>
<l>E ciò che fa la prima, e l'altre fanno,</l>
<l>Addossandosi a lei s'ella s'arresta,</l>
<l>Semplici e quete, e lo 'mperchè non sanno:</l></lg>
<lg>
<l>Sì vid'io muovere a venir la testa</l>
<l>Di quella mandria fortunata allotta,</l>
<l>Pudica in faccia, e nell'andare onesta.</l></lg>
<lg>
<l>Come color dinanzi vider rotta</l>
<l>La luce in terra dal mio destro canto,</l>
<l>Sì che l'ombr'era da me alla grotta,</l></lg>
<lg>
<l>Restaro, e trasser sè indietro alquanto,</l>
<l>E tutti gli altri che venieno appresso,</l>
<l>Non sappiendo il perchè, fenno altrettanto.</l></lg>
<lg>
<l>Sanza vostra dimanda io vi confesso,</l>
<l>Che questi è corpo uman che voi vedete,</l>
<l>Perchè il lume del sole in terra è fesso.</l></lg>
<lg>
<l>Non vi maravigliate; ma credete</l>
<l>Che, non senza virtù che dal ciel vegna,</l>
<l>Cerchi di soverchiar questa parete.</l></lg>
<lg>
<l>Così il Maestro. E quella gente degna:</l>
<l>Tornate, disse, intrate innanzi dunque,</l>
<l>Co' dossi delle man facendo, insegna.</l></lg>
<lg>
<l>Ed un di loro incominciò: Chiunque</l>
<l>Tu se', così andando volgi il viso,</l>
<l>Pon mente, se di là mi vedesti unque.</l></lg>
<lg>
<l>Io mi volsi ver lui, e guardail fiso:</l>
<l>Biondo era e bello, e di gentile aspetto;</l>
<l>Ma l'un de' cigli un colpo avea diviso.</l></lg>
<lg>
<l>Quando i' mi fui umilmente disdetto</l>
<l>D'averlo visto mai, ei disse: Or vedi:</l>
<l>E mostrommi una piaga a sommo il petto.</l></lg>
<lg>
<l>Poi disse sorridendo: I' son Manfredi,</l>
<l>Nipote di Costanza Imperadrice;</l>
<l>Ond'io ti prego che quando tu riedi,</l></lg>
<lg>
<l>Vadi a mia bella figlia, genitrice</l>
<l>Dell'onor di Cicilia e d'Aragona,</l>
<l>E dichi a lei il ver, s'altro si dice.</l></lg>
<lg>
<l>Poscia ch'i' ebbi rotta la persona</l>
<l>Di due punte mortali, io mi rendei</l>
<l>Piangendo a quei che volentier perdona.</l></lg>
<lg>
<l>Orribil furon li peccati miei;</l>
<l>Ma la bontà infinita ha sì gran braccia,</l>
<l>Che prende ciò, che si rivolve a lei.</l></lg>
<lg>
<l>Se il pastor di Cosenza che alla caccia</l>
<l>Di me fu messo per Clemente, allora</l>
<l>Avesse in Dio ben letta questa faccia,</l></lg>
<lg>
<l>L'ossa del corpo mio sarieno ancora</l>
<l>In co' del ponte presso a Benevento,</l>
<l>Sotto la guardia della grave mora.</l></lg>
<lg>
<l>Or le bagna la pioggia e move il vento</l>
<l>Di fuor dal regno, quasi lungo il Verde,</l>
<l>Ove le trasmutò a lume spento.</l></lg>
<lg>
<l>Per lor maladizion sì non si perde,</l>
<l>Che non possa tornar l'eterno amore,</l>
<l>Mentre che la speranza ha fior del verde.</l></lg>
<lg>
<l>Ver è che quale in contumacia muore</l>
<l>Di santa Chiesa, ancor che al fin si penta,</l>
<l>Star li convien da questa ripa in fuore</l></lg>
<lg>
<l>Per ogni tempo, ch'egli è stato, trenta,</l>
<l>In sua presunzion, se tal decreto</l>
<l>Più corto per buon preghi non diventa.</l></lg>
<lg>
<l>Vedi oramai se tu mi puoi far lieto,</l>
<l>Rivelando alla mia buona Costanza</l>
<l>Come m'hai visto, ed anco esto divieto;</l></lg>
<lg>
<l>Chè qui per quei di là molto s'avanza.</l></lg></div3>
<div3 n="Introduzione">
<p>In questo capitolo intende l'autore trattare d'alcuni negligenti, li quali alla fine loro si convertirono a Dio; e fu loro conversione di tale essere, che vinse la impietà, che per essi era usata in sua vita. E poetizzando brevemente fa cinque cose in questo. La prima si è a mostrare che l'anima digiunta dal corpo non riceve naturalmente diversitade dalle corporali azioni la qual parte ha due parti. La prima è come non fa ombra nè non spezza li raggi del sole, non spira, nè s'affatica come quando è congiunta col corpo. La seconda parte si è come naturalmente l'anima non patisse pena d'azione corporea secondo la posizione de' fisici, ma sicome prova san Tommaso d'Aquino nel <emph>Contra Gentiles</emph> 8, capitolo 89: l'anima dal corpo separata patisce pene poi d'azione corporale. La terza cosa che l'autore fa nel presente capitolo: si recita introducendo Manfredo re di Cicilia a parlare la misericordia e benivolenzia del Creatore del mondo. La quarta cosa che 'l fa si è a mostrare la pena delli ben disposti, li quali sono in contumacia della Chiesa. La quinta cosa è l'effetto della orazione fatta per quelli, che sono in stato di grazia, quanto giova a quelli a chi bisogna purgarsi dei loro peccati commessi nel mondo; e come per essa s'abbrevia la pena, che sostenere dovrebbono.</p>
<p>Alla prima parte è da sapere che l'anime separate da corpo non possono fare ombra essendo nei raggi del sole, imperquello che elle sono substanzie semplici e non composite, non hanno alcuna solidezza, per la quale elle debbiano imbrigare al trapassare delli raggi, e vedemone due esempli. In prima che sono alcuni corpi diafani, li quali non imbrigano lo trapassare de' raggi, come l'acqua, l'aire, lo vetro, lo cristallo ecc. ancora vedemo che li cieli, che sono corpi semplici, non imbrigano l'uno la luce dell'altro, sicome li raggi di Saturno non sono imbrigati per sei cieli, che siano infra di sè verso la terra; quello di Iupiter per cinque, quelli di Marte per quattro, quelli del Sole per tre, <emph>etc.</emph> Or se alcuni sono corpi e semplici e composti, che non imbrigano li raggi del sole od altro lume, molto maggiormente l'anima separata dal corpo, che è substanzia spirituale, non li dee imbrigare.</p>
<p>Ancor non spira nè fa fatica imperquello che spirare e affaticare sono sue passioni infino che elle sono congiunte col corpo; quando sono separate non sono organate, non li viene meno lo calore naturale, e però non lo riceveno; e questo s'intende naturalmente.</p>
<p>Alla seconda parte è da sapere che li filosofi filosofando secondo natural processo non vedeano che una cosa potesse agere, overo fare in alcuna altra, s'elle non erano simili overo conformi insieme. E però che non trovavano alcuna similitudine nè conformità dentro l'anima e 'l corpo, non poteano vedere come l'anima separata potesse essere tormentata, nè ricevere pena da azione corporale. Vero è che, sicome è detto, santo Tommaso il pone nel preallegato libro e tolle per principio quello santo Matteo 25: <emph>ite maledicti in ignem aeternum</emph> etc. Tolta questa presupposizione: prova naturalmente come possano l'anime de' dannati ricevere pene da azioni corporali.</p>
<p>Alla terza parte è da sapere che la benivolenzia e la misericordia del nostro Signore è tanta, che è impossibile che ella possa comprendere per noi che vediamo e tegniamo per fede, che oggi siano santi moltissimi, li quali furono nel mondo grandi peccatori, e commiseno di grandi vizii, come fu David profeta che fe' morire Uria, come fu santo Paolo che perseguia così robustamente li Cristiani, e infine fe' lapidare santo Stefano; la Maddalena <emph>etc.</emph> Ancora come volle descendere in terra, e riavere carne e passione per salvare e redimere la umana generazione dal peccato; le quali cose sono, se ciò potesseno intendere, gradi e segni della moltitudine della sua misericordia, sicome dice lo Psalmista: <emph>Et secundum moltitudinem miserationum tuarum</emph>. Per la quale cosa, come apparirà nel testo, una picciola scintilla di speranza riaccende in grazia per la predetta misericordia l'uomo.</p>
<p>Alla quarta cosa è da sapere, siccome dice san Tommaso nel preditto libro, capitolo 71: lo bapismo sì hae efficacia alcuna in remissione de' peccati, ed eziandio innanzi che atto el se abbia essendo in proposito di quello ricevere, avvegnachè ricevuto elli conferisca e doni più pieno effetto, e in acquistar grazia e in remissione di colpa; con ciò sia cosa che lo ricevere dal baptismo s'acquista grazia e rimettesi la colpa. Così similemente dice che è in le chiavi della Chiesa, le quali hanno efficacia in alcuno eziandio innanzi ch'ello in atto se le sottoponga essendo in proposito di sottometterseli.</p>
<p>Ma maggior grazia conferisceno e più pieno è remessa la colpa, quando in atto l'uomo gli è sottoposto <emph>etc.</emph></p>
<p>Or pone l'autore questi termini ch'elli fa menzione d'alcuni, li quali avevano in proposito di sottomettersi alle chiavi della Chiesa, morirono in quello mezzo, sì ch'elli non se li poterono sottomettere in atto, ma per lo suo proposito non li lascia perdere: e per quella colpa che non ricevenno tal penitenzia e subiezione in atto poeticamente gli appena.</p>
<p>Alla quinta cosa è da sapere che la orazione ha grandissima efficacia, ma vuole essere fatta da fedele e da sollecito e attento uomo e dee essere la petizione pia e giusta; e però che così fatte orazioni fa, ha lo suo intento; delle quali dice san Grisostomo: <emph>nunquam oranti beneficia denegat</emph>; e nel Psalmo dice: <emph>voluntatem timentium se faciet et orationes eorum exaudiet et salvos faciet eos</emph>. E l'autore in specialità intende di questa pia orazione, la quale si fa per quelli che sono nel purgatorio disposti ad essere in quello, per la quale loro pena s'abbrevia, e liberansi di stimolo, e vanno nella eterna pace e gloria.</p>
<p>Detto brevemente la intenzione del terzo capitolo, si è da esponere lo testo acciò che meglio s'intenda</p></div3>
<div3><head>vv. 1-6</head>
<p>Continua questo capitolo al precedente, e dice: avvegnachè per lo sgrido di Cato quella masnada, ch'era attenta al canto di Casella, si dispergesse per quella campagna dov'erano, e tutti andavano verso lo monte dove la ragione, cioè la giustizia, ne fruga, cioè purga, io non mi dispersi; se li intende: ma restrinsimi al poeta; quasi a dire: io mi tornai al mio consiglio, il quale era tutto disposto a salire il monte, cioè lo mio cognoscimento era tutto adatto a doversi purgare</p></div3>
<div3><head>vv. 7-9</head>
<p>Quasi a dire che 'l suo cognoscimento era rimaso perch'era stato negligente nel cantare di Casella, cioè nelle mondane delettazioni.</p>
<p><add resp="ed">8</add> Qui mostra ch'ell'è uno medesimo atto maggior peccato in uno che in un altro, imperquello che 'l fallo d'uno savio è troppo più da biasimare, che d'uno folle</p></div3>
<div3><head>vv. 10-15</head>
<p>Qui mostra che atto di onestade dee essere riposato, e partirsi subito, d'una cura in altra si è l'opposito, sichè non segue il vano onestade. Ma soggiunge che dappoi la mente, che al ditto fallo si strinse, s'allargò nel primo proposito e cominciò a rendersi attenta a suo cammino</p></div3>
<div3><head>vv. 16-18</head>
<p>Chiaro appare ch'ello facea ombra</p></div3>
<div3><head>vv. 19-21</head>
<p>Qui tocca come quando non vide l'ombra di Virgilio così come la sua dubitò</p></div3>
<div3><head>vv. 22-27</head>
<p>Chiaro appare come Virgilio li disse ch'elli era senza corpo, e come altra ora era in quel luogo, dov'è sepolto il corpo suo, cioè a Napoli, nel quale elli è mo; avvegnachè fu tolto da Brandizio, dove fu sepolto quando morìo. E dice <emph>Vespro</emph>, il quale elli intende per notte, cioè che in lo emisperio ov'è Napoli era notte, e in quello ove elli erano, era già lo sole sovra l'orizzonte</p></div3>
<div3><head>vv. 28-30</head>
<p>Chiaro appare per lo esemplo che 'l pone, com'è detto di sopra</p></div3>
<div3><head>vv. 31-36</head>
<p>Ora qui tocca come le anime sono passibili da diversità di corpi, e dice che secondo natural cognizione similitudini de' corpi s'aggiunseno insieme, ma come li diversi questo per la ditta cognizione non ci è disvelato, cioè aperto. E però dice che stolto pensiero è quello che pensa che la nostra cognizione naturale possa comprendere l'ordine del Creatore, lo quale è infinito, ed <emph>è una substanzia e tre persone</emph>: quasi a dire: lo intelletto umano non può tanto ascendere, con ciò sia infinito non è pertransibile. <emph>Philosophus: tertio phisicorum</emph></p></div3>
<div3><head>vv. 37-39</head>
<p>Or com'è detto di sopra per autorità di santo Matteo, si prova le anime patire di fuoco materiale: la quale qualità non cognosciemo per demostrazione, cioè <emph>propter quid</emph>, ma cognoscemola <emph>quia</emph>, cioè che si dovemo tenere che sia. E però: soggionge elli: se in queste così fatte cose la ragione umana fosse sufficiente, elli non era mestieri che Cristo incarnasse nel corpo di nostra Donna; per lo quale ne fu noto quello che compreendere non potemo</p></div3>
<div3><head>vv. 40-45</head>
<p>Or qui prova quello che ha detto in questo modo: Se 'l fusse possibile per cognizione umana a compreendere la divinità e l'ordine di quella nelle creature, certo elli l'arebbe cognosciuto e compreso e Aristotile e Plato e Virgilio medesimo, e molti altri filosofi, li quali conobbero tutto quello che per intelletto umano si può compreendere, e se non ciascuno per sè, almeno tutti insieme. E noi sappiamo e vediamo ch'elli non seppeno teologia, nè non ebbeno le tre virtudi spirituali, per le quali cose elli non sono salvi, ma perduti eternamente.</p>
<p>Sichè chiaro appare, poichè per li predetti filosofi non fu trascorsa la via infinita con nostra ragione, ch'elli è stolto a pensare che per essa ella si possa trascorrere. Or la decepzione, la quale fu nelli predetti filosofi circa questa materia, si fu che solo per uno modo elli voleano considerare ogni cosa, cioè per modo naturale, e quelle cose, di che perveniamo in notizia per lo preditto modo, teneano e credeano, ed altra no.</p>
<p>Di questo fallo appare chiaro in le scienzie matematiche, che se l'uomo vuole tenere uno modo in moltiplicare numeri e quel medesimo in dividerli, necessario appare come l'uno è falso; similemente in trovare lo diametro del circolo e in trovare quello del quadrato; simile è in musica dividere li tempi perfetti e li imperfetti <emph>etc.</emph>. Or così in proposito voler cercare le spirituali e divine cose per lo modo che si cercano le create e naturali, è erratico: e però dice che 'l disio di quelli fu senza frutto. E s'elli avesseno tenuto che lo intelletto nostro non potesse tanto ascendere, sarebbono rimasi quieti; or perchè nol fenno, si sono in quello ripresi.</p>
<p><add resp="ed">44</add> <emph>E qui chinò la fronte</emph>, quasi a dire che Virgilio perchè vide che redarguiva sè medesimo si rimase turbato</p></div3>
<div3><head>vv. 46-51</head>
<p>Qui seguendo il poema tratta dell'arduità della montagna dov'hanno a ascendere, e dà per esemplo, acciò che meglio si imagini, e dice che tra Lerici, che è una terra dei Genovesi sopra la marina, e Turbìa, che è similemente una terra al principio di Provenza verso Genova sul mare, si è di arduissime montagne e faticose, da andare le quali per comparazione a quella dove dovevano ascendere sono scale e leggierissime e aperte montate; la quale malagevolezza hae a significare per allegoria la penitenzia, la quale è molto diforme alle delettazioni sensitive</p></div3>
<div3><head>v. 54</head>
<p><emph>Senz'ala</emph>, cioè chi non vola con ala</p></div3>
<div3><head>vv. 58-60</head>
<p><emph>Da man sinistra</emph>, nota qui la tardata di questa gente. Questa gente ha a significare la tardità, che ebbeno nel mondo e furono negligenti ad operare opere meritorie</p></div3>
<div3><head>v. 66</head>
<p>Quasi a dire: non sia in te tale tardità, e per opposito di negligenzia ferma tua speranza</p></div3>
<div3><head>vv. 67-69</head>
<p>Descrive lo spazio che era tra essi e la gente predetta, quando s'accorsero di Virgilio e di Dante</p></div3>
<div3><head>vv. 73-78</head>
<p>Qui persuade Virgilio la detta gente per renderli benivoli alla risposta mostrando eziandio com'erano gente saputa e che li agravava a perdere tempo, quasi a dire: noi non siamo negligenti</p></div3>
<div3><head>vv. 79-93</head>
<p>Qui esemplifica in atto di quelle anime quando veniano verso essi: e sicome avviene che le pecore seguono le vestigie delle prime del suo peculio, così faceano quelle anime; e come avviene per alcuno accidente che le prime del peculio s'arrestano, e le altre, non s'avvedono di quelle, ma per lo esercizio dello andare si cavalcano e sormontano addosso a quelle che si arrestano. Così le prime di quella mandria vedendo novità, cioè che Dante facea ombra, perchè erali col corpo, sì si arrestano; quelle che seguivano, non vedendo quella novità, spingeansi innanzi, non poteano cavalcare, si arrestavano, ma non sapevano per che cagione. E nota che lo autore dice che la luce era rotta dal destro lato, quasi a dire che 'l sole lo feria dal sinistro lato; e s'elli avea volto il viso verso levante, seguesi ch'elli era nello emisperio opposito della terra abitabile, imperquello che essendo nello emisperio abitabile e volto a levante, lo sole fiere dal destro lato, e <emph>per consequens</emph> l'ombra è dal sinistro</p></div3>
<div3><head>vv. 94-96</head>
<p>Segue lo poema ancora persuadendo Virgilio quella gente per avere risposta, proponendo ad essi lo grazioso effetto di Dante</p></div3>
<div3><head>vv. 103-108</head>
<p>Qui introduce l'autore a parlare lo re Manfredi, il quale, come appare nel testo, tocca la condizione di suo essere; e, come appare, l'autore prima descrive il suo nobile aspetto, quando dice: <emph>Biondo era e bello</emph>. Circa la quale novella è da sapere che lo re Manfredi fu figliuolo di Federigo secondo imperadore, e fu naturale, per lo quale suo padre elli fu fatto re di Cicilia; ebbe una figliuola, la quale ebbe nome Costanza, la quale fu madre di don Federigo di Cicilia e di don Iacomo d'Aragona. Or questo re Manfredo nella sua vita non si seppe conformare con la Chiesa, e giunse a tanto che la Chiesa lo scomunicò, e mandolli uno legato, il quale giurò che convenia ch'elli lo cacciasse del regno con lo re Carlo, che era conte di Provenza e re di Cicilia. E, sicome è detto nel XXVIII capitolo dell'Inferno, lo re Manfredi fu sconfitto a Cepperano con sua gente, ed elli fu ferito, come qui appare nel testo</p></div3>
<div3><head>vv. 112-117</head>
<p>Qui denota il nome suo, e perchè fu figliuolo naturale non volle tôrre il sopranome del padre, ma fassi nipote di sua ava, la quale ebbe nome Costanza, per la quale alla sua figliuola pose nome Costanza.</p>
<p><add resp="ed">114</add> Qui priega Manfredo Dante che vada a sua figliuola, e dicali la sua condizione, acciò che ella faccia per lui pregare, imperquello che elli è in istato non perduto, e perchè sa che oppinione può essere di lui dubbiando che non sia dannato, dicali lo vero se altro si dice</p></div3>
<div3><head>vv. 118-123</head>
<p>Qui tocca Manfredo il modo della sua morte e come ritornò al Creatore pieno di misericordia, il quale l'hae sì infinita, ed ha sì larghe le braccia, e prende sì volontiera chi si rivolge ad essa, che elli rivolgendosi a lei fu ricevuto con tutto che grande orribilità fosse nelli suoi peccati. Ahi! che ver disse lo Psalmista: <emph>Misericordia domini plena est terra</emph></p></div3>
<div3><head>vv. 124-132</head>
<p>Or qui continua che 'l predetto legato avendo fatto il sacramento di cacciare Manfredo del regno, e Manfredo essendo morto e seppellito a Benevento nell'arca de' suoi antecessori, lo detto legato di notte lo fe' tôrre, e gittarlo fuori del regno alla marina, dove le onde verdi dell'acqua bagnano la terra, e fue in quel luogo dove lo scomunicò; e però dice: <emph>Al lume spento</emph>, cioè ad amortare di candele, come è la consuetudine dello scomunicare. Or dice Manfredo: s'avesse saputo ch'io fossi sì ricevuto dalla benivolenzia di Dio, come sono, elli non avrebbe fatto gittare via l'ossa mia com'elli fece, ma sarebbono ancor nell'arca presso il ponte a Benevento</p></div3>
<div3><head>vv. 133-135</head>
<p>Or qui tocca Manfredi una dubitazione, la quale di sopra è assolta: se per maledizione dei pastori si può sì perdere, che non vi sia rimedio a poter tornare in grazia. E dice che non danna tanto lor maledizione, che l'uomo non possa ritornare tuttavolta, dato che li rimanga alcuna speranza di ritornare in grazia; la soluzione è detta di sopra come lo sperare e volere sottomettersi alle chiavi della chiesa; ed eziandio conferisce grazia innanzi che sia tal subiezione prodotta in atto</p></div3>
<div3><head>vv. 136-138</head>
<p>Or qui mostra che la giustizia di Dio punisce ogni colpa commensurando la pena ad essa, e dice: <emph>Per ogni tempo</emph></p></div3>
<div3><head>vv. 139-145</head>
<p>Questo non è però determinato numero, ma di licenzia poetrie è conceduto alli poeti determinare e in numero e in luogo quello che secondo vero non è in essere.</p>
<p><add resp="ed">140</add> Qui mostra che per orazione del decreto di Dio l'effetto s'accorcia; e però lui priega che lo notifichi a Costanza sua figliuola, acciò che s'allevi la pena del tempo del suo esilio, imperquello che in quello così fatto luogo molto s'avanza per le orazioni de' mondani, che sono in istato di grazia.</p>
<p>Così compie suo capitolo. Per lo quale capitolo si può avere tal senso tropologico, che non si dee l'uomo mai diffidare della misericordia di Dio, e se l'uomo cade in disgrazia della Chiesa, al più tosto che si può, ritornare in conciliazione; ultimo, orare per li peccatori, li quali sono passati di questa vita, e specialmente per li intimi e propinqui.</p></div3></div2>

<div2><head>IV</head>

<div3 n="Versi">
<lg>
<l>Quando per dilettanze ovver per doglie,</l>
<l>Che alcuna virtù nostra comprenda,</l>
<l>L'anima bene ad essa si raccoglie,</l></lg>
<lg>
<l>Par che a nulla potenzia più intenda;</l>
<l>E questo è contra quello error, che crede</l>
<l>Che un'anima sovr'altra in noi s'accenda.</l></lg>
<lg>
<l>E però, quando s'ode cosa o vede,</l>
<l>Che tenga forte a sè l'anima volta,</l>
<l>Vassene il tempo, e l'uom non se n'avvede:</l></lg>
<lg>
<l>Ch'altra potenzia è quella che l'ascolta,</l>
<l>Ed altra è quella che ha l'anima intera:</l>
<l>Questa è quasi legata, e quella è sciolta.</l></lg>
<lg>
<l>Di ciò ebb'io esperienzia vera,</l>
<l>Udendo quello spirto ed ammirandolo:</l>
<l>Chè ben cinquanta gradi salito era</l></lg>
<lg>
<l>Lo sole, ed io non m'era accorto, quando</l>
<l>Venimmo dove quell'anime ad una</l>
<l>Gridaro a noi: Qui è vostro dimando.</l></lg>
<lg>
<l>Maggiore aperta molte volte impruna,</l>
<l>Con una forcatella di sue spine,</l>
<l>L'uom della villa, quando l'uva imbruna,</l></lg>
<lg>
<l>Che non era la calla, onde salìne</l>
<l>Lo Duca mio ed io appresso soli,</l>
<l>Come da noi la schiera si partìne</l></lg>
<lg>
<l>Vassi in Sanleo, e discendesi in Noli:</l>
<l>Montasi su in Bismantova, e in cacume</l>
<l>Con esso i piè: ma qui convien ch'uom voli,</l></lg>
<lg>
<l>Dico coll'ali snelle e con le piume</l>
<l>Del gran disio, diretro a quel condotto,</l>
<l>Che speranza mi dava, e facea lume.</l></lg>
<lg>
<l>Noi salivam per entro il sasso rotto,</l>
<l>E d'ogni lato ne stringea lo stremo,</l>
<l>E piedi e man voleva il suol di sotto.</l></lg>
<lg>
<l>Quando noi fummo in su l'orlo supremo</l>
<l>Dell'alta ripa, alla scoperta piaggia:</l>
<l>Maestro mio, diss'io, che via faremo?</l></lg>
<lg>
<l>Ed egli a me: Nessun tuo passo caggia;</l>
<l>Pur su al monte dietro a me acquista,</l>
<l>Fin che n'appaia alcuna scorta saggia.</l></lg>
<lg>
<l>Lo sommo er'alto che vincea la vista,</l>
<l>E la costa superba più assai,</l>
<l>Che da mezzo quadrante a centro lista.</l></lg>
<lg>
<l>Io era lasso, quando cominciai:</l>
<l>O dolce padre, volgiti, e rimira</l>
<l>Com'io rimango sol, se non ristai.</l></lg>
<lg>
<l>Figliuol mio, disse, insin quivi ti tira,</l>
<l>Additandomi un balzo poco in sue,</l>
<l>Che da quel lato il poggio tutto gira.</l></lg>
<lg>
<l>Sì mi spronaron le parole sue,</l>
<l>Ch'io mi sforzai, carpando appresso lui.</l>
<l>Tanto che il cinghio sotto i piè mi fue.</l></lg>
<lg>
<l>A seder ci ponemmo ivi ambedui</l>
<l>Volti a levante, ond'eravam saliti,</l>
<l>Che suole a riguardar giovare altrui.</l></lg>
<lg>
<l>Gli occhi prima drizzai a' bassi liti;</l>
<l>Poscia gli alzai al sole, ed ammirava</l>
<l>Che da sinistra n'eravam feriti.</l></lg>
<lg>
<l>Ben s'avvide il Poeta, che io stava</l>
<l>Stupido tutto al carro della luce,</l>
<l>Ove tra noi ed Aquilone intrava.</l></lg>
<lg>
<l>Ond'egli a me: Se Castore e Polluce</l>
<l>Fossero in compagnia di quello specchio,</l>
<l>Che su e giù del suo lume conduce,</l></lg>
<lg>
<l>Tu vedresti il Zodiaco rubecchio</l>
<l>Ancora all'Orse più stretto rotare,</l>
<l>Se non uscisse fuor del cammin vecchio.</l></lg>
<lg>
<l>Come ciò sia, se il vuoi poter pensare,</l>
<l>Dentro raccolto immagina Sion</l>
<l>Con questo monte in su la terra stare</l></lg>
<lg>
<l>Sì, che ambedue hanno un solo orizzon,</l>
<l>E diversi emisperi; onde la strada,</l>
<l>Che mal non seppe carreggiar Feton,</l></lg>
<lg>
<l>Vedrai come a costui convien che vada</l>
<l>Dall'un, quando a colui dall'altro fianco,</l>
<l>Se l'intelletto tuo ben chiaro bada.</l></lg>
<lg>
<l>Certo, Maestro mio, diss'io, unquanco</l>
<l>Non vid'io chiaro sì, com'io discerno,</l>
<l>Là dove mio ingegno parea manco:</l></lg>
<lg>
<l>Che il mezzo cerchio del moto superno.</l>
<l>Che si chiama Equatore in alcun'arte,</l>
<l>E che sempre riman tra il sole e il verno,</l></lg>
<lg>
<l>Per la ragion che di', quinci si parte</l>
<l>Verso settentrion, quando gli Ebrei</l>
<l>Vedevan lui verso la calda parte.</l></lg>
<lg>
<l>Ma se a te piace, volentier saprei</l>
<l>Quanto avemo ad andar, chè il poggio sale</l>
<l>Più che salir non posson gli occhi miei.</l></lg>
<lg>
<l>Ed egli a me: Questa montagna è tale,</l>
<l>Che sempre al cominciar di sotto è grave,</l>
<l>E quanto uom più va su e men fa male.</l></lg>
<lg>
<l>Però quand'ella ti parrà soave</l>
<l>Tanto, che il su andar ti sia leggiero,</l>
<l>Come a seconda giù l'andar per nave;</l></lg>
<lg>
<l>Allor sarai al fin d'esto sentiero:</l>
<l>Quivi di riposar l'affanno aspetta:</l>
<l>Più non rispondo, e questo so per vero.</l></lg>
<lg>
<l>E, com'egli ebbe sua parola detta,</l>
<l>Una voce di presso sonò: Forse</l>
<l>Che di sedere in prima avrai distretta.</l></lg>
<lg>
<l>Al suon di lei ciascun di noi si torse,</l>
<l>E vedemmo a mancina un gran petrone,</l>
<l>Del qual ned io ned ei prima s'accorse.</l></lg>
<lg>
<l>Là ci traemmo; ed ivi eran persone</l>
<l>Che si stavano all'ombra dietro al sasso,</l>
<l>Com'uom per negligenza a star si pone.</l></lg>
<lg>
<l>Ed un di lor che mi sembrava lasso,</l>
<l>Sedeva ed abbracciava le ginocchia,</l>
<l>Tenendo il viso giù tra esse basso.</l></lg>
<lg>
<l>O dolce Signor mio, diss'io, adocchia</l>
<l>Colui che mostra se più negligente,</l>
<l>Che se pigrizia fosse sua sirocchia.</l></lg>
<lg>
<l>Allor si volse a noi, e pose mente,</l>
<l>Movendo il viso pur su per la coscia,</l>
<l>E disse: Or va su tu, che se' valente.</l></lg>
<lg>
<l>Conobbi allor chi era; e quell'angoscia,</l>
<l>Che m'avacciava un poco ancor la lena,</l>
<l>Non m'impedì l'andare a lui; e poscia</l></lg>
<lg>
<l>Che a lui fui giunto, alzò la testa appena,</l>
<l>Dicendo: Hai ben veduto, come il sole</l>
<l>Dall'omero sinistro il carro mena?</l></lg>
<lg>
<l>Gli atti suoi pigri, e le corte parole</l>
<l>Mosson le labbra mie un poco a riso;</l>
<l>Poi cominciai: Belacqua, a me non duole</l></lg>
<lg>
<l>Di te omai; ma dimmi, perchè assiso</l>
<l>Qui ritta se'? attendi tu iscorta,</l>
<l>O pur lo modo usato t'hai ripriso?</l></lg>
<lg>
<l>Ed ei: Frate, l'andare in su che porta?</l>
<l>Chè non mi lascerebbe ire a' martiri</l>
<l>L'angel di Dio che siede in su la porta.</l></lg>
<lg>
<l>Prima convien che tanto il ciel m'aggiri</l>
<l>Di fuor da essa, quanto fece in vita,</l>
<l>Perch'io indugiai al fine i buon sospiri;</l></lg>
<lg>
<l>Se orazione in prima non m'aita,</l>
<l>Che surga su di cor che in grazia viva:</l>
<l>L'altra che val, che in ciel non è udita?</l></lg>
<lg>
<l>E già il Poeta innanzi mi saliva,</l>
<l>E dicea: Vienne omai, vedi ch'è tocco</l>
<l>Meridian dal sole, e dalla riva</l></lg>
<lg>
<l>Copre la notte già col piè Morocco.</l></lg></div3>
<div3 n="Introduzione">
<p>In questo quarto capitolo fa l'autore menzione di cinque cose. La prima determina un dubbio del quale fu oppinione erronea: se l'uomo avea tre anime, cioè vegetativa, sensitiva e razionale; oppure una sola anima che avesse queste tre possanze in sè. La seconda cosa si è ch'ella denota grandissima arduità di camminare per quel luogo. La terza cosa è da sapere lo sito della contrada dove elli era per constellazione. La quarta cosa dice che in quel luogo sono anime, le quali furono nel mondo negligenti; e solo alla fine della sua prima vita si diedero a virtù meritorie. La quinta cosa è come, per orazione di persona, che sia in grazia, si libera la pena di quel luogo.</p>
<p>Circa la prima cosa è da sapere che fu oppinione che nell'uomo fossono tre anime; la prima fosse la vegetativa, per la quale l'uomo crescesse e notricasse e ricevesse alimento: la seconda fusse l'anima sensitiva, la quale sovravvenisse nel feto nel ventre della madre sì tosto come ello è organato, cioè come lo corpo ha occhi, naso, nervi <emph>etc.</emph> La terza fosse la intellettiva, la quale sovravvenisse all'uomo quando è in etade d'intendere e di cognoscere. E così per questa oppinione s'accendea la intellettiva sovra la vegetativa, e la razionale sovra la sensitiva e vegetativa. Or se questo fosse seguirebbesi che in uno medesimo istante l'anima vegetativa farebbe sua virtude vi oppererebbe sua possanza, la intellettiva sua possanza per sè, la sensitiva sua possanza per sè. E così in uno medesimo istante l'uomo crescerebbe, distinguerebbe in la visiva bianco da nero <emph>etc.</emph>, e speculerebbe per sè in scienzia. La quale consequenzia vuole dire l'autore che non può essere, e però li dice erronee; ch'elli dice che tanto era sollicito a quello, che li dicea Manfredi predetto, che l'anima sensitiva non s'accorgea che 'l sole era già cinquanta gradi asceso sovra l'orizzonte. E però dice che quando una delettazione o uno dolore sovravviene all'anima, ello la compreende sì tutta, che ad altro ella non è attenta, nè ad altro può essere disciolta, sì è tutta legata pure ad uno solo atto: sichè appare quando una cosa la lega; ch'ella sia pur una, ma hàe tre possanze. Com'ella viene in tale perfezione san Tommaso chiaro lo pertratta in la prima parte, questione..., e il Filosofo nel terzo dell'Anima, e fanne una tal demostrazione: che feto nel principio della sua generazione è animale vegetativo, e assimiglialo ad uno triangolo; poi in processo di tempo diventa sensitivo e assimiglialo al quadrangolo; poi in processo di tempo diventa razionale, e assimiglialo al pentagono. Or così come nel pentagono è lo quadrangolo e il triangolo, e non si dissuona, così l'anima razionale ha la possanza sensitiva e vegetativa, e non si dissuona, sicome appare nella presente figura. Ancora l'anima è forma del corpo, impossibile è uno corpo avere più d'una forma; e però tenere che 'l corpo abbia più d'un'anima è errore; ma una sola ha tre vertudi, e questo è vero.</p>
<p>Alla seconda cosa, la quale 'l pone grande arduità e pena e fatica è da sapere che per essa elli intende la penitenzia, com'è detto nel precedente capitolo; la quale è diforme all'appetito sensitivo, che non s'acconcia con esso, e maggiormente ne porta più fatica quando sa che senza quella non può liberarsi. Per la quale arduità si può ricogliere tal senso tropologico, ch'ello è da guardarsi da tale negligenzia, e non indugiar pure alla fine a fare opere meritorie, acciò che non caggiamo in cotale difficultade.</p>
<p>Alla terza cosa nella quale elli descrive quello sito di che fa menzione per constellazione, è da sapere che l'ottava spera ha due poli, sovra li quali ella si volge; l'uno è appellato polo artico per una costellazione ch'elli ha appresso, che è appellata in greco <emph>Arthos</emph>, in latino <emph>Ursa</emph>, lo qual polo è quello che comunemente vedeno quelli, che abitano su la parte della terra scoverta chiamata abitabile; l'altro polo è appunto in opposito di quello, ed è appellato antartico, quasi contra l'artico. Or è di necessitade, se 'l cielo è diviso in 360 parti, come lo parte l'astronomia motiva, che dall'un polo all'altro siano 180 parti, imperquello che a ogni cosa, che si mova circolare, e in sè medesima, come fa lo cielo, conviene essere due luoghi oppositi, li quali stanno in quiete, come prova lo Filosofo in lo ottavo della Fisica. Or tra questi due poli, appunto nel mezzo, è uno circolo, lo quale equidista da ciascuno d'essi per 90 parti, e cinge la predetta ottava spera di torno a torno, ed è appellato nella predetta arte d'astronomia equatore. Or da questo circolo equatore verso lo polo artico per 24 parti è uno circolo nella predetta spera ottava, il quale è equidistante al detto equatore, e <emph>per consequens</emph> equidistante al predetto polo, ed è appellato tropico estivale, imperquello che quando lo sole viene ad esso, elli s'avvicina tanto alla regione abitabile, che ello li fae state. Così similemente dal predetto equatore verso lo polo antartico per 24 parti e nella predetta spera un altro circolo, il quale è parallelo, overo equidistante, e sì all'equatore e sì al predetto polo, ed è appellato tropico vernale, imperquello che quando lo sole tocca quello per la sua elongazione noi abbiamo verno. Or è da sapere che 'l sole fa lo suo corso per uno circolo obliquo, il quale cinge la predetta spera d'attorno attorno, e tocca l'uno delli estremi lo circolo, overo tropico estivale, l'altra estremità, che è opposita a questa, tocca lo tropico iemale. Or perchè l'equatore è tra questi due tropici, di necessità questo circolo obliquo lo conviene toccare in due luoghi oppositi, li quali quando lo sole è in quelli si tocca l'equatore, e però s'adegua lo die con la notte. Or appella tutta quella regione del cielo l'autore, che è tra li predetti tropici, state; e la parte di ciascuno polo appella inverno: sichè in tutta la spera è una state e due inverni. Appella similemente lo preditto circolo obliquo zodiaco sicome è chiamato in astronomia. Or è così che, sicome è detto nel 24 capitolo dell'Inferno, la terra abitabile è dal lato del polo artico tra esso e la state, e conviene sempre a quello, che è nella terra abitabile, e sta volto verso l'oriente; che lo raggio del sole lo fiera dal destro lato, imperquello che lo sole non li passa per lo cenit. <emph>Cenit</emph> è quello punto nel cielo che appunto è perpendicolarmente sovra lo capo del consideratore. Or conviene adunque di necessità, che se 'l consideratore guarda verso l'oriente, ed ello è ferito dalli raggi del sole dal sinistro lato, che elli sia in l'opposito della terra abitabile. Così tra la state e lo polo antartico come lo primo tra la state e 'l polo artico, il quale è appellato Aquilone. Or'è così sia in qual parte voglia il sole, l'equatore è tra lui e 'l verno che siede nelli segni settentrionali, cioè verso lo polo artico, l'equatore è tra esso e 'l verno del polo antartico, e s'elli è nei segni australi è tra lui e 'l verno dell'artico polo. Le quali distanzie pone l'autore nel testo solo per mostrare, come l'equatore è in mezzo tra li due poli. Fa poi menzione l'autore di due favole poetiche, l'una è di Castore e Polluce, come sono la costellazione delli due fratelli, l'altra è la favola di Feton, come diremo nella esposizione del testo. Alla quarta e quinta cosa diremo come apparirà nella esposizione del testo</p></div3>
<div3><head>vv. 1-6</head>
<p>Dice che quando una delettazione o una doglia sovravvegna all'anima, ella la compreende sì che solo a quella ella sta attenta, e ogni altra possanza è legata quasi in privazione, e quella sciolta. E soggiunge che questo vero è contra quello errore che tiene alcuni, che una anima sovra altra s'accenda ponendo tre anime in uno supposito, e che ciascuna per sè può fare propria operazione. Ed è da notare che 'l dice errore, imperquello che non solo tale opposizione è bugiarda, ma eziandio contra natura e contra la fede, e questo appare per lo consequente che s'elli fosseno tre anime nell'uomo, quello che facesse l'una, siccome suo proprio, l'altra non arebbe a fare nulla; e così si seguirebbe che ogni appetito sensitivo non maculerebbe l'anima intellettiva e eterna, e <emph>per consequens</emph> nulla pena se li averebbe, che è assurdo detto e contra la giustizia, e contra la fede</p></div3>
<div3><head>vv. 7-9</head>
<p>Qui a sua probazione conclude, come appare nel testo, che l'anima s'ella vede, ode o sente cosa che la tiri a sè, per quella possanza ella è sciolta ad intendere, e per ogni altra è legata e non intendente</p></div3>
<div3><head>vv. 13-15</head>
<p>Qui prova per la sua esperienzia come molto tempo era trascorso nel parlamento che fece con Manfredi, e la cognizione non se n'era accorta</p></div3>
<div3><head>vv. 16-21</head>
<p>Qui per esemplo mostra l'arduo vado di quello luogo, e dice: siccome al tempo che l'uva s'annera, li villani vanno imprunando le loro siepi con spine, acciò che sua vigna sia più salva, e alcuna fiata chiudeno uno sì picciolo buco che una forcelletta di spine lo tura, il qual buco è troppo maggiore per comparazione che non era quello dove entronno, cioè lui e 'l duca, allora quando si partinno dalla schiera di Manfredi</p></div3>
<div3><head>vv. 25-27</head>
<p>Poich'ha detto del vado vuol mo dire della montata e dice: <emph>Vassi in San Leo</emph>. San Leo è una città, overo castello che è in Montefeltro, il quale è sovra uno monte molto alto e molto aspro da montare. <emph>Noli</emph> è una villa nella riviera di Genova di lungi da Genova per cinquanta miglia, la quale è in uno molto bassissimo luogo. <emph>Bismantoa</emph> è una montagna altissima nel contado di Reggio, in la quale è grande briga a montare. Or dice l'autore facendo quella comparazione: in li preditti luoghi si vae, ma in quello dove a noi convenia andare, conviene che si voli</p></div3>
<div3><head>vv. 28-30</head>
<p>Qui si espone l'autore elli medesimo, e dice tale ascenso per allegoria che è lo disio il quale segue sollecitudine e attendimento di perfetto effetto</p></div3>
<div3><head>v. 31</head>
<p><emph>Noi salivamo</emph>, cioè montavamo</p></div3>
<div3><head>v. 33</head>
<p><emph>E piedi e mani</emph>. Non vuol dir altro che faticoso cammino</p></div3>
<div3><head>vv. 37-39</head>
<p>Qui Virgilio rende sollicito Dante</p></div3>
<div3><head>vv. 40-42</head>
<p><emph>Lo sommo era alto</emph>. Qui vuole mostrare per demostrazione l'altezza di quella montagna, e dice che la costa era più superba che da mezzo quadrante a centro lista, cioè linea. Sichè tanto era retto quanto una linea equidistà dalla linea perpendicolare alla base, siccome appare nella presente figura. Ed acciò che meglio s'intenda sia lo punto <emph>A B</emph> lo centro, e la linea <emph>A B</emph> sia la base; e la linea <emph>C B</emph> sia la perpendicolare. Manifesto appare che la circonferenzia <emph>A C</emph> si è uno quadrante. Or a dividere la linea dalla circonferenzia per mezzo in lo punto <emph>D</emph> e trarre una lista overo linea dal <emph>D</emph> al <emph>B</emph> seguesi che ella demostra l'elevazione del mezzo quadrante; e in cotale altezza era la montagna di che l'autore fa menzione nel presente canto</p></div3>
<div3><head>vv. 49-51</head>
<p>Mostra sua disposizione abile a tale influenzia.</p>
<p><add resp="ed">50</add> <emph>Carpendo</emph>, cioè andando in quattro, overo bracconi</p></div3>
<div3><head>vv. 61-66</head>
<p>Qui secondo la posizione dell'autore lo sole in quel tempo della sua considerazione si era in Ariete, sichè era anzi settentrionale che australe; e perchè parea stranio a Dante vedere il sole da man sinistra, sì disse Virgilio: Se quello specchio che conduce e su e giù del lume suo, cioè lo sole, che illumina suso Mars, Iupiter e Saturno e le stelle fisse, e giuso Venus, Mercurio e la Luna, e lo elementale mondo, fosse in compagnia con quella constellazione, che è appellata Gemini, nella quale secondo le posizioni de' poeti fu trasmutato Castor e Pollus figliuoli di Iupiter e di Leda, tu vedresti rotare ancora lo Zodiaco più stretto all'Orse, cioè al polo artico, dove quelle costellazioni, ch'hanno nome Orse, sono. E dicelo con condizione, salvo se non uscisse del corso usato. Sichè altro non vuole dire Virgilio a Dante se non: tu ti meravigli vedere lo sole a sinistra, ma sappi che tu sei in tale sito, che se 'l fosse pure in Gemini, ancor sarebbe elli più di lungi da te verso sinistra parte</p></div3>
<div3><head>vv. 67-72</head>
<p>Altro non è a dire se non che quel luogo, dov'elli erano, era opposito de Syon, cioè di Ierusalem; sichè entrambi emisperii avevano uno orizon.</p>
<p><add resp="ed">71</add> <emph>Onde la strada</emph>, cioè lo zodiaco che vae dal detto lato a quello che è nello emisperio di Ierusalem, e dal sinistro a quello, che è in luogo dov'era l'autore, quando parlava con Virgilio.</p>
<p><add resp="ed">72</add> Scrive Ovidio nel primo <emph>Methamorphoseos</emph> che Feton non seppe menare lo carro del padre per lo zodiaco, siccome è detto nel XVII capitolo dell'Inferno. E però dice: tu vedresti quella via, che Feton non seppe carreggiare, rotare all'Orse più stretto se 'l sole fosse in Gemini</p></div3>
<div3><head>vv. 76-78</head>
<p>Epiloga e chiaro appare</p></div3>
<div3><head>vv. 82-84</head>
<p>Cioè quando il popolo d'Israel andava di Egipto in terra di promissione, elli vedea il sole verso la state, e l'equatore verso settentrione. <emph>Verso</emph> si tolle qui per <emph>contra</emph>, ovvero <emph>dall'altra parte</emph></p></div3>
<div3><head>vv. 85-87</head>
<p>Segue il poema e chiaro appare</p></div3>
<div3><head>vv. 88-90</head>
<p><emph>Questa montagna</emph>. Qui mostra l'autore la esortazione e conforto di Virgilio e la materia del cammino, la quale ha per allegoria a significare, che, poichè l'uomo entra nella penitenzia, elli è tanto aiutato dalla grazia di Dio, che ad occhio li appare lo leggeramento</p></div3>
<div3><head>vv. 91-93</head>
<p>Quasi a dire che lo stato della beatitudine è così connaturale a montare come ad andare per navilio a seconda d'acqua, ch'elli non è nullo violento</p></div3>
<div3><head>vv. 97-105</head>
<p>Segue il poema e tocca della qualità di quelle anime, che in quello luogo trovonno, ed esplicale quando menziona negligenzia</p></div3>
<div3><head>vv. 106-108</head>
<p>Descrive l'atto d'uno di quelli per rendere diletto alla materia del suo canto</p></div3>
<div3><head>v. 111</head>
<p><emph>Sirocchia</emph>, cioè sorella; dicendo cioè che quel negligente riprendea beffando Dante della mutazione del Zodiaco e delle Orse, delle quali costellazioni avea, dubitando, fatto inchiesta</p></div3>
<div3><head>vv. 121-139</head>
<p>Questo Belacqua fu una pigrissima persona, e così com'era nel mondo circa le cose corporali pigro, così fu circa quelle dell'anima; e però pure alla fine si trovò avere fatto opere meritorie. Ma, come appare nel testo, dice che è sbandito dal Purgatorio cotanto tempo quanto fu nella prima vita negligente. E soggiunge: salvo se orazione di persona, che fosse in grazia, non ne ascurtasse il termine, imperquello che le orazioni di quelli che non sono in grazia non sono udite nel cielo.</p>
<p>E così compie il suo capitolo mostrando la sollecitudine ch'avea Virgilio dicendoli: il sole è a noi in mezzo die, e alla riva del Morocco è la notte. Circa lo quale orare è da sapere che se l'orazione procede da persona ben disposta e umilemente fatta, Dio la esaude, siccom'è scritto in Isaia 38 capitolo di Ezechia re, al quale fu mandato lo predetto profeta, e disse: questo ti manda a dire lo Signore Dio, che tu acconci la casa tua, che tu dèi morire e non vivere. Incontanente Ezechia si gittò in orazione, devotissimamente pregando Dio, che non li desse la morte. Dio per la sua debita disposizione, disse ad Isaia: va, di' ad Ezechia ch'io ho esaudita sua orazione, e che gli è allungata la vita per 15 anni. E così l'opposito se l'oratore non è ben disposto nè umilemente domanda, Dio non lo esaude, e <emph>per consequens</emph> non li viene alcuno effetto a suo intendimento, sicome dice de' peccatori Isaia, capitolo primo: <emph>Cum multiplicaveritis orationes non exaudiam, manus enim vestrae sanguine plenae sunt</emph>. E così si può concludere che le orazioni debite giovano alle anime, che sono per purgarsi, e quelle delli mali non sono esaudite.</p>
<p>Or perchè di sopra è fatto menzione di Castor e Polluce, si è a compimento della favola da descrivere lo modo, com'elli furono trasmutati in costellazione celeste. Trattano li poeti che uno gentilissimo uomo di Grecia, nome Testio, avea una sua figliuola bellissima, la quale per la sua bellezza e delicatezza non la volea maritare; ed avea nome Leda; volea ch'ella mantenesse verginità, e faceala stare suso una torre, e qui costei era servita da donzelle a suo piacere: maschio non li usava andare sotto gran pena. Iupiter sappendo costei essere così bella, si trasmutò in forma di cesino e volò suso quella torre. Costei vedendo questo uccello così bello, sì lo tolle, e costui parea più domestico e umano ch'elli sapea; questa lo pigliava, questa lo lisciava, e questi si lasciava toccare e faceva carezze alla donna. Stato più die con costei, ed ella essendo molto vaga di lui, costui li andò tra le gambe, e mise lo becco nel luogo adatto a generazione. A costei parette bel fatto, sì ch'ella s'ingravidò, e fece dopo il parto uno uovo, del quale nacque Elena, di chi è fatta menzione nel quinto canto dello Inferno, e nacquene Castor e Pollus, li quali divennero valorosi cavalieri, e furono de' principali che assedionno Troia e infine la destrusseno. Poi tornati in loro contrade, dopo sua morte, perch'erano figliuoli di Iuppiter, furono trasmutati in cielo nel segno di Gemini. In la quale costellazione apresso lo Carro, overo verso lo polo, ne sono due stelle, che sono appellate per lo volgo li due freri. L'allegoria della predetta favola si è che Iuppiter significa la nobiltà, lo concubito significa la ingiuria, e però ogni fiata che nobilità è congiunta con ingiuria, ella partorisce vizioso feto, cioè discordia; e però che Iuppiter era nobile, e 'l concubito ingiurioso, si nacque Elena, per la quale la discordia di Troia fu cominciata; Pollus fu detto <emph>a pollon</emph>, cioè a perdita; Castor, <emph>a Catasterion</emph>, cioè ad estremo male: le quali tre cose tutte occorsono alla destruzione di Troia.</p>
<p>E già il poeta compiè suo capitolo, com'è detto.</p></div3></div2>

<div2><head>V</head>

<div3 n="Versi">
<lg>
<l>Io era già da quell'ombre partito,</l>
<l>E seguitava l'orme del mio Duca,</l>
<l>Quando di retro a me drizzando il dito,</l></lg>
<lg>
<l>Una gridò: Ve', che non par che luca</l>
<l>Lo raggio da sinistra a quel di sotto,</l>
<l>E come vivo par che si conduca.</l></lg>
<lg>
<l>Gli occhi rivolsi al suon di questo motto,</l>
<l>E vidile guardar per maraviglia</l>
<l>Pur me, pur me, e il lume ch'era rotto.</l></lg>
<lg>
<l>Perchè l'animo tuo tanto s'impiglia,</l>
<l>Disse il Maestro, che l'andare allenti?</l>
<l>Che ti fa ciò che quivi si pispiglia?</l></lg>
<lg>
<l>Vien dietro a me, e lascia dir le genti;</l>
<l>Sta come torre fermo, che non crolla</l>
<l>Giammai la cima per soffiar de' venti.</l></lg>
<lg>
<l>Chè sempre l'uomo, in cui pensier rampolla</l>
<l>Sovra pensier, da sè dilunga il segno,</l>
<l>Perchè la foga l'un dell'altro insolla.</l></lg>
<lg>
<l>Che poteva io ridir, se non: I' vegno?</l>
<l>Dissilo, alquanto del color cosperso</l>
<l>Che fa l'uom di perdon tal volta degno.</l></lg>
<lg>
<l>E intanto per la costa di traverso</l>
<l>Venivan genti innanzi a noi un poco,</l>
<l>Cantando <emph>Miserere</emph> a verso a verso.</l></lg>
<lg>
<l>Quando s'accorser ch'io non dava loco,</l>
<l>Per lo mio corpo, al trapassar de' raggi,</l>
<l>Mutâr lo canto in un O lungo e roco;</l></lg>
<lg>
<l>E duo di lor in forma di messaggi,</l>
<l>Corsero incontra noi, e dimandarne:</l>
<l>Di vostra condizion fatene saggi.</l></lg>
<lg>
<l>E il mio Maestro: Voi potete andarne,</l>
<l>E ritrarre a color che vi mandaro,</l>
<l>Che il corpo di costui è vera carne.</l></lg>
<lg>
<l>Se per veder la sua ombra restaro,</l>
<l>Com'io avviso, assai è lor risposto:</l>
<l>Faccianli onore, ed essere può lor caro.</l></lg>
<lg>
<l>Vapori accesi non vid'io sì tosto</l>
<l>Di prima notte mai fender sereno,</l>
<l>Nè, sol calando, nuvole d'agosto,</l></lg>
<lg>
<l>Che color non tornasser suso in meno,</l>
<l>E giunti là, con gli altri a noi dier volta,</l>
<l>Come schiera che corre senza freno.</l></lg>
<lg>
<l>Questa gente, che preme a noi, è molta,</l>
<l>E vengonti a pregar, disse il Poeta;</l>
<l>Però pur va, ed in andando ascolta.</l></lg>
<lg>
<l>O anima, che vai per esser lieta</l>
<l>Con quelle membra, con le quai nascesti,</l>
<l>Venian gridando, un poco il passo queta.</l></lg>
<lg>
<l>Guarda, se alcun di noi unque vedesti,</l>
<l>Sì che di lui di là novelle porti:</l>
<l>Deh perchè vai? deh perchè non t'arresti?</l></lg>
<lg>
<l>Noi fummo già tutti per forza morti,</l>
<l>E peccatori infino all'ultim'ora:</l>
<l>Quivi lume del ciel ne fece accorti</l></lg>
<lg>
<l>Sì, che, pentendo e perdonando, fora</l>
<l>Di vita uscimmo a Dio pacificati,</l>
<l>Che del disio di sè veder n'accora.</l></lg>
<lg>
<l>Ed io: Perchè ne' vostri visi guati,</l>
<l>Non riconosco alcun; ma se a voi piace,</l>
<l>Cosa ch'io possa, spiriti ben nati,</l></lg>
<lg>
<l>Voi dite; ed io farò per quella pace,</l>
<l>Che, dietro a' piedi di sì fatta guida,</l>
<l>Di mondo in mondo cercar mi si face.</l></lg>
<lg>
<l>Ed uno incominciò: Ciascun si fida</l>
<l>Del beneficio tuo senza giurarlo,</l>
<l>Pur che il voler non possa non ricida.</l></lg>
<lg>
<l>Ond'io, che solo, innanzi agli altri parlo</l>
<l>Ti prego, se mai vedi quel paese</l>
<l>Che siede tra Romagna e quel di Carlo,</l></lg>
<lg>
<l>Che tu mi sie de' tuoi prieghi cortese</l>
<l>In Fano sì, che ben per me s'adori,</l>
<l>Perch'io possa purgar le gravi offese.</l></lg>
<lg>
<l>Quindi fu' io; ma li profondi fori,</l>
<l>Onde uscì il sangue, in sul qual io sedea,</l>
<l>Fatti mi furo in grembo agli Antenori,</l></lg>
<lg>
<l>Là dov'io più sicuro esser credea:</l>
<l>Quel da Esti il fe' far, che m'avea in ira</l>
<l>Assai più là che dritto non volea.</l></lg>
<lg>
<l>Ma s'io fossi fuggito inver la Mira,</l>
<l>Quand'i' fui sovraggiunto ad Oriaco,</l>
<l>Ancor sarei di là dove si spira.</l></lg>
<lg>
<l>Corsi al palude, e le cannucce e il braco</l>
<l>M'impigliar sì, ch'io caddi, e lì vid'io</l>
<l>Delle mie vene farsi in terra laco.</l></lg>
<lg>
<l>Poi disse un altro: Deh, se quel disio</l>
<l>Si compia che ti tragge all'alto monte,</l>
<l>Con buona pietate aiuta il mio.</l></lg>
<lg>
<l>Io fui di Montefeltro, i' son Buonconte:</l>
<l>Giovanna, o altri non ha di me cura;</l>
<l>Perch'io vo tra costor con bassa fronte.</l></lg>
<lg>
<l>Ed io a lui: Qual forza, o qual ventura</l>
<l>Ti traviò sì fuor di Campaldino,</l>
<l>Che non si seppe mai tua sepoltura?</l></lg>
<lg>
<l>Oh, rispos'egli, appiè del Casentino</l>
<l>Traversa un'acqua che ha nome l'Archiano,</l>
<l>Che sovra l'Ermo nasce in Apennino.</l></lg>
<lg>
<l>Là 've il vocabol suo diventa vano</l>
<l>Arriva' io forato nella gola,</l>
<l>Fuggendo a piede e sanguinando il piano.</l></lg>
<lg>
<l>Quivi perdei la vista, e la parola</l>
<l>Nel nome di Maria fini', e quivi</l>
<l>Caddi, e rimase la mia carne sola.</l></lg>
<lg>
<l>I' dirò il vero, e tu il ridi' tra i vivi;</l>
<l>L'Angel di Dio mi prese, e quel d'inferno.</l>
<l>Gridava: O tu dal ciel, perchè mi privi?</l></lg>
<lg>
<l>Tu te ne porti di costui l'eterno</l>
<l>Per una lagrimetta che il mi toglie;</l>
<l>Ma io farò dell'altro altro governo.</l></lg>
<lg>
<l>Ben sai come nell'aere si raccoglie</l>
<l>Quell'umido vapor che in acqua riede,</l>
<l>Tosto che sale dove il freddo il coglie.</l></lg>
<lg>
<l>Giunse quel mal voler, che pur mal chiede.</l>
<l>Con l'intelletto, e mosse il fumo e il vento</l>
<l>Per la virtù, che sua natura diede.</l></lg>
<lg>
<l>Indi la valle, come il dì fu spento,</l>
<l>Da Pratomagno al gran giogo coperse</l>
<l>Di nebbia, e il ciel di sopra fece intento</l></lg>
<lg>
<l>Sì, che il pregno aere in acqua si converse:</l>
<l>La pioggia cadde, ed a' fossati venne</l>
<l>Di lei ciò, che la terra non sofferse:</l></lg>
<lg>
<l>E come a' rivi grandi si convenne,</l>
<l>Ver lo fiume real tanto veloce</l>
<l>Sì ruinò, che nulla la ritenne.</l></lg>
<lg>
<l>Lo corpo mio gelato in su la foce</l>
<l>Trovò l'Archian rubesto; e quel sospinse</l>
<l>Nell'Arno, e sciolse al mio petto la croce,</l></lg>
<lg>
<l>Ch'io fei di me quando il dolor mi vinse:</l>
<l>Voltommi per le ripe e per lo fondo,</l>
<l>Poi di sua preda mi coperse e cinse.</l></lg>
<lg>
<l>Deh, quando tu sarai tornato al mondo,</l>
<l>E riposato della lunga via,</l>
<l>Seguitò il terzo spirito al secondo,</l></lg>
<lg>
<l>Ricorditi di me, che son la Pia:</l>
<l>Siena mi fe', disfecemi Maremma:</l>
<l>Salsi colui che innanellata pria,</l></lg>
<lg>
<l>Disposata m'avea con la sua gemma.</l></lg></div3>
<div3><head>vv. 1-6</head>
<p>In questo capitolo intende l'autore, poetando, dire la morte di messer Iacomo dal Cassaro da Fano, di Bonconte figliuolo del conte Guido da Montefeltro, e d'una donna che fu moglie di messer Nello da Pietra da Siena, li quali con loro compagnia solo pregavano Dante, che alli loro vivi fossono fatti a mente, acciò che fosse pregato per essi, sichè suo esilio si scurtasse. E dice che seguendo l'orma del suo duca, una anima gridò: vedi che non par che luca il raggio, quasi ammirando come Dante v'era col corpo</p></div3>
<div3><head>vv. 7-9</head>
<p>Qui mostra la fragilitade umana, che essendo in penitenzia molto spesso vacilla</p></div3>
<div3><head>vv. 10-12</head>
<p>Qui mostra la correzione che si dee avere in tale itinere di stare pur fermo nel buono proposito.</p>
<p><add resp="ed">12</add> <emph>Pispiglia</emph>, cioè favella, ovvero bucina</p></div3>
<div3><head>vv. 13-18</head>
<p><emph>Vien dietro a me</emph>, cioè alla prudenza umana, la quale in istato di penitenzia non si dee lasciare piegare alle concupiscenzie sensitive. E dàlli uno esemplo che sempre a quell'uomo, a chi s'accende uno pensiero sovra l'altra, sì li avviene che 'l primo effetto sì si li dilunga, e ciò avviene perchè lo movimento dell'uno pone l'altro in quiete. E perciò dice: <emph>Insolla</emph>, cioè in sommitate e premozione</p></div3>
<div3><head>v. 20</head>
<p><emph>Di color cosperso</emph>, cioè quella verecondia che ha la sua radice in buono proposito</p></div3>
<div3><head>vv. 22-24</head>
<p>Chiaro appare come quelle anime che videno, andavano misericordia chiamando a Dio, acciò che elli li liberasse da tal bando, che potessono entrare nel Purgatorio, acciò che più tosto ottenessono vita eterna</p></div3>
<div3><head>vv. 25-27</head>
<p>Chiaro appare per l'ombra che Dante facea.</p>
<p><add resp="ed">27</add> Nota che 'l canto è mutazioni di voci per ascenso e descenso; e però altro non è a dire <emph>o lungo o fioco</emph> se non mutazioni di voci e ristar l'atto della prolazione della voce, chè essere fioca è essere in privazione di voci</p></div3>
<div3><head>vv. 31-36</head>
<p>Qui responde imponendo alli messaggi che notifichino a quelli che Dante v'era col corpo, persuadendoli acciò che li facessono onore</p></div3>
<div3><head>vv. 37-42</head>
<p>Qui per esemplo descrive il loro veloce movimento. Circa lo quale esemplo è da sapere che, sicome lo Filosofo mostra nella sua Meteora, li vapori, che escono della terra, ascendeno secondo la qualitade di quelli; chè alcuni ne sono, che sono sì materiali, che non possono passare la seconda regione dell'aiere, e lì si gelano; alcuni caggiono giuso; altri sono che si risolveno in acqua, e pioveno giuso; altri sono, ch'hanno più materia sottile, li quali ascendeno fino alla terza regione dell'aiere, e lì si risolveno in vento, e lì circolarmente discendeno fino alla terra. Altri ne sono, che sono di quella sottile materia, ma tiene di viscositade, la quale non si può risolvere in vento, ma ascendeno tanto, che per la vicinità del circolo del fuoco e del movimento, s'accendono; s'elli sono in poca quantità tosto si risolveno, e per lo movimento apparno pure che 'l cielo s'avra; s'elli sono in maggiore quantità brigansi più a risolvere, ed è molte fiate che durano parecchi mesi; e queste sono appellate Comete, perchè 'l vapore acceso fa fumo, e par quasi come una treccia.</p>
<p>Or fa la comparazione l'autore di quelli vapori accesi, che sono in poco quantità, che hanno velocissimo moto; e fa eziandio anco di quelle nuvole, che per la calura dell'aiere descendono alla terra quasi espulse dal detto calore: e questo avviene molto del mese d'agosto quando lo sole è in Leone o presso ad alcun'altra costellazione, che ha nome <emph>Canis maior</emph>, che di quel tempo ascende col sole, come appare per Albumazar nel suo Introduttorio</p></div3>
<div3><head>vv. 43-45</head>
<p>Qui è da notare la sollecitudine che bisogna a chi vuole espedire lo suo cammino</p></div3>
<div3><head>v. 51</head>
<p><emph>Deh! perchè vai</emph>. Questo ripetere due volte in rettorica, com'è detto, denota affettuoso parlare</p></div3>
<div3><head>vv. 52-54</head>
<p>Qui palesano loro qualità, la quale chiaro appare.</p>
<p><add resp="ed">53</add> <emph>Ultima ora</emph>, cioè dalla vita loro</p></div3>
<div3><head>vv. 55-57</head>
<p>Qui recitano e dette anime come nella sua fine si pentirono de' suoi peccati, e perdononno alli prossimi loro per luce del cielo diffusa sovra essi, cioè grazia, la quale li creò un disio nell'anima, perch'elli hanno desiderio grande di vedere lui. Qui potrebbe essere una dubitazione così fatta: elli non pare giusto che quello uomo, che è stato in peccato alla vita sua, com'elli per quella lagrimetta sia salvo. Alla quale dubitazione si può rispondere per esemplo: che sicome la natura conserva la sanità nel corpo, così lo corpo essendo in infermità, per la natura si ricovra, e diventa sano; or così è in proposito: l'uomo cade in peccato per alcuno atto inordinato, così per alcuno atto ordinato può tornare in grazia; del tempo, il quale elli era stato in peccato, sì ne porta pena poi nel Purgatorio. Ancora la grazia di Dio, che è in proposito come cagione agente, non richiede lo paziente disposto sì come nelle cose naturali, che mai se la materia non sarà disposta ad infiammarsi o a disporsi a tale disposizione, assai li potrà andare lo fuoco attorno, che mai l'infiammi. Or se la grazia di Dio sovravviene e illumina quelli, che non sono disposti molto maggiormente dee ella illuminare quelli che hanno alcuna disposizione. Che la grazia di Dio illumini di quelli che non sono disposti chiaro si vede e in san Paolo, e nelli altri, li quali essendo in mala disposizione, per grazia di Dio furono illuminati, sichè entronno nella dritta via. Onde chiaro appare come ragionevilemente l'ultima buona disposizione salva l'uomo, e liberalo da perdizione eterna, ma poi la giustizia con le pene l'affina, fino che sono a quella lega che si spende nel Paradiso</p></div3>
<div3><head>vv. 58-63</head>
<p>Chiaro appare come l'autore li lega per vincolo di sacramento, congiurando Virgilio e quella pace, cioè quella ultima felicità, ch'elli va cercando di mondo in mondo, cioè da questo modo temporale allo spirituale</p></div3>
<div3><head>vv. 67-69</head>
<p><emph>Quel paese</emph>, cioè la Marca Anconitana, che è tra Puglia, che è terreno di quelli della casa di Francia, e la provincia di Romagna</p></div3>
<div3><head>vv. 70-72</head>
<p>Qui tratta l'autore della morte di messer Iacomo dal Cassaro da Fano, il quale fu morto per assassini tra Oriaco e Vinegia suso lo distretto padoano nella valle, e fecelo fare lo marchese da Esti da Ferrara per alcuni odii ch'elli aveano insieme, li quali ebbono suo inizio in questo modo. Lo marchese Azzo da Esti, da Ferrara, procacciò nel suo tempo quanto el seppe, d'avere amistà in Bologna; e queste ad intenzione d'avere la signoria della terra, così com'elli l'avea di Ferrara. Trovovvene assai tra per danari e per promesse. Lo popolo di Bologna, accorgendosi di questo, per paura di non venire sotto a signoria tirannica, caccionno fuori dalle mura tutti quelli, li quali si credette potersi approssimare che fosseno amici del marchese, e alcuni ne funno giustiziati a diversi tormenti, per la signoria e reggimento di Bologna. Ora avvenne che i bolognesi chiamonno messer Iacomo dal Cassaro predetto, podestà della terra; ed elli venne al suo reggimento. Non li bastava costui fare de' fatti contra li amici del marchese, ma elli continuo usava villanie volgari contra di lui; ch'elli giacque con sua matrigna, e ch'elli erano discesi d'una lavandara di panni, e ch'elli era cattivo e codardo; e mai la sua lingua non saziavasi di villaneggiare di lui. Per li quali fatti e detti l'odio crebbe sì al marchese, ch'elli li trattò la morte in questo modo: che poich'elli uscìo di reggimento di Bologna, sempre li andavano drieto assassini a posta del marchese, e per anciderlo quando fosse loro destro. In processo di tempo messer Matteo Visconti da Milano, essendo signor di Milano, sì lo chiamò podestà; questi lo ricevè e venne per mare fino a Vinegia, poi quando volle andare a Padoa, quelli ch'erano a sua caccia, l'ucciseno nella valle d'Oriaco.</p>
<p>Or lo predetto, seguendo il poema, prega Dante che notifichi a' parenti suoi suo stato acciò che per loro si faccia alcuna orazione, che abbrevii suo esilio</p></div3>
<div3><head>vv. 73-75</head>
<p><emph>Quindi fu io</emph>, cioè da Fano. <add resp="ed">73</add> <emph>Ma li profondi fori</emph>, cioè le piaghe che li furon fatte.</p>
<p><add resp="ed">74</add> Queste parole dice l'anima, cioè che l'anima sino ch'ella è congiunta col corpo, ella siede suso lo sangue, cioè riposa in esso.</p>
<p><add resp="ed">75</add> Cioè che quelle piaghe furono fatte nel distretto padoano. E dice <emph>Antenori</emph> per due ragioni; l'una che Antenor di Troia fu edificatore di Padoa, sichè i padoani puonno aver nome Antenori; quindi in le braccia, nel grembo, cioè nel distretto. L'altra cagione si è che il predetto Antenore fu traditor di Troia: e però Antenore è quasi con atto di traditore, e perchè l'assassinatico modo è con prodizione, ed elli per assessini fu morto, si può dire: <emph>in grembo alli Antenori</emph>, cioè padovani</p></div3>
<div3><head>v. 76</head>
<p>Quasi a dire che quella è somma prodizione, quando altri è nel luogo più sicuro</p></div3>
<div3><head>v. 77</head>
<p><emph>Quel da Esti</emph>, cioè lo marchese Azzo</p></div3>
<div3><head>v. 78</head>
<p><emph>Assai più là</emph>. Quasi dica: io non li aveva tanto offeso, ch'elli dovesse far fare ciò</p></div3>
<div3><head>v. 81</head>
<p>Cioè vivo nel mondo, dove si rifiata</p></div3>
<div3><head>vv. 82-84</head>
<p><add resp="ed">82</add> <emph>E il braco</emph>, cioè il pantano.</p>
<p><add resp="ed">84</add> Cioè vide uscire del suo corpo il sangue innanzi ch'elli morisse</p></div3>
<div3><head>vv. 85-90</head>
<p><emph>Poi disse un altro</emph>. Questo altro, di che l'autore fa menzione, fu figliuolo del conte Guido da Montefeltro, del quale è fatta menzione nel 27 capitolo dello Inferno, ed ebbe nome Bonconte: fu valorosa persona, andò alla battaglia di Campaldino, e lì fu ferito; non si seppe mai che fosse di lui. Or l'autore vuole fare menzione di lui, e compone una così fatta novella, come nel testo appare.</p>
<p><add resp="ed">89</add> Questa fu sua mogliere, la quale dopo la morte del marito non fu molto sollicita in operare perchè potesse essere dato giudicio, ch'ella l'amasse, overo avesse di lui cura</p></div3>
<div3><head>vv. 91-105</head>
<p>Qui comincia la novella, e dice che partito dalla sconfitta ferito, elli fuggìo verso Casentino in quello luogo dove è l'Archiano, che è un fiume, che mette co in Arno, sichè non ha più nome l'Archiano; il qual nasce di sopra da uno luogo, che s'appella l'Almonella d'Apennino, e lì trovandosi a piè, ed essendo ferito nella gola, sichè andava sanguinando la terra, elli cadde morto, tuttavolta in sua vita avendo in quore e in parola nostra donna, ed essendo umile e ben disposto. E soggiunge che l'Angelo di Dio lo tolse in sua custodia. Or vuole l'autore formare una novella che si affaccia alle premisse cose, come non si seppe sua sepoltura. E dice che il demonio avendo disdegno che costui per questa ultima buona disposizione era salvo, volle straziare alquanto il corpo per sfogarsi sopra lo temporale, poichè possanza non avea sopra lo eterno. E dice che 'l demonio fece levare vapori in aiere, li quali resoluti sparseno tant'acqua, che quella contrada, dov'era il corpo di costui, allagò; essendo allagata, l'acqua, che tende al più basso luogo, menò questo corpo in l'Archiano, l'Archiano il menò in Arno, e lìe si coverse di rena e di ghiara. E però che tale sepoltura non fu fatta per ovra umana, <emph>tacite</emph> risponde Bonconte a Dante: Ello non si sae</p></div3>
<div3><head>v. 106</head>
<p><emph>Tu te ne porti</emph>, cioè l'anima</p></div3>
<div3><head>vv. 109-111</head>
<p>Cioè che 'l vapore ascende, com'è detto, alla seconda regione dell'aiere, e lìe si risolve per la freddura in acqua</p></div3>
<div3><head>vv. 112-120</head>
<p>Cioè che lo mal volere del demonio con la sua intelligenzia e le naturali cose che li obbediscono, di tutte tre fu fatto uno grande nuvolo, il quale poi si gittò acqua tanta, che non fu sofferta dalla terra, cioè che la terra non l'assorbè sichè fece lago, com'è detto</p></div3>
<div3><head>v. 126</head>
<p><emph>E sciolse al mio</emph>, cioè che quando si sentì che 'l moria elli s'incrociò le braccia, poi quando fu rivoltato dall'acqua, la croce delle braccia si disfece</p></div3>
<div3><head>vv. 130-136</head>
<p><emph>Deh quando tu</emph>. Qui introduce a parlare uno terzo spirito, lo quale fu una madonna Pia moglie di messer Nello da Pietra da Siena, che andò per rettore in Maremma, e lìe per alcuno fallo, che trovò in lei, sì l'uccise, e seppelo fare sì segretamente, che non si sa come morisse; e però dice: <emph>Salsi colui</emph>, cioè lo marito, il quale la sposò e con anella e con gemme. E qui compie il suo capitolo.</p></div3></div2>

<div2><head>VI</head>

<div3 n="Versi">
<lg>
<l>Quando si parte il giuoco della zara,</l>
<l>Colui che perde si riman dolente,</l>
<l>Ripetendo le volte, e tristo impara;</l></lg>
<lg>
<l>Con l'altro se ne va tutta la gente:</l>
<l>Qual va dinanzi, e qual diretro il prende,</l>
<l>E qual da lato gli si reca a mente.</l></lg>
<lg>
<l>Ei non s'arresta, e questo e quello intende;</l>
<l>A cui porge la man, più non fa pressa;</l>
<l>E così dalla calca si difende.</l></lg>
<lg>
<l>Tal era io in quella turba spessa,</l>
<l>Volgendo a loro e qua e là la faccia,</l>
<l>E promettendo mi sciogliea da essa.</l></lg>
<lg>
<l>Quivi era l'Aretin, che dalle braccia</l>
<l>Fiere di Ghin di Tacco ebbe la morte,</l>
<l>E l'altro che annegò correndo in caccia.</l></lg>
<lg>
<l>Quivi pregava con le mani sporte</l>
<l>Federigo Novello, e quel da Pisa</l>
<l>Che fe' parer lo buon Marzucco forte.</l></lg>
<lg>
<l>Vidi Cont'Orso, e l'anima divisa</l>
<l>Dal corpo suo per astio e per inveggia,</l>
<l>Come dicea, non per colpa commisa;</l></lg>
<lg>
<l>Pier dalla Broccia dico: e qui provveggia,</l>
<l>Mentr'è di qua, la donna di Brabante,</l>
<l>Sì che però non sia di peggior greggia.</l></lg>
<lg>
<l>Come libero fui da tutte quante</l>
<l>Quell'ombre che pregar pur ch'altri preghi,</l>
<l>Sì che s'avacci il lor divenir sante,</l></lg>
<lg>
<l>Io cominciai: E' par che tu mi nieghi,</l>
<l>O luce mia, espresso in alcun testo,</l>
<l>Che decreto del cielo orazion pieghi;</l></lg>
<lg>
<l>E questa gente prega pur di questo.</l>
<l>Sarebbe dunque loro speme vana?</l>
<l>O non m'è il detto tuo ben manifesto?</l></lg>
<lg>
<l>Ed egli a me: La mia scrittura è piana,</l>
<l>E la speranza di costor non falla,</l>
<l>Se ben si guarda con la mente sana.</l></lg>
<lg>
<l>Chè cima di giudizio non s'avvalla,</l>
<l>Perchè fuoco d'amor compia in un punto</l>
<l>Ciò che dee soddisfar chi qui s'astalla:</l></lg>
<lg>
<l>E là dov'io fermai cotesto punto,</l>
<l>Non si ammendava, per pregar, difetto,</l>
<l>Perchè il prego da Dio era disgiunto.</l></lg>
<lg>
<l>Veramente a così alto sospetto</l>
<l>Non ti fermar, se quella nol ti dice,</l>
<l>Che lume fia tra il vero e l'intelletto.</l></lg>
<lg>
<l>Non so se intendi; io dico di Beatrice:</l>
<l>Tu la vedrai di sopra, in su la vetta</l>
<l>Di questo monte, ridente e felice.</l></lg>
<lg>
<l>Ed io: Signore, andiamo a maggior fretta;</l>
<l>Chè già non m'affatico come dianzi;</l>
<l>E vedi omai che il poggio l'ombra getta.</l></lg>
<lg>
<l>Noi anderem con questo giorno innanzi,</l>
<l>Rispose, quanto più potremo omai;</l>
<l>Ma il fatto è d'altra forma che non stanzi.</l></lg>
<lg>
<l>Prima che sii lassù, tornar vedrai</l>
<l>Colui che già si copre della costa,</l>
<l>Sì che i suoi raggi tu romper non fai.</l></lg>
<lg>
<l>Ma vedi là un'anima, che posta</l>
<l>Sola soletta verso noi riguarda,</l>
<l>Quella ne insegnerà la via più tosta.</l></lg>
<lg>
<l>Venimmo a lei: O anima Lombarda,</l>
<l>Come ti stavi altera e disdegnosa,</l>
<l>E nel mover degli occhi onesta e tarda!</l></lg>
<lg>
<l>Ella non ci diceva alcuna cosa;</l>
<l>Ma lasciavane gir, solo guardando</l>
<l>A guisa di leon quando si posa.</l></lg>
<lg>
<l>Pur Virgilio si trasse a lei, pregando</l>
<l>Che ne mostrasse la miglior salita;</l>
<l>E quella non rispose al suo dimando:</l></lg>
<lg>
<l>Ma di nostro paese e della vita</l>
<l>C'inchiese. E il dolce Duca incominciava:</l>
<l>Mantova... E l'ombra, tutta in sè romita,</l></lg>
<lg>
<l>Surse ver lui del luogo ove pria stava,</l>
<l>Dicendo: O Mantovano, io son Sordello</l>
<l>Della tua terra. E l'un l'altro abbracciava.</l></lg>
<lg>
<l>Ahi serva Italia, di dolore ostello,</l>
<l>Nave senza nocchiero in gran tempesta,</l>
<l>Non donna di provincie, ma bordello!</l></lg>
<lg>
<l>Quell'anima gentil fu così presta,</l>
<l>Sol per lo dolce suon della sua terra,</l>
<l>Di fare al cittadin suo quivi festa;</l></lg>
<lg>
<l>Ed ora in te non stanno senza guerra</l>
<l>Li vivi tuoi, e l'un l'altro sì rode</l>
<l>Di quei che un muro ed una fossa serra.</l></lg>
<lg>
<l>Cerca, misera, intorno dalle prode</l>
<l>Le tue marine, e poi ti guarda in seno</l>
<l>Se alcuna parte in te di pace gode.</l></lg>
<lg>
<l>Che val, perchè ti racconciasse il freno</l>
<l>Giustiniano, se la sella è vota?</l>
<l>Senz'esso fora la vergogna meno.</l></lg>
<lg>
<l>Ahi gente, che dovresti esser devota,</l>
<l>E lasciar seder Cesare in la sella,</l>
<l>Se bene intendi ciò che Dio ti nota!</l></lg>
<lg>
<l>Guarda com'esta fiera è fatta fella,</l>
<l>Per non esser corretta dagli sproni,</l>
<l>Poi che ponesti mano alla predella.</l></lg>
<lg>
<l>O Alberto Todesco, che abbandoni</l>
<l>Costei ch'è fatta indomita e selvaggia,</l>
<l>E dovresti inforcar li suoi arcioni,</l></lg>
<lg>
<l>Giusto giudicio dalle stelle caggia</l>
<l>Sopra il tuo sangue, e sia nuovo ed aperto,</l>
<l>Tal che il tuo successor temenza n'aggia:</l></lg>
<lg>
<l>Chè avete tu e il tuo padre sofferto,</l>
<l>Per cupidigia di costà distretti,</l>
<l>Che il giardin dell'imperio sia diserto.</l></lg>
<lg>
<l>Vieni a veder Montecchi e Cappelletti,</l>
<l>Monaldi e Filippeschi, uom senza cura:</l>
<l>Color già tristi, e questi con sospetti.</l></lg>
<lg>
<l>Vien, crudel, vieni, e vedi la pressura</l>
<l>De' tuoi gentili, e cura lor magagne,</l>
<l>E vedrai Santofior com'è sicura.</l></lg>
<lg>
<l>Vieni a veder la tua Roma che piagne,</l>
<l>Vedova, e sola, e dì e notte chiama:</l>
<l>Cesare mio, perchè non m'accompagne?</l></lg>
<lg>
<l>Vieni a veder la gente quanto s'ama;</l>
<l>E se nulla di noi pietà ti muove,</l>
<l>A vergognar ti vien della tua fama.</l></lg>
<lg>
<l>E se licito m'è, o sommo Giove,</l>
<l>Che fosti in terra per noi crucifisso,</l>
<l>Son li giusti occhi tuoi rivolti altrove?</l></lg>
<lg>
<l>O è preparazion, che nell'abisso</l>
<l>Del tuo consiglio fai, per alcun bene,</l>
<l>In tutto dall'accorger nostro scisso?</l></lg>
<lg>
<l>Chè le terre d'Italia tutte piene</l>
<l>Son di tiranni, ed un Marcel diventa</l>
<l>Ogni villan che parteggiando viene.</l></lg>
<lg>
<l>Fiorenza mia, ben puoi esser contenta</l>
<l>Di questa digression che non ti tocca,</l>
<l>Mercè del popol tuo che sì argomenta.</l></lg>
<lg>
<l>Molti han giustizia in cor, ma tardi scocca,</l>
<l>Per non venir senza consiglio all'arco;</l>
<l>Ma il popol tuo l'ha in sommo della bocca.</l></lg>
<lg>
<l>Molti rifiutan lo comune incarco;</l>
<l>Ma il popol tuo sollecito risponde</l>
<l>Senza chiamare, e grida: I' mi sobbarco.</l></lg>
<lg>
<l>Or ti fa lieta, che tu hai ben'onde:</l>
<l>Tu ricca, tu con pace, e tu con senno.</l>
<l>S'io dico ver, l'effetto nol nasconde.</l></lg>
<lg>
<l>Atene e Lacedemona, che fenno</l>
<l>L'antiche leggi, e furon sì civili,</l>
<l>Fecero al viver bene un picciol cenno</l></lg>
<lg>
<l>Verso di te che fai tanto sottili</l>
<l>Provvedimenti, che a mezzo novembre</l>
<l>Non giunge quel che tu d'ottobre fili.</l></lg>
<lg>
<l>Quante volte del tempo che rimembre,</l>
<l>Legge, moneta, e uficio, e costume</l>
<l>Hai tu mutato, e rinnovato membre!</l></lg>
<lg>
<l>E se ben ti ricorda, e vedi lume,</l>
<l>Vedrai te simigliante a quella inferma,</l>
<l>Che non può trovar posa in su le piume,</l></lg>
<lg>
<l>Ma con dar volta suo dolore scherma.</l></lg></div3>
<div3 n="Introduzione">
<p>In questo capitolo l'autore intende a dire otto cose. La prima è da scrivere per esemplo gli atti delle anime, le quali erano in ischiera con lo predetto messer Iacomo. La seconda tocca la qualità di loro, siccome furono tutti morti violentemente. La terza muove una dubitazione, cioè che se dappoi che Dio ha dato giudicio e sentenzia dello stato dell'anima, ella si può rivocare per orazione. La quarta osserva il tempo della sua poetria. La quinta introduce Sordello uomo di corte mantovano a parlare loro. La sesta fa esclamazione contra la regione italica. La settima esclama ad Alberto d'Osterich eletto allo officio dello imperio. L'ottava esclama in singulari contra Firenze, siccome apparirà nella esposizione del testo</p></div3>
<div3><head>vv. 1-3</head>
<p>Qui recita suo poema per uno così fatto esemplo, che quando li giucatori si partono dal tavolieri, quelli che ha perduto, rimane solo, e dice fra sè stesso: quaderno e asso venne a zara innanzi che quattro e due e asso; poi dice: se io non avessi chiamato XI, non avrei perduto. E così ripetendo le volte, elli impara di non chiamare un'altra fiata XI. Circa le quali volte si è da sapere, che avvegnachè li dadi siano quadrati, e ch'elli sia possibile a ciascuna faccia venire di sopra, di ragione quello numero che gli è più volte, dee più spesso venire. Siccome in questo esemplo in tre dadi si è tre lo minore numero che vi sia, e non può venire se non in uno modo, cioè quando ciascuno dado viene in asso; quattro non può venire in tre dadi se non in uno modo, cioè l'uno dado in due, e due dadi in asso: e perocchè questi numeri non possono venire se non per uno modo per volta, per ischivare tale fastidio e per non aspettare troppo, non sono computati nel giuoco, e sono appellati <emph>azari</emph>: lo simile è di XVII, e XVIII, che sono simigliantemente computati azari, e sono nello estremo numero maggiore. Li numeri in fra questi possono venire in più modi, e però quel numero che in più modi può venire, quella è detta miglior volta di ragione, ma molte fiate viene piuttosto quella che in meno volte può venire. E similemente avviene in due dadi. E questa è la cagione perchè quello che perde ripete le volte; quasi a dire: io che amava cotal numero, che era ragionevole a dovere venire più tosto, ed elli è venuto cotale, che non li può venire se non in cotal modo</p></div3>
<div3><head>vv. 4-9</head>
<p>Cioè che con quello che ha vinto a giuoco, tutta la brigata va: quale li domanda parte; quale domanda provigione, perchè tenea le ragioni al giuoco; quale dimanda di vincita. E questi non si rattiene, ma a chi favella, a chi porge la mano con alcuna cosa, e così procede tanto, ch'elli si spaccia di tutti</p></div3>
<div3><head>vv. 10-12</head>
<p>Qui fa la comparazione del suo esemplo, che quelle anime così tutte lo pregavano e chi più e chi meno, ed elli si spacciava cennando e promettendo</p></div3>
<div3><head>vv. 13-15</head>
<p>Questi fu messer Benincasa giudice d'Arezzo, il quale essendo assessore della podestà, overo vicario d'Arezzo, fe' morire Cervo fratello d'uno Ghino di Tacco, il quale era un grande rubatore, e gentile uomo del contado di Siena, e fece tagliar la testa a messer Tacco barbano del detto Ghino. Ed essendo poi lo detto messer Benincasa in corte di Roma vicario di papa Bonifacio, lo detto Ghino andò a corte, e sulla sala dove si tiene la ragione gli tagliò la testa, e fuggì lo detto Ghino, e scampò essendo lì molta gente. Aveva una cotale usanza lo detto Ghino che mai nè sofferì, nè volle che persona, ch'elli avesse, morisse in prigione.</p>
<p><add resp="ed">15</add> Questo fu uno giovane ch'ebbe nome Guccio de' Tarlati d'Arezzo, il quale alla sconfitta di Bibbiena fu molto perseguito e cacciato da quelli da Rondine. Alla fine fuggendo, e quelli perseguendolo, fuggì nel fiume d'Arno, e in esso s'annegò</p></div3>
<div3><head>vv. 16-18</head>
<p>Questo Federigo fu figliuolo del conte Guido Novello dei conti Guidi, lo quale fu morto da Fornaiuolo de' Bostoli d'Arezzo.</p>
<p><add resp="ed">17</add> <emph>Federigo</emph>. Questo fu un Federigo Pisano, il quale fu morto da Marzucco padre di messer Vanni Scornigiani, lo quale l'ancise con grande affetto</p></div3>
<div3><head>vv. 19-21</head>
<p><emph>Vidi conte Orso</emph>. Questi fu. <add resp="ed">19</add> <emph>E l'anima divisa</emph>. Questo Piero dalla Broccia fu uno cavalieri francesco, lo quale fu accusato al re ch'elli stava in fornicazione con la regina di Francia; per la quale cagione elli fu appiccato per la gola. Or dice elli a Dante che mai non lo commise; e però soggiunge elli: sia provveduta la donna di Brabante, che m'accusò falsamente, e se ella non prende penitenzia di tal commissione di peccato, ella sarà di peggior greggia, cioè: ella non sarà dopo sua morte tra' salvi, ma sarà tra li dannati</p></div3>
<div3><head>vv. 25-42</head>
<p>Qui tocca la terza cosa premissa, cioè la dubitazione, che con ciò sia cosa che Virgilio scriva che decreto del cielo, cioè sentenzia di Dio sia immobile e ferma, e questa gente preghino pure che per loro sia pregato acciò che si allevii lor pena, parsi contradire a queste cose, o che Virgilio non scrisse bene, o che la orazione fatta per alleviare pena non abbia efficacia. Circa la quale dubitazione è da sapere che la Provvidenzia di Dio si è immobile ed è ordinata, or è così che la predetta Provvidenzia è tanta giusta, ch'ella non lascia passare alcuna cosa impunita, e così è tanto giusta che ogni orazione fatta a lei pietosa e umilemente non lascia passare senza remunerazione. Or è da immaginare la Provvidenzia divina siccome si immagina la prima cagione, e la orazione degna siccome le secondi cagioni in lo natural corso: or siccome le seconde cagioni aggiungeno alla prima, o remuoveno senza rompere ordine naturale, siccome che ogni uomo per la prima cagione, cioè per Dio, è prodotto nel mondo ad essere virtudioso e temperato, e per le secondi cagioni, cioè per le celesti, ello sarà vizioso e intemperato, e non però sarà rotto l'ordine della natura, così in proposito l'uomo per alcune colpe sarà in Purgatorio, e seguirasseli per la giustizia divina alcuna pena siccome da prima causa, interporrasseli orazioni di devoti, li quali saranno in grazia, per li quali l'effetto della colpa cioè la pena, si rimuoverà, e non che la Provvidenzia sia però mobile nè rotta; ma s'ella non esaudisse l'orazione, in quella sarebbe ella franta. Sichè chiaro appare che per orazione s'alleviano le pene di quelli del Purgatorio, e non è però la Provvidenzia di Dio rotta nè franta.</p>
<p>Or dice l'autore tale assoluzione in questo modo. <emph>La mia scrittura</emph> (cioè di Virgilio che parla) si è piana, cioè vera; <emph>e la speranza di costoro non falla</emph> ed argomenta Virgilio, e dice: tutta questa differenzia non appare se non in tempo, imperquello che se l'anima sta per un tempo in Purgatorio, ella si libera dalle pene se per lei è pregato: che per l'altra parte ella si libera da sè sicchè non è altro la differenzia se non in tempo. Or dice elli che la grazia di Dio, la quale discende sopra loro per orazione, compie quello in uno punto che sarebbe bisogno che si stesse per soddisfare alla colpa. Ora dice Virgilio: elli è com'io ho detto, ma al tempo ch'io scrissi la predetta sentenzia, orazion non avea quello vigore che ha ora, perchè 'l prego non era congiunto con Dio, com'elli fu dopo l'advenimento di Cristo nel mondo</p></div3>
<div3><head>vv. 43-45</head>
<p>Segue il poema mostrando che tal dubitazione è più teologica che naturale</p></div3>
<div3><head>vv. 49-54</head>
<p>Qui mostra come si compie il primiero dì ch'erano stati in Purgatorio</p></div3>
<div3><head>v. 56</head>
<p><emph>Colui che già</emph>, cioè lo sole</p></div3>
<div3><head>vv. 58-60</head>
<p><emph>Ma vedi la mia</emph>. Questa anima era d'uno Sordello, che fu da Mantoa, e fu uomo di corte e dicitore in lingua provenzale, il quale era in quel luogo dov'erano; e dice come parea onesto e tardo l'atto del suo guardare, e soggiunge che Virgilio li andò d'appresso per domandare il modo del suo cammino, e quelli non li rispuose alla domanda, ma dimandò di che paese elli erano e della vita</p></div3>
<div3><head>vv. 70-75</head>
<p>Dice che Virgilio cominciò a dire: <emph>Mantoa</emph>, per voler dire del paese; e di botto Sordello si levò dicendo: <emph>O Mantovano, i' son Sordello</emph>, quasi a dire: o fratel mio, io sono del luogo donde tu se'; e soggiunge che l'uno l'altro abbracciavano, e faceansi insieme festa. Per la quale benivolenzia e dilezione l'autore esclama contra alcuni, come apparirà quasi a dire: questi s'allegravano l'uno dell'altro solo per lo luogo, e voi altri non sofferite voler vedere l'uno l'altro</p></div3>
<div3><head>vv. 76-78</head>
<p>Qui esclama contra li abitatori di Italia, e tolle lo luogo per lo locato, e dice com'ella è ostello cioè casa di dolore, e com'ella segue la norma, che fanno li navili vedovi del nocchiero quando sono in tempesta.</p>
<p><add resp="ed">78</add> Quasi a dire: voi non siete abitanti che costituiate cittadi, nè avete amore alla repubblica, ma siete come quelle che stanno nel bordello, le quali solo alla lucrativa hanno intelletto, e ogni vergogna in esse si trova priva. E nota che 'l testo, com'è detto, esclama contra del luogo per grazia dello locato</p></div3>
<div3><head>vv. 79-81</head>
<p><emph>Quell'anima gentile</emph>, cioè che Sordello solo udendo mentovato lo nome della sua città, cioè Mantoa, li fe' cotanto onore</p></div3>
<div3><head>vv. 82-84</head>
<p>Cioè li tuoi abitanti non ch'elli s'amino quelli dell'una provincia con quelli dell'altra, ma pure quelli che sono dentro a uno muro, e dentro a uno fosso cioè d'una sola cittade, s'odiano insieme, nè stanno senza contumelie e guerre</p></div3>
<div3><head>vv. 85-87</head>
<p>Elli è da sapersi che in Italia sono più provincie, le quali hanno confini, e quali sul mare di Vinegia, e quali suso quello di Genova, e quali sono fra terra e non hanno capo a marine. La prima che ha il capo su lo mare di Vinegia è Romagna, nella quale è Ravenna, di quella ne è fora parte, e quelli, che rimasero dentro, furono insieme cacciati e morti. Rimino sotto tirannia de' Malatesta. Poi si è la Marca Anconitana; Pesaro, cacciato più parte; Fano quella stessa, Sinigaglia il simile, Ancona più che più, Fermo lo somigliante, Le Grotte quella stessa, San Fabiano e Pescara mortisi insieme. Poi si è Puglia, la quale si è sotto tirannia di quelli della casa di Francia, la quale signoria la rode, e tiene in mala ventura, e tiene tutta quella scaria fine a Otranto; poi dà volta per quello mare del leone fino a Gaeta. Poi si è terra di Roma, e Roma; quali contrade tra per parti e per nimistadi sono tutte in malaventura. Poi si è Toscana, Pisa, Portovenere. Poi si è la riviera di Genova e tiene fino al principio di Provenza. Le quali scarie stanno tutte in tribolazione universalmente. Infra terra si è Lombardìa, nella quale similemente è discordie e brighe e tirannie. E lo simile è nella Marca Trevigiana fino a Vinegia.</p>
<p>Sichè ben può dire l'autore: guarda le tue prode, cioè le tue scarie.</p>
<p><add resp="ed">86</add> <emph>E poi ti guarda in seno</emph>, cioè fra terra, che tu non troverai luogo senza guerra, o che goda di pace o di tranquillo</p></div3>
<div3><head>vv. 88-90</head>
<p><emph>Che val, perchè</emph>, cioè che giova se Giustiniano compilò e ordinò le leggi e 'l modo del vivere vertudioso, che tu non ne osservi nulla; anche ti sarebbe minore vergogna dappoichè pur ti vuoli mal reggere, che tu non avessi le predette leggi</p></div3>
<div3><head>vv. 91-93</head>
<p>Che non uno solo contradice al dritto vivere, ma voi contradiate a Cesare che non sia. E questa esclamazione fa elli alli sudditi quando dice: <emph>Che dovresti esser devota</emph>. E soggiunge: se voi notate quello che dice Dio nello Evangelio: <emph>quod est Caesaris reddatur Caesari, quod est Dei Deo</emph>, voi non vorrete contradire alle temporali signorie, nè contradire allo officio dello imperio, il quale l'hàe a reggere</p></div3>
<div3><head>vv. 94-99</head>
<p><emph>Guarda come</emph>. Qui esclama ad Alberto d'Osterich, il quale fu eletto allo officio dello imperio, e per volere godere pur quello reame dell'Alemagna, sì si stette, e non volse venire a Roma. Or dice l'autore: o Alberto Todesco, guarda com'esta fiera è fatta fella; e 'l perchè si è ch'ella non è tocca dalli sproni, cioè dal tuo dominio. E questo è avvenuto da poi che tu ponesti mano alla predella. <emph>Predella</emph> descende da questo nome <emph>praedium, praedii</emph>, che è la possessione, overo villa, overo campo. Sichè dice l'autore: poichè tu Alberto ponesti mano alla predella, cioè alle tue possessioni, e lasciasti di venire a reggere Italia, e però è fatta così fella. Overo <emph>Predella</emph> è lo battitoio del freno, perchè quando si vuole ritenere lo cavallo, sì si mette mano al battitoio, che è a dire tu Alberto hai ritenuto lo tuo cavallo quando dovresti venire in Italia a governarla</p></div3>
<div3><head>vv. 100-103</head>
<p>Qui mostra come a tale offesa si segue vendetta, e dice: <emph>dalle stelle</emph>, cioè da Dio. E condizionalo ch'elli sia sì manifesto; che li successori temano di cadere in tale difetto</p></div3>
<div3><head>vv. 106-108</head>
<p>Qui per digressione noma parte di Verona per principio di Lombardia, e parte d'Ancona per principio della Marca Anconitana</p></div3>
<div3><head>vv. 109-114</head>
<p><emph>Vieni, crudel, vieni, e vedi la presura</emph>. Qui parla affettuosamente per alcuni popoli che malmenano li gentili.</p>
<p><add resp="ed">111</add> Qui tocca di Maremma.</p>
<p><add resp="ed">112</add> Qui tocca di Roma.</p>
<p><add resp="ed">114</add> <emph>Cesare</emph>, cioè lo imperio</p></div3>
<div3><head>vv. 118-123</head>
<p>Qui priega vendetta. Vero è che 'l dice con reverenzia condizionale <emph>se li è licito</emph>, quasi rampognando, e dice: o tu, Dio, guardi altrove? O questa è preparazione d'alcuno bene? E dice <emph>nell'abisso</emph>, cioè nel profondo dello eterno proveder di Dio, il quale è sì ignoto, che non si può comprendere per cognizione umana</p></div3>
<div3><head>vv. 124-126</head>
<p>Chiaro appare. Marcello fu uno romano, lo quale era console al tempo delle brighe tra Cesare e Pompeo, e questo Marcello era molto partefice, e avea l'animo sì pieno contra Cesare, che continuo si levava in consiglio a dire contra lui; e spingealo tanto lo suo appetito, che le più volte elli dicea contra ragione e giustizia. E però dice l'autore: non solo in Italia si trova tiranni, ma ogni villano doventa simile al detto Marcello in volere reggere e signoreggiare e tiranneggiare</p></div3>
<div3><head>vv. 127-151</head>
<p>Qui discende in singolarità a descrivere lo stato di Firenze, e parla buona parte, siccome appare nel testo. Che elli reggono senza consiglio, che 'l popolo è in ordinato, ch'elli sono poveri, ch'elli non hanno pace, ch'elli mutano ogni die statuti, usanze e maniere; e come quelle due cittadi, di che fa menzione l'autore nel testo, feceno leggi e usanze perdurevoli, ed ella allo contrario che non dura suo statuto mezzo mese. Infine l'assomiglia a quella inferma che combattuta da febbre non ave nè quiete nè riposo. E così compie lo suo capitolo.</p></div3></div2>

<div2><head>VII</head>

<div3 n="Versi">
<lg>
<l>Posciachè l'accoglienze oneste e liete</l>
<l>Furo iterate tre e quattro vòlte,</l>
<l>Sordel si trasse, e disse: Voi chi siete?</l></lg>
<lg>
<l>Prima che a questo monte fosser volte</l>
<l>L'anime degne di salire a Dio,</l>
<l>Fur l'ossa mie per Ottavian sepolte.</l></lg>
<lg>
<l>Io son Virgilio; e per null'altro rio</l>
<l>Lo ciel perdei, che per non aver fe':</l>
<l>Così rispose allora il Duca mio.</l></lg>
<lg>
<l>Qual è colui che cosa innanzi a sè</l>
<l>Subita vede, ond'ei si maraviglia,</l>
<l>Che crede e no, dicendo: Ell'è, non è;</l></lg>
<lg>
<l>Tal parve quegli, e poi chinò le ciglia,</l>
<l>Ed umilmente ritornò ver lui,</l>
<l>E abbracciollo ove il minor s'appiglia.</l></lg>
<lg>
<l>O gloria de' Latin, disse, per cui</l>
<l>Mostrò ciò che potea la lingua nostra,</l>
<l>O pregio eterno del loco ond'io fui,</l></lg>
<lg>
<l>Qual merito, o qual grazia mi ti mostra?</l>
<l>S'io son d'udir le tue parole degno,</l>
<l>Dimmi se vien d'inferno, e di qual chiostra.</l></lg>
<lg>
<l>Per tutti i cerchi del dolente regno,</l>
<l>Rispose lui, son io di qua venuto:</l>
<l>Virtù del ciel mi mosse, e con lei vegno.</l></lg>
<lg>
<l>Non per far, ma per non fare ho perduto</l>
<l>Di veder l'alto Sol che tu disiri,</l>
<l>E che fu tardi per me conosciuto.</l></lg>
<lg>
<l>Luogo è laggiù non tristo di martìri,</l>
<l>Ma di tenebre solo, ove i lamenti</l>
<l>Non suonan come guai, ma son sospiri.</l></lg>
<lg>
<l>Quivi sto io co' parvoli innocenti,</l>
<l>Da' denti morsi della morte, avante</l>
<l>Che fosser dall'umana colpa esenti.</l></lg>
<lg>
<l>Quivi sto io con quei che le tre sante</l>
<l>Virtù non si vestiro, e senza vizio</l>
<l>Conobber l'altre, e seguir tutte quante.</l></lg>
<lg>
<l>Ma se tu sai e puoi, alcuno indizio</l>
<l>Dà noi, perchè venir possiam più tosto</l>
<l>Là dove Purgatorio ha dritto inizio.</l></lg>
<lg>
<l>Rispose: Luogo certo non c'è posto:</l>
<l>Licito m'è andar suso ed intorno:</l>
<l>Per quanto ir posso, a guida mi t'accosto.</l></lg>
<lg>
<l>Ma vedi già come dichina il giorno,</l>
<l>Ed andar su di notte non si puote;</l>
<l>Però è buon pensar di bel soggiorno.</l></lg>
<lg>
<l>Anime sono a destra qua remote:</l>
<l>Se mi consenti, i' ti mêrrò ad esse,</l>
<l>E non senza diletto ti fien note.</l></lg>
<lg>
<l>Com'è ciò? fu risposto: chi volesse</l>
<l>Salir di notte, fora egli impedito</l>
<l>D'altrui? o non saria che non potesse?</l></lg>
<lg>
<l>E il buon Sordello in terra fregò il dito,</l>
<l>Dicendo: Vedi, sola questa riga</l>
<l>Non varcheresti dopo il sol partito:</l></lg>
<lg>
<l>Non però che altra cosa desse briga,</l>
<l>Che la notturna tenebra, ad ir suso:</l>
<l>Quella col non poter la voglia intriga.</l></lg>
<lg>
<l>Ben si porìa con lei tornare in giuso,</l>
<l>E passeggiar la costa intorno errando,</l>
<l>Mentre che l'orizzonte il dì tien chiuso.</l></lg>
<lg>
<l>Allora il mio Signor, quasi ammirando:</l>
<l>Mènane, disse, dunque là 've dici</l>
<l>Che aver si può diletto dimorando.</l></lg>
<lg>
<l>Poco allungati c'eravam di lici,</l>
<l>Quand'io m'accorsi che il monte era scemo,</l>
<l>A guisa che i vallon si sceman quici.</l></lg>
<lg>
<l>Colà, disse quell'ombra, n'anderemo</l>
<l>Dove la costa face di sè grembo,</l>
<l>E quivi il nuovo giorno attenderemo</l></lg>
<lg>
<l>Tra erto e piano era un sentiero sghembo,</l>
<l>Che ne condusse in fianco della lacca,</l>
<l>Là dove più che a mezzo muore il lembo.</l></lg>
<lg>
<l>Oro ed argento fino e cocco e biacca,</l>
<l>Indico legno lucido e sereno,</l>
<l>Fresco smeraldo in l'ora che si fiacca,</l></lg>
<lg>
<l>Dall'erba e dalli fior dentro a quel seno</l>
<l>Posti, ciascun saria di color vinto,</l>
<l>Come dal suo maggiore è vinto il meno.</l></lg>
<lg>
<l>Non avea pur natura ivi dipinto,</l>
<l>Ma di soavità di mille odori</l>
<l>Vi facea un incognito indistinto.</l></lg>
<lg>
<l><emph>Salve, Regina</emph>, in sul verde e in su' fiori</l>
<l>Quindi seder cantando anime vidi,</l>
<l>Che per la valle non parean di fuori:</l></lg>
<lg>
<l>Prima che il poco sole omai s'annidi,</l>
<l>Cominciò il Mantovan che ci avea volti,</l>
<l>Tra color non vogliate ch'io vi guidi.</l></lg>
<lg>
<l>Da questo balzo meglio gli atti e i volti</l>
<l>Conoscerete voi di tutti quanti,</l>
<l>Che nella lama giù tra essi accolti.</l></lg>
<lg>
<l>Colui che più sied'alto, e fa sembianti</l>
<l>D'aver negletto ciò che far dovea,</l>
<l>E che non muove bocca agli altrui canti,</l></lg>
<lg>
<l>Ridolfo imperador fu, che potea</l>
<l>Sanar le piaghe ch'hanno Italia morta,</l>
<l>Sì che tardi per altri si ricrea.</l></lg>
<lg>
<l>L'altro, che nella vista lui conforta,</l>
<l>Resse la terra dove l'acqua nasce,</l>
<l>Che Molta in Albia, ed Albia in mar ne porta:</l></lg>
<lg>
<l>Ottachero ebbe nome, e nelle fasce</l>
<l>Fu meglio assai, che Vincislao suo figlio</l>
<l>Barbuto, cui lussuria ed ozio pasce.</l></lg>
<lg>
<l>E quel Nasetto, che stretto a consiglio</l>
<l>Par con lui ch'ha sì benigno aspetto,</l>
<l>Morì fuggendo e disfiorando il giglio:</l></lg>
<lg>
<l>Guardate là, come si batte il petto.</l>
<l>L'altro vedete ch'ha fatto alla guancia</l>
<l>Della sua palma, sospirando, letto.</l></lg>
<lg>
<l>Padre e suocero son del mal di Francia:</l>
<l>Sanno la vita sua viziata e lorda,</l>
<l>E quindi viene il duol che sì li lancia.</l></lg>
<lg>
<l>Quel che par sì membruto, e che s'accorda</l>
<l>Cantando con colui dal maschio naso,</l>
<l>D'ogni valor portò cinta la corda.</l></lg>
<lg>
<l>E se re dopo lui fosse rimaso</l>
<l>Lo giovinetto che retro a lui siede,</l>
<l>Bene andava il valor di vaso in vaso;</l></lg>
<lg>
<l>Che non si puote dir dell'altre rede.</l>
<l>Iacomo e Federigo hanno i reami:</l>
<l>Del retaggio miglior nessun possiede.</l></lg>
<lg>
<l>Rade volte risurge per li rami</l>
<l>L'umana probitate: e questo vuole</l>
<l>Quei che la dà, perchè da lui si chiami.</l></lg>
<lg>
<l>Anco al Nasuto vanno mie parole,</l>
<l>Non men ch'all'altro, Pier, che con lui canta,</l>
<l>Onde Puglia e Proenza già si duole.</l></lg>
<lg>
<l>Tant'è del seme suo minor la pianta,</l>
<l>Quanto, più che Beatrice e Margherita,</l>
<l>Costanza di marito ancor si vanta.</l></lg>
<lg>
<l>Vedete il re della semplice vita</l>
<l>Seder là solo, Arrigo d'Inghilterra:</l>
<l>Questi ha ne' rami suoi migliore uscita.</l></lg>
<lg>
<l>Quel che più basso tra costor s'atterra,</l>
<l>Guardando in suso, è Guglielmo Marchese,</l>
<l>Per cui ed Alessandria e la sua guerra</l></lg>
<lg>
<l>Fa pianger Monferrato e Canavese.</l></lg></div3>
<div3 n="Introduzione">
<p>In questo capitolo intende l'autore trattare sette cose. La prima si è che già fu tempo che le anime non poteano per lo peccato de' primi parenti andare in Purgatorio, e <emph>per consequens</emph> al Paradiso; il qual tempo fu anzichè Cristo crocifisso fosse sulla croce per noi salvare. La seconda cosa mostra che non solo si acquista la gloria di vita eterna per astenersi da' peccati, ma fa bisogno, a tenerla, operare opere meritorie. La terza cosa esprime alcuna cosa dell'essere, che ebbe Virgilio nel mondo circa la parlatura; e riepiloga la seconda soggiungendo dello luogo suo e dello inferno, overo limbo. La quarta cosa mostra come la giustizia di Dio, come l'anima è in quello stato per propria azione, non si lascia piegare. La quinta cosa poetando fa menzione di quello luogo, il quale hae a significare la dolcezza in che ne conduce la penitenzia. La sesta cosa denota il tempo, introducendo quella a cantare un'orazione, la quale si dice dopo compieta. La settima cosa nomina alcuni, li quali sono per sue signorie nella prima vita stati negligenti alle opere meritorie, e solo nel fine hanno ricevuto salvamento: e così compie il suo capitolo. Circa le quali cose è da notare tre cose.</p>
<p>La prima è che per lo avvenimento del Figliuolo di Dio in terra e per la sua passione fu aperta la porta del Paradiso, la quale fu serrata per lo peccato di Adamo, siccome scrive l'Apostolo <emph>ad Hebreos</emph>, decimo: <emph>Habemus fiduciam in introitu sanctorum in sanguine Christi</emph>; ancora <emph>ad Romanos</emph>, quinto: <emph>Reconciliati sumus Deo per mortem filii eius</emph>. Circa lo quale stato umano è da sapere che innanzi che Cristo venisse per lo peccato di Adam, noi eravamo inimici di Dio, siccome dice l'Apostolo <emph>ad Romanos</emph>, quinto: <emph>Quoniam cum inimici essemus</emph> etc.; lo qual peccato era originale. Per lo quale noi eravamo in podestà del diavolo; poi ancora eravamo sudditi al diavolo in quanto elli ne tentava, e per la subiezione del peccato non eravamo costante avverso lui. Ancora eravamo sudditi al diavolo per la pena che si seguia per lo peccato, lo quale si convenia seguitare per la giustizia di Dio, sichè la porta del Paradiso c'era serrata, siccome è scritto in <emph>Genesis</emph> III, <emph>post peccatum primi hominis, collocavit Deus Cherubin flammeum gladium atque versatilem ad custodiendiam viam ligni vitae</emph>. Ed Isaia, trigesimoquinto: <emph>Via illa sancta vocabitur, et non transibit per eam pollutus</emph>. La quale porta per la passione di Cristo fu aperta; con ciò sia che per lo peccato ella fu serrata, e per la passione di Cristo lo peccato fu rimesso. Or è così che la predetta passione lavò lo peccato originale alla umana generazione, e però quelli ch'erano in podestà del dimonio innanzi la predetta passione, ed avevano avuto per fede l'avvenimento di Cristo nelle sue profezie, venuto Cristo, che lavò l'originale peccato, elli asceseno alla gloria di vita eterna. Quelli altri, ch'erano stati nel mondo virtudiosi, ma non avevano avuto fede dello avvenimento di Cristo funno lavati dallo originale peccato, ma non però asceseno a gloria; e perchè erano stati virtudiosi, non erano nè sono nelle pene dello inferno. Quelli altri, che non funno al mondo vertudiosi ma viziosi, nè ebbeno fede del detto avvenimento di Cristo, funno lavati dall'originale peccato, e perchè non ebbeno fede non funno esaltati a gloria, e perchè funno viziosi, funno depressi nello inferno.</p>
<p>E però vuole dire l'autore che Virgilio non ebbe fede, e però non fu tratto di quello limbo a gloria; visse nel mondo virtuosamente e non vizioso, però non fu depresso allo inferno nelle pene; e però dice, come appar nel testo: non per fare, cioè vizii, ma per non fare, cioè per non aver fede, nè seguire quelle opere, che richieggono ad acquistare beatitudine. E qui toccando la seconda cosa si potrebbe fare dubitazione: s'elli richiede alcuna operazione umana, acciò che si ottegna beatitudine da Dio? E' pare che non bisogni operazione umana, imperquello che Dio si è agente d'infinita virtude, la qual non richiede la materia innanzi disposta, siccome li agenti naturali, in produrre le forme, ma puote produrre una cosa di nuovo del niente. Ancora siccome Dio è autore della beatitudine, così la dà <emph>immediate</emph> e senza alcuna disposizione, siccome appare nella prima creazione delle creature, ch'elli li produsse in essere senza alcuna disposizione precedente. In contrario son le parole di Virgilio, che dice: <emph>Ma per non fare</emph>. Alla quale dubitazione è da sapere che solo Dio è quello a chi non bisogna movimento ad avere beatitudine, imperquello che elli medesimo è beatitudine; ma tutte le creature, e che sono create da Dio e che tendono ad alcuno fine, convegnono avere movimento in essere, acciò che elle pervegnono in beatitudine, lo quale movimento è la drittura della volontade, la quale è l'ordine che s'hae alla fine. Or conviene seguire a tal drittura virtudiose e meritorie opere, le quali sono eziandio secondo lo Filosofo in lo X dell'Etica: la beatitudine è principio delle virtudiose operazioni. E al primo argomento si risponde ch'elli non chiede all'uomo operazione meritoria ad acquistare beatitudine, perchè la divina possanza non sia bene sufficiente, ma richiede per osservare l'ordine nelle cose. Al secondo argomento si risponde che Dio produsse a principio le creature perfettamente senza alcuna prima disposizione, e di quelle prime create per modo naturale e ordine sono poi discese le altre. Quella creazione fu uno singolare modo, sichè non si segue però che, tutte le creature discese da quelle prime create senza merito precedente, debbiano ottenere beatitudine, sichè chiaro appare ad ottenere beatitudine richiedesi opere meritorie, le quali eziandio non si possono fare senza fede, siccome dice l'Apostolo: <emph>Impossibile est sine fide Deo placere</emph>.</p>
<p>Alla terza cosa è da sapere che, siccome mostra santo Tommaso nell'ottavo capitolo <emph>Contra Gentiles</emph>, 91 e 92, la volontà dell'anima, poich'è partita dal corpo, è immutabile tale s'ella è in buono, quale s'ella è in malo; perciò l'anime che sono nel Purgatorio per propria volontà non possono nè meritare nè dismeritare. Sichè solo ascendono per la pena che sostegnono; la quale purgazione delli loro peccati è secondo l'ordine della giustizia divina. Salvo, siccome è detto nel precedente capitolo, se quelle pene si alleviano per prego di alcuno giusto. E però diceli Sordello: noi non possiamo lì salire più in su di ciò che sia da Dio ordinato; metaforizzando lo predetto ordine a corso di tempo, lo quale si è da distinguere per dì e per notti. L'altre cose chiaro appariranno nella esposizione del testo</p></div3>
<div3><head>vv. 1-3</head>
<p>Cioè dopo che Virgilio fue onestamente e allegramente ricevuto da Sordello, e Sordello da lui, solo perchè Sordello udì ricordare Mantoa, ed elli sì 'l trasse indietro a domandare chi elli era</p></div3>
<div3><head>vv. 4-6</head>
<p>Qui li comincia Virgilio a rispondere e dice: innanzi che al monte del Purgatorio potesson venire le anime, cioè anzi l'avvenimento di Cristo nel mondo, l'ossa mie furo sepolte, cioè fu seppellito lo corpo suo, e al tempo d'Ottaviano imperatore, il quale fu innanzi lo avvenimento di Cristo per 42 anni</p></div3>
<div3><head>vv. 7-9</head>
<p>Qui li palesa il suo nome, soggiungendo che solo perchè non fu cristiano, perdette il cielo. E nota che innanzi l'avvenimento di Cristo si potea essere cristiano in questo modo: avendo fede ch'elli dovesse venire, e salvare la umana generazione; e questa così fatta fede ebbeno li profeti, e però furono tratti per Cristo del Limbo. E però vuole dire Virgilio: egli si perde il cielo in tre modi; l'uno ad essere vizioso nel mondo e non avere fede, lo secondo ad essere virtudioso e non avere fede. Lo terzo essere vizioso, e avere fede. Lo primo modo è del tutto dannato nello inferno, lo secondo modo non è depresso nello inferno, ma non è esaltato alla gloria, e di questo modo elli; lo terzo riceve distinzione: se li vizii superabbondano, l'uomo si perde; s'elli sono sì pochi, che la giustizia di Dio l'ordini al Purgatorio, stàlli tanto quanto conviene, poi ascende alla celestiale gloria</p></div3>
<div3><head>vv. 10-15</head>
<p>Esemplifica descrivendo l'ammirazione di Sordello.</p>
<p><add resp="ed">15</add> <emph>Ove 'l minor</emph>, cioè che si chinò ad abbracciare Virgilio fino a quel luogo, dove aggiungieno li minori, cioè lo fanciullo; vuol dire, alle coscie. Un altro testo dice: <emph>Ove il nutrir s'appiglia</emph>, cioè lo bellico, per lo quale li fanciulli si notricano nel ventre della madre. Or qual si voglia sia di questi due modi, pur l'autore vuole mostrare che Sordello l'abbracciò reverentemente</p></div3>
<div3><head>vv. 16-18</head>
<p>Qui Sordello, a collaudazione di Virgilio, narra della sua pulita parlatura: come gli Greci dicono d'Omero solo, poeta, i Latini dicono di Virgilio. Compuose Virgilio uno volume, nel quale è la Bucolica: tratta di morale filosofica e vaticina secondo alcuna arte, e disegna alcune pontificali essenzie, poi tratta di musica, poi naturale filosofia, secondo li stoici, poi d'arte magica: la seconda parte è appellata Georgica; tratta d'astronomia e di fisonomia, e di medicina, e di agricoltura: la terza parte è appellata Eneida, contiene il cadimento di Troia e la venuta di Enea in Italia.</p>
<p><add resp="ed">18</add> Cioè pregio di Mantoa</p></div3>
<div3><head>v. 26</head>
<p><emph>L'alto sole</emph>, cioè Dio</p></div3>
<div3><head>v. 27</head>
<p>Cioè nella prima vita</p></div3>
<div3><head>vv. 28-30</head>
<p><emph>Luogo è laggiù</emph> etc. Qui tocca del Limbo, dov'elli sta, siccome è detto nel secondo capitolo dello Inferno; cioè quelli pueri, li quali non sono per lo baptismo, che non hanno avuto, stati esenti dal peccato di Adam, perchè non hanno commesso peccato, non sono depressi nello inferno, ma stanno in tenebre e in sospiri</p></div3>
<div3><head>vv. 31-36</head>
<p>Ancor soggiunge che in quel luogo stanno quelli che non ebbeno fede, speranza, nè carità, che sono tre virtù teologiche, ma furon senza vizio, e furon nelle altre virtudi temporali esperti; che è, come è detto, lo secondo modo perchè si perde lo cielo. E nota, come mostra santo Tommaso nella <emph>Secunda Secundae</emph>; e' non si può avere speranza nè caritade senza la fede; sichè necessario, s'elli non ebbeno fede, nè speranza nè caritade ebbeno</p></div3>
<div3><head>vv. 37-39</head>
<p>Segue il poema mostrando come sono tante le differenzie dei negligenti, che lo inizio del Purgatorio è quasi ignoto</p></div3>
<div3><head>vv. 43-45</head>
<p><emph>Ma vedi già come</emph>. Qui denota il tempo, cioè che 'l sole era in occidente, sichè apressava la notte; e però ad avere provvedenza che è contraria della negligenzia, che si purga in quelli luoghi, si fa l'autore menzione come Virgilio volle provvedere di stanzia per quella notte. E nota che questo è lo primo die, che l'autore pone essere stato nel Purgatorio</p></div3>
<div3><head>vv. 49-51</head>
<p>Qui tocca, com'è detto sopra, la immobilità della volontà dell'anima umana, posciachè è partita dal corpo; per la quale cosa si segue non potere alle anime, che hanno tale stato, meritare; sichè per sè stesse non puonno avanzare dalla divina giustizia, com'è detto</p></div3>
<div3><head>vv. 58-60</head>
<p>Qui tocca come la predetta condizione nella prima vita può discendere, ma non ascendere, cioè che in lo grado nella negligenzia predetto può discendere in maggiore peccato, ma non ascendere, salvo se la luce di grazia del cielo non li sovravvenisse, siccome mostra santo Tommaso nel <emph>Contra Gentiles</emph>, che l'uomo caduto nel peccato non può senza grazia liberarsene, nè ascendere a grado di beatitudine</p></div3>
<div3><head>vv. 64-66</head>
<p>Qui esemplifica che, sicome avviene, che appresso d'alcuna montagna è in la sua valle una acqua, la quale rosega del pedale, sichè di quella parte cade, e favvisi entro una concavità, che s'appella grembo, così in quella montagna era lo simigliante. E però dice: <emph>siccome li valloni</emph>, cioè quelle acque scemano quindi le montagne, così quella montagna da quella parte era scema</p></div3>
<div3><head>vv. 70-72</head>
<p><add resp="ed">70</add> <emph>Tra erto e piano</emph>. etc. Qui descrive lo sito predetto. <emph>Ivi.</emph> <emph>Era un sentiero sghembo</emph>. Che è torto, <emph>vel</emph> guercio.</p>
<p><add resp="ed">71</add> <emph>Lacca</emph>, cioè concavità.</p>
<p><add resp="ed">72</add> Qui vuole descrivere l'ertezza di quel luogo; e dice che lo lembo muore più che a mezzo quella salita, cioè che lo lembo, cioè li vapori, più che a mezza quella salita muoiono, cioè convertonsi in acqua, quasi a dire che è nella mezza regione dell'aiere quel luogo</p></div3>
<div3><head>vv. 73-75</head>
<p><emph>Oro e argento</emph>. Qui per allegoria denota la delettazione della vera penitenzia, la quale nodrisce così lo obbietto dello intelletto, come questi colori, quelli odori, quelle voci nodrisceno e dilettano li sensi umani. <add resp="ed">73</add> <emph>Cocco</emph>. È uno fiore simile al zaffarano.</p>
<p><add resp="ed">74</add> <emph>Legno lucido</emph>. Quercia marcia, che luce di notte. <emph>Ivi</emph>. <emph>Sereno</emph>. Si è l'aiere senza vapori.</p>
<p><add resp="ed">75</add> <emph>Fresco smeraldo</emph>, cioè quando si rompe dapprima, che è senza roccia e sucidume</p></div3>
<div3><head>v. 78</head>
<p>Qui fa la comparazione che è tale dallo esemplo allo esemplificato, come dal meno al più che ogni meno è vinto dal più l'una medesima specie</p></div3>
<div3><head>vv. 79-81</head>
<p>Qui tocca li odori</p></div3>
<div3><head>v. 82</head>
<p><emph>Salve, Regina</emph>. Qui tocca lo canto dolce e soave; e nota che siccome elli erano al fine del die, così fa cantare quelli le orazioni, che la santa Madre Chiesa canta in quelle ore, cioè a compieta: <emph>Salve, Regina, misericordiae</emph> etc</p></div3>
<div3><head>vv. 85-87</head>
<p>Chiaro appare come descrive e nomina li atti e le condizioni di quelli negligenti, che sono stati nel mondo occupati di signorie temporali, e solo al fine della loro prima vita provvederno sì in tale modo che non si perdetteno</p></div3>
<div3><head>vv. 94-96</head>
<p>Questo fu della casa d'Austerich eletto per li baroni d'Allamagna allo officio dello imperio; mai non volle passare in Italia, di che è tanto tra li Italiani cresciuta briga che briga sarà di riconciliarli</p></div3>
<div3><head>vv. 97-99</head>
<p>Ottachero fu re di Boemia, e fu valoroso uomo; ebbe uno suo figliuolo, nome Vincislao, il quale fu vizioso uomo, e specialmente in lussuria. Sichè vuol dire l'autore: lo padre fu migliore in puerizia, che il figliuolo in adolescienzia.</p>
<p><add resp="ed">99</add> <emph>Molta in Albia</emph>, etc. Sono due fiumi in Boemia l'uno che entra nell'altro, poi vanno in mare; sichè altro non è a menzionare quelli fiumi che a dire: Boemia</p></div3>
<div3><head>vv. 103-105</head>
<p><emph>Quel Nasetto</emph>, questi fu lo re Filippo di Francia, ch'era nasello, il quale fu prodissimo uomo; morìo in caccia, chè uno porco cinghiaro lo scontrò. Or dice l'autore: <emph>disfiorando il giglio</emph>, quasi a dire: per la morte del predetto fu disfiorito il giglio, lo quale è l'arme della casa di Francia, imperquello che li suoi eredi funno e sono di viziosa vita.</p>
<p><add resp="ed">104</add> Questo dal benigno aspetto fu messer Guglielmo re di Navarra, figliuolo che fu del re Tebaldo, ed era suocero di questo re Filippo Nasetto, e si contristavano insieme di Filippo figliuolo del detto Filippo re di Francia, della sua viziosa e inonesta vita; l'uno perch'era suo padre, l'altro perch'era suo suocero; la quale inonestà e lordezza fu cagione del mal di Francia</p></div3>
<div3><head>vv. 112-114</head>
<p>Questo fu don Piero d'Aragona padre di don Federigo, e di don Iacomo di Cicilia; il quale fu uomo molto bello e membruto di sua persona, e probissimo e virtudioso.</p>
<p><add resp="ed">113</add> <emph>Dal maschio naso</emph>, questo fu lo re Carlo di Puglia padre del Ciotto, il quale fu probissimo uomo, ed ebbe un grande naso; e perchè fu persona virtudiosa, però lo mette l'autore a accordarsi in canto con don Piero predetto</p></div3>
<div3><head>vv. 115-123</head>
<p>Qui vuole dire l'autore: se quel giovinetto, che è presso di dietro al detto Piero, fosse rimaso re dopo lo detto Piero, lo valore e la probità andava di vaso in vaso, cioè discendea in esso; ma non fu re; la quale probità e valore non si può dire di don Iacomo nè di don Federigo, che simili funno eredi del predetto Piero, chè avvegnachè elli abbiano li reami, elli non ereditano la virtuosa e onesta vita. E questo giovinetto ebbe nome don Alfonso del predetto Piero primogenito naturale, e fratello del predetto Iacomo e Federigo.</p>
<p>Qui dichiara un dubbio, il quale si potrebbe avere: quale è la ragione che il figliuolo simiglia al padre in tutto, con ciò sia che 'l padre è nella generazione del figliuolo cagione agente e formale. Circa lo qual dubbio è da sapere che circa le cose spirituali e temporali, che pertegnono alla spezie umana, necessario lo padre sia cagione efficiente e formale, e <emph>per consequens</emph> lo agente assomiglia a sè la parte passiva, sì ch'ello produce uomo e non cavallo, producelo in proporzione secondo che la materia materna è disposta; ma la parte, che sussiste a libero arbitrio, come piacere le virtudi, e dispiacere li vizii, e così l'operare, <emph>ed è converso</emph>, questo non riceve l'uomo dal padre terreno, ma solo da colui che è padre sempiterno e creatore, sicome si mostra nel terzo <emph>Contra Gentiles</emph>, che l'uomo per sè, nè da natura, non si può senza grazia esaltare a beatitudine. E però dice l'autore: <emph>quei che la dà</emph>, cioè Dio vuole che sia diversa la probità del padre da quella del figliuolo, acciò che chi in essa trionfa sì la chiami da lui</p></div3>
<div3><head>vv. 124-126</head>
<p>Or vuole dire l'autore: similemente i discendenti del Nasuto, cioè del re Carlo, sono vilificati, la quale è stata grande cagione del male sì della provincia di Puglia come di quella di Provenza, le quali sono state non rette, ma malmenate per li discendenti del re Carlo primo</p></div3>
<div3><head>vv. 127-129</head>
<p>Or qui l'autore vuol fare la comparazione per le donne di Ragona dal re Carlo primo a' suoi discendenti: e procede <emph>per locum a simili</emph> in questo modo del seme primo, cioè del re Carlo primo: è cotanto minor la pianta, cioè li suoi discendenti, quanto più Costanza si puòe lodare, ch'ebbe migliore marito che Beatrice e Margarita. La sopra detta Costanza fu figliuola del re Manfredi, e moglie di don Piero di Ragona; Beatrice fu moglie di don Iacomo di Ragona; Margarita fu moglie di don Federigo. Or sta così la comparazione: tanto quanto lo marito di Costanza è meglio de' mariti di Biatrice e di Margarita, cioè tanto quanto don Piero è meglio di don Federigo e di don Iacomo, tanto fu migliore lo re Carlo primo de' suoi discendenti. Sicchè altro non si può concludere se non: così come la casa d'Aragona in li discendenti è vilificata, così la casa del re Carlo di Puglia patisce simile detrimento</p></div3>
<div3><head>vv. 130-132</head>
<p>Questi fu lo re Enrico d'Inghilterra, il quale fu uomo di pura vita, ed ebbe figliuoli ch'andarono così migliorando, come li sopradetti andarono peggiorando</p></div3>
<div3><head>vv. 133-136</head>
<p>Questi fu lo marchese Guglielmo di Monferrato, il quale fu preso dalli Alessandrini suoi sudditi, e morìo in prigione; per la quale morte poi tutta quella contrada è stata in briga e in guerra, della quale si piange e in Monferrato e nello Canavese distretto.</p>
<p>E così compie il settimo capitolo.</p></div3></div2>

<div2><head>VIII</head>

<div3 n="Versi">
<lg>
<l>Era già l'ora che volge il disio</l>
<l>Ai naviganti, e intenerisce il core</l>
<l>Lo dì ch'han detto a' dolci amici addio;</l></lg>
<lg>
<l>E che lo novo peregrin d'amore</l>
<l>Punge, se ode squilla di lontano,</l>
<l>Che paia il giorno pianger che si more;</l></lg>
<lg>
<l>Quand'io incominciai a render vano</l>
<l>L'udire, ed a mirare una dell'alme</l>
<l>Surta, che l'ascoltar chiedea con mano.</l></lg>
<lg>
<l>Ella giunse e levò ambo le palme,</l>
<l>Ficcando gli occhi verso l'oriente,</l>
<l>Come dicesse a Dio: D'altro non calme.</l></lg>
<lg>
<l><emph>Te lucis ante</emph> sì devotamente</l>
<l>Le uscì di bocca, e con sì dolci note,</l>
<l>Che fece me a me uscir di mente.</l></lg>
<lg>
<l>E l'altre poi dolcemente e devote</l>
<l>Seguitar lei per tutto l'inno intero,</l>
<l>Avendo gli occhi alle superne rote.</l></lg>
<lg>
<l>Aguzza qui, Lettor, ben gli occhi al vero,</l>
<l>Chè il velo è ora ben tanto sottile,</l>
<l>Certo che il trapassar dentro è leggiero.</l></lg>
<lg>
<l>I' vidi quello esercito gentile</l>
<l>Tacito poscia riguardare in sue,</l>
<l>Quasi aspettando pallido ed umile:</l></lg>
<lg>
<l>E vidi uscir dell'alto, e scender giue</l>
<l>Due angeli con due spade affocate,</l>
<l>Tronche e private delle punte sue.</l></lg>
<lg>
<l>Verdi, come fogliette pur mo nate,</l>
<l>Erano in veste, che da verdi penne</l>
<l>Percosse traean dietro e ventilate.</l></lg>
<lg>
<l>L'un poco sovra noi a star si venne,</l>
<l>E l'altro scese in l'opposita sponda,</l>
<l>Sì che la gente in mezzo si contenne.</l></lg>
<lg>
<l>Ben discerneva in lor la testa bionda;</l>
<l>Ma nelle facce l'occhio si smarrìa,</l>
<l>Come virtù che a troppo si confonda.</l></lg>
<lg>
<l>Ambo vegnon del grembo di Maria,</l>
<l>Disse Sordello, a guardia della valle,</l>
<l>Per lo serpente che verrà via via.</l></lg>
<lg>
<l>Ond'io che non sapeva per qual calle,</l>
<l>Mi volsi intorno, e stretto m'accostai,</l>
<l>Tutto gelato alle fidate spalle.</l></lg>
<lg>
<l>E Sordello anche: Ora avvalliamo omai</l>
<l>Tra le grandi ombre, e parleremo ad esse:</l>
<l>Grazioso fia lor vedervi assai.</l></lg>
<lg>
<l>Solo tre passi credo ch'io scendesse,</l>
<l>E fui di sotto, e vidi un che mirava</l>
<l>Pur me, come conoscer mi volesse.</l></lg>
<lg>
<l>Tempo era già che l'aer s'annerava,</l>
<l>Ma non sì, che tra gli occhi suoi e i miei</l>
<l>Non dichiarisse ciò che pria serrava.</l></lg>
<lg>
<l>Ver me si fece, ed io ver lui mi fei.</l>
<l>Giudice Nin gentil, quanto mi piacque,</l>
<l>Quando ti vidi non esser tra i rei!</l></lg>
<lg>
<l>Nullo bel salutar tra noi si tacque:</l>
<l>Poi dimandò: Quant'è, che tu venisti</l>
<l>Appiè del monte per le lontane acque?</l></lg>
<lg>
<l>O, dissi lui, per entro i luoghi tristi</l>
<l>Venni stamane, e sono in prima vita,</l>
<l>Ancor che l'altra sì andando acquisti.</l></lg>
<lg>
<l>E come fu la mia risposta udita,</l>
<l>Sordello ed egli indietro si raccolse,</l>
<l>Come gente di subito smarrita.</l></lg>
<lg>
<l>L'uno a Virgilio, e l'altro ad un si volse</l>
<l>Che sedea lì, gridando: Su, Currado,</l>
<l>Vieni a veder che Dio per grazia volse.</l></lg>
<lg>
<l>Poi volto a me: Per quel singular grado,</l>
<l>Che tu de'i a colui, che sì nasconde</l>
<l>Lo suo primo perchè, che non gli è guado,</l></lg>
<lg>
<l>Quando sarai di là dalle larghe onde,</l>
<l>Di' a Giovanna mia, che per me chiami</l>
<l>Là dove agl'innocenti si risponde.</l></lg>
<lg>
<l>Non credo che la sua madre più m'ami,</l>
<l>Poscia che trasmutò le bianche bende,</l>
<l>Le quai convien che misera ancor brami.</l></lg>
<lg>
<l>Per lei assai di lieve si comprende,</l>
<l>Quanto in femmina fuoco d'amor dura,</l>
<l>Se l'occhio o il tatto spesso nol raccende.</l></lg>
<lg>
<l>Non le farà sì bella sepoltura</l>
<l>La vipera che i Milanesi accampa,</l>
<l>Com'avria fatto il gallo di Gallura.</l></lg>
<lg>
<l>Così dicea, segnato della stampa</l>
<l>Nel suo aspetto di quel dritto zelo,</l>
<l>Che misuratamente in core avvampa.</l></lg>
<lg>
<l>Gli occhi miei ghiotti andavan pure al cielo,</l>
<l>Pur là dove le stelle son più tarde,</l>
<l>Sì come ruota più presso allo stelo.</l></lg>
<lg>
<l>E il Duca mio: Figliuol, che lassù guarde?</l>
<l>Ed io a lui: A quelle tre facelle,</l>
<l>Di che il polo di qua tutto quanto arde.</l></lg>
<lg>
<l>Ed egli a me: Le quattro chiare stelle</l>
<l>Che vedevi staman, son di là basse,</l>
<l>E queste son salite ov'eran quelle.</l></lg>
<lg>
<l>Com'ei parlava, e Sordello a sè il trasse</l>
<l>Dicendo: Vedi là il nostro avversaro;</l>
<l>E drizzò il dito, perchè in là guatasse.</l></lg>
<lg>
<l>Da quella parte, onde non ha riparo</l>
<l>La picciola vallea, era una biscia,</l>
<l>Forse qual diede ad Eva il cibo amaro.</l></lg>
<lg>
<l>Tra l'erba e i fior venìa la mala striscia,</l>
<l>Volgendo ad or ad or la testa al dosso</l>
<l>Leccando come bestia che si liscia.</l></lg>
<lg>
<l>Io non vidi, e però dicer non posso,</l>
<l>Come mosser gli astor celestiali,</l>
<l>Ma vidi bene e l'uno e l'altro mosso.</l></lg>
<lg>
<l>Sentendo fender l'aere alle verdi ali,</l>
<l>Fuggìo il serpente, e gli angeli dier volta</l>
<l>Suso alle poste rivolando iguali.</l></lg>
<lg>
<l>L'ombra che s'era al Giudice raccolta,</l>
<l>Quando chiamò, per tutto quell'assalto</l>
<l>Punto non fu da me guardare sciolta.</l></lg>
<lg>
<l>Se la lucerna che ti mena in alto</l>
<l>Trovi nel tuo arbitrio tanta cera,</l>
<l>Quant'è mestiero infino al sommo smalto,</l></lg>
<lg>
<l>Cominciò ella: Se novella vera</l>
<l>Di Valdimagra, o di parte vicina</l>
<l>Sai, dilla a me, che già grande là era.</l></lg>
<lg>
<l>Chiamato fui Currado Malaspina:</l>
<l>Non son l'antico, ma di lui discesi:</l>
<l>A' miei portai l'amor che qui raffina.</l></lg>
<lg>
<l>O, dissi lui, per li vostri paesi</l>
<l>Giammai non fui; ma dove si dimora</l>
<l>Per tutta Europa, ch'ei non sien palesi?</l></lg>
<lg>
<l>La fama che la vostra casa onora,</l>
<l>Grida i signori, grida la contrada,</l>
<l>Sì che ne sa chi non vi fu ancora.</l></lg>
<lg>
<l>Ed io vi giuro, s'io di sopra vada,</l>
<l>Che vostra gente onrata non si sfregia</l>
<l>Del pregio della borsa e della spada.</l></lg>
<lg>
<l>Uso e natura sì la privilegia,</l>
<l>Che, perchè 'l capo reo lo mondo torca,</l>
<l>Sola va dritta, e il mal cammin dispregia.</l></lg>
<lg>
<l>Ed egli: Or va; chè il sol non si ricorca</l>
<l>Sette volte nel letto che il Montone</l>
<l>Con tutti e quattro i piè cuopre ed inforca,</l></lg>
<lg>
<l>Che cotesta cortese opinione</l>
<l>Ti fia chiavata in mezzo della testa</l>
<l>Con maggior chiovi che d'altrui sermone;</l></lg>
<lg>
<l>Se corso di giudicio non s'arresta.</l></lg></div3>
<div3 n="Introduzione">
<p>In questo ottavo capitolo intende l'autore trattare sette cose. La prima è lo tempo ch'era, ornando il suo poema d'alcuni belli esempli circa la osservazione di quello. La seconda è l'allegoria a descrivere la fragilità e fievolezza dell'umana specie circa le tentazioni sì sensitive come diaboliche. La terza è la custodia e guardia che per grazia lo Creatore a soccorso ne dona. La quarta ne palesa come il grembo di Maria nostra Donna fu abitazione di tale soccorso. La quinta nomina alcuni magnati, che tenon in quel mondo la condizione predetta nel precedente capitolo. La sesta tocca come in questo tempo le tre virtudi teologiche sono a perfezione divenute. La settima e ultima cosa, per bellezza di sua Comedia, persuadendo descrive la bontà d'alcuni nobili marchesi, li quali sono appellati Malespini.</p>
<p>Della prima nella esposizione del testo chiaro si dimostrerà.</p>
<p>Alla seconda cosa è da sapere che all'uomo è necessaria la grazia di Dio, acciò che elli possa perseverare in dritta via s'elli v'è; molto maggiormente ella li è necessaria, s'elli è caduto per lo peccato, acciò che per tale aiutorio elli si dirizzi e perseveri in buono stato; e questo appare per più cagioni. In prima ogni cosa che è variabile e mobile da sè medesima conviene a ridurla in stato fermo e perseverevole, che sia retta e governata da alcuna altra cosa che sia invariabile ed immobile, e questo è secondo l'ordine della sua Provvidenza, ed eziandio secondo la posizione del Filosofo in VIII della Fisica. L'uomo nella prima vita è variabile e mobile e di bene in male e di male in bene, sicome è certo, perchè hàe libero arbitrio. Ha bisogno adunque che a volerlo fermare in bene, elli sia governato da altra cosa che sia invariabile, immobile e incorruttibile. E questo è Dio, il quale per lo suo governamento lo fa perseverare in bene, e tal governamento è la grazia <emph>gratis</emph> data. Ancora in quelle cose, che trascendeno le virtudi del libero arbitrio, è bisogno all'uomo la grazia di Dio. Perseverare in bene trapassa la vertude del libero arbitrio, imperquello che lo libero arbitrio è pure circa le cose eligibili e particolari operazioni. La perseveranza non dice nè mone qui, anzi dice ella per tutto tempo, lo quale esclude non solo la particolarità, ma eziandio lo eleggere; e perchè l'uomo che dee perseverare in bene, non l'ha da libero arbitrio, è necessario ch'elli l'abbia dalla grazia di Dio; la quale grazia l'autore pone che ne venia dal grembo di Maria, quasi a dire: ella ne viene da quella grembiata; ch'ella portò nove mesi, cioè di Cristo benedetto. E per allegoria la descrive in forma di due angeli vestiti di verde, con spade in mano senza punta, li quali discacciano e infugano ogni tentazione, che voglia rimuovere la predetta perseveranza. E però dice santo Tommaso nella prima parte, questione.... <emph>videlicet: Angelorum custodia est quaedam executio divinae, provvidentiae circa homines</emph> etc. Poneli vestiti di verde metaforizzando, che, siccome la verdura hae a significare vita e rigidezza, così la predetta grazia non muore, ma sempre è vigorosa e viva. E poneli con spade senza punta, la quale allegoria dimostra che nella grazia di Dio si puonno due cose considerare. L'una cosa è giustizia, imperquello che sempre giusto procede come in Psalmo: <emph>Iustus Dominus et iustitiam dilexit</emph>; e questo figura la spada.</p>
<p>L'altra cosa è misericordia, imperquello che sempre misericordevole procede come in Psalmo: <emph>Misericordia Domini</emph> etc., e questa figura le punte mozze.</p>
<p>Ancora descrive uno serpente, ovvero biscia, essere in quello luogo, il quale pone che venia verso quella gente, e torna indietro quando da quelli angeli è dato il soccorso; la quale biscia hae a significare la tentazione del demonio a quelli che sono nella prima vita, la quale tentazione è infugata e dispersa dalla grazia di Dio. Circa il quale vocabolo di tentazione è da sapere ch'ello si può assumere in più modi; imperquello che tentare non tende ad altro fine, che ad avere esperimento di quello, che vuol da colui che è tentato, siccome quando uno uomo tenta uno altro per avere esperienzia di quello o di scienzia o di veritade che sia nel tentato. Ancora tenta Dio alcuno uomo, non per prendere esperienzia dal tentato, ma acciò che si sappia nel mondo la verità del predetto tentato. Lo demonio tiene uno altro modo di tentare, ch'elli vuole prendere esperienzia per sapere in che modo l'uomo è più fragile, che alcuni sono lassivi in superbia, alcuni in vanagloria ed altri in lussuria <emph>etc.</emph> Saputo quello, procede poi mostrandoli, e ingannandoli conduceli a perdizione; e questo è quello che dice l'autore: da quella parte ove ha men riparo. E però quando li predetti tentati sono in grazia, elli sono difesi e custoditi dalli predetti angeli. Circa la quale fragilità è da sapere acquistarne tale senso tropologico, che per sè medesimo l'uomo dee considerare in che vizio elli è più lassivo, e da quello guardarsi, e armare l'anima di quelle armi, che sono a ciò ordinate. Sichè se il demonio viene per prenderlo da quella parte, ch'elli lo trovi costante e fermo, e non si lasci vincere; s'elli è superbo, pensare al demonio, che fu espulso per superbia di Paradiso <emph>etc.</emph>: s'elli è vanaglorioso, pensi ch'elli dee invecchiare e morire e mancare; s'elli è lussurioso, pensi che 'l diventa per quel vizio, d'animale ragionevole, bestia, e aiutisene con digiuni e con astinenzie e con afflizioni corporee, li quali fanno smarrire molto tal vizio.</p>
<p>Per le quali allegorie chiaro appare la intenzione allegorica dello autore.</p>
<p>Della seconda, della terza e della quarta cosa ch'elli intende in lo presente capitolo, lo senso litterale è che quello ch'elli pone sono uomini di grande facultà e condizione del mondo, li quali riceverono per lo suo decorso di tempo in la prima vita molte tentazioni, poi nella sua fine furono soccorsi dalla misericordievole grazia del Creatore. Ma perchè furono negligenti alla sua operazione meritoria fine alla fine, l'autore li fa esuli e confinati dalla città del Purgatorio per quello tempo che la giustizia di Dio hae ordinato e tassato per tale fallo. E così intende per la quinta cosa proposta.</p>
<p>Circa la sesta cosa è da sapere, che le tre virtudi teologiche, cioè Fede, Speranza e Carità non erano innanzi l'avvenimento di Cristo conosciute se non per li profeti; dopo lo avvenimento predetto furono conosciute. Chè innanzi sapeano pure di Prudenzia, di Giustizia, di Fortitudine e di Temperanza, che sono le quattro virtudi cardinali morali. E però figurativamente, siccome lo primo tempo fu morale, lo secondo teologico, così lo stato dell'anima nella prima vita è morale, quello della seconda è teologico. E però dice: quelle tre facelle sono salite dov'erano le quattro primiere.</p>
<p>La settima cosa chiaro apparirà nella esposizione del testo, che qui apresso faremo</p></div3>
<div3><head>vv. 1-3</head>
<p><emph>Era già l'ora</emph>, cioè che a quella ora che si trovonno essere nella predetta parte del monte era quella, la quale volge, cioè indrizza ai navicanti il disio a pensare delli amici, parenti e benevoglienti, che hanno lasciato al luogo, onde si sono partiti, cioè la precedente sera che hanno poi incominciato la notte il suo cammino</p></div3>
<div3><head>vv. 4-6</head>
<p>Ancora per uno altro esemplo mostra quella ora, e dice: ella era simile a quella che punge e fa trattare più tosto il pellegrino, quando elli ode squilla, cioè campana che li notifichi la morte del giorno, cioè le compiete, che hanno a significare ch'elle suonano nel compimento del giorno. E dice <emph>pianger</emph>, cioè che quasi le campane, quando suonano verso la sera, non paiono di quello suono che il die, ma paiono piangere; e questo avviene per la cagione dell'aiere</p></div3>
<div3><head>vv. 7-15</head>
<p>Dice che l'ora predetta era quando elli cominciò a starsi, cioè a rendere vano l'andare. E vide surgere una di quelle anime in piè e, quasi orando verso l'Oriente, disse questo inno, lo quale si dice alla compieta, nel quale si prega della custodia di Dio per la notte, che ne liberi dalle tentazioni diaboliche. E dice: <emph>Te lucis ante terminum Rerum creator poscimus Ut solita clementia Sis praesul et custodia: Procul recedant somnia Et noctuum fantasmata, Hostemque nostrum comprime Ne polluantur corpora</emph>. Or dice che l'alma, che surse, tenea l'ascoltare con mano, cioè che si tenea, per meglio essere attenta a vedere, le mani alli orecchi, poi quando dicernè che 'l soccorso venia, aggiunse le palme insieme orando, e cantò lo sopradetto inno colli altri, che poi la seguitarono</p></div3>
<div3><head>v. 18</head>
<p><emph>Alle superne rote</emph>, cioè al cielo; imperquello che quando si ora, si dee avere li occhi e 'l quore al Creatore</p></div3>
<div3><head>vv. 19-21</head>
<p>Qui vuol dire l'autore: l'allegoria ch'io pogno è chiara, che ogni velame che la fèsse oscura è sì sottile che con buono ingegno facilemente si può discernere</p></div3>
<div3><head>v. 22</head>
<p>Cioè quelli nobili di che è fatto menzione nel precedente capitolo, e anche altri</p></div3>
<div3><head>v. 23</head>
<p>Ai due preditti angeli che hanno a significare la grazia e custodia di Dio</p></div3>
<div3><head>vv. 25-27</head>
<p>Qui denota la condizione della grazia, com'è detto, giusta e misericordiosa</p></div3>
<div3><head>vv. 28-30</head>
<p>Qui denota la rigidezza ed eternitade della predetta grazia, che mai non si secca, nè viene meno</p></div3>
<div3><head>v. 36</head>
<p>Siccome dice lo Filosofo: <emph>Excellentia sensus corrumpit sensum</emph> etc</p></div3>
<div3><head>vv. 37-39</head>
<p><emph>Ambo vegnon</emph>, cioè da Cristo, il quale nel mondo fu custodito secondo la umanità nel grembo di nostra Donna, siccome le disse Gabriello: <emph>Benedictus fructus ventris tui Iesus</emph> etc. La quale intende per allegoria lo decorso della vita prima umana.</p>
<p><add resp="ed">39</add> <emph>Per lo serpente</emph>, cioè per le tentazioni obuiare</p></div3>
<div3><head>vv. 40-42</head>
<p>Segue il poema quasi a dire: io mi pensai tra me stesso e per chiaro intelletto come ciò era</p></div3>
<div3><head>vv. 43-45</head>
<p><emph>E Sordello</emph>. Chiaro appare che sono parole poetiche</p></div3>
<div3><head>vv. 52-54</head>
<p>Questo Nino fue giudice di Gallura, e fu marito di donna Biatrice da Este. Fu questo giudice un nobile e gentile uomo e di costumi e di virtudi, e ch'ebbe una sua figliuola, ch'ebbe nome Giovanna moglie che fu di messer Ricciardo da Camino da Trevigi figliuola della detta madonna Biatrice. E la ditta Biatrice dopo la morte del detto giudice si rimaritò a messer Galeazzo de' Visconti da Milano. Or dice l'autore come si ricevenno insieme elli e 'l giudice, e com'elli lo pregò ch'elli pregasse Giovanna che pregasse Dio per lui. E dice: dove alli innocenti si risponde, cioè a chi è nella prima vita innocente elli è risposto</p></div3>
<div3><head>vv. 55-57</head>
<p>Chiaro appare come credeano che Dante non vi fosse col corpo, ma tutto a lor modo</p></div3>
<div3><head>vv. 58-60</head>
<p><emph>O diss'io lui</emph>. Qui li notifica l'autore come elli è anco nella prima vita, e che spera per questo viaggio acquistare la eterna; quasi a dire: io n'acquisto merito per la poetria ch'io compogno</p></div3>
<div3><head>vv. 61-66</head>
<p>Chiaro appare ch'elli si maravigliaro, chiamando messer Currado Malespini, che venisse a veder tale novità</p></div3>
<div3><head>vv. 67-72</head>
<p>Dice che giudice Nino lo scongiurò e disse: per quello a grado che tue singolarmente dèi avere a quello, che le prime cagioni asconde, cioè a Dio, quando sarai nel mondo di' a Giovanna mia, che prieghi per me</p></div3>
<div3><head>vv. 73-78</head>
<p>Qui soggiunge ch'elli avea credenza che Biatrice, poichè uscì d'essere: vedova, non lo amasse più, e come in femmina dura poco amore, s'ello non è spesso racceso e ravvivato</p></div3>
<div3><head>vv. 79-81</head>
<p><emph>Non li farà</emph>. Qui fa comparazione della grandezza del giudice a quella di messer Galeazzo, e dice che era più onore e altezza del tumolo della donna a dire moglie che fu del giudice di Gallura, ed esservi scolpito un gallo, ch'e a dire moglie che fu di messer Galeazzo Visconti, ed esservi scolpita entro una vipera. E dice che i milanesi accampa perchè si è giurisdizione di quella arma che sempre quando li milanesi vanno in oste, dove si pone quella insegna, si pone il campo: e finechè quella bandiera non è posta, è grande bando a ponere altra insegna, ed è stato sempre e per tempo di parte guelfa e per tempo di parte ghibellina</p></div3>
<div3><head>vv. 82-84</head>
<p>Quasi: elli lo dicea affettuosamente e con tutto animo</p></div3>
<div3><head>vv. 85-87</head>
<p>Segue il poema, e tocca la mutazione predetta delle virtudi tra 'l nuovo e 'l vecchio testamento</p></div3>

<div3><head>vv. 94-96</head>
<p><emph>Com'io</emph>. Chiaro appare com'è detto del dimonio e di sua trattazione</p></div3>
<div3><head>vv. 97-99</head>
<p>Quasi a dire: lo demonio vi si mostrava in quella spezia, ch'elli si mostrò ad Eva, quando la tentò, e fecela peccare</p></div3>
<div3><head>vv. 100-102</head>
<p>Cioè che tenta e inganna per dilettazioni sensibili e apparenti</p></div3>
<div3><head>vv. 103-105</head>
<p>Quasi a dire: nostro intelletto non può comprendere lo inizio della grazia di Dio, quando sopra noi viene, ma solo se ne avveggiamo quand'è venuta</p></div3>
<div3><head>vv. 109-117</head>
<p>Cioè lo detto messer Currado con scongiuro lo dimandò, s'ello s'avea novelle di sue contrade; e scongiurollo in questa forma: se quella chiarezza, che ti conduce a tanto ascenso, trovi in te tanta substanza, quant'è bisogno ad ascendere fino al primo smalto, cioè al principale chiaro, che è Dio, dimmi quella novella che sai. E soggiunge: <emph>Io son Currado</emph> etc. <emph>di quel paese</emph></p></div3>
<div3><head>vv. 121-126</head>
<p>Qui loda Dante la probità di quello casato, che è conta e nota eziandio a quelli, che mai non furono in quelle contrade.</p>
<p><add resp="ed">123</add> <emph>Per tutta Europa</emph>, cioè per tutta quella parte del mondo che è appellata Europa, che tien dal settentrione fino al ponente.</p>
<p><add resp="ed">124</add> Qui <emph>in singulari</emph>, poichè ha detto in universale della probità della casa dei Malespini, dice che la fama del detto casato è gridata sì da' signori come eziandio dalla contrada, quasi a dire ch'ogni persona ne parla. Per la qual cosa si segue che quella persona, che ancora non fu là, sì lo sa ed elli palese</p></div3>
<div3><head>vv. 127-132</head>
<p>Ancor soggiunge Dante al predetto Corrado: e sì vi dico che 'l vostro casato non è grande nè onorato per pregio di spada, cioè per forza, nè per modo tirannico, ma è per usanza e per natura, quasi a dire: per benivola signoria. E dice: e <emph>perchè il capo reo</emph>, cioè lo dimonio torca ad avarizia il mondo pur per quella sta ferma e dispregia ogni viziosa vita</p></div3>
<div3><head>vv. 133-139</head>
<p>Qui pronostica e vaticina lo detto Corrado a Dante, e dice: innanzi che 'l sole sette fiate si corichi col segno dello Ariete, quasi a dire: innanzi che passin sette anni, tu saprai della cortesia della casa dei Malespini per opera e non solo per udito, come di che sai, salvo se 'l corso del giudizio non s'arresta, cioè non si ritiene, quasi a dire: se la costellazione e ordine mondano non si muta.</p>
<p><add resp="ed">135</add> Altro non vuol dire se non quando lo sole è sotto lo segno dello Ariete, elli è coperto e inforcato da' piedi di quello segno.</p>
<p><add resp="ed">138</add> <emph>Con maggiori</emph>, cioè per opera, e non per altrui udita. E qui compie la sentenzia del presente capitolo.</p></div3></div2>

<div2><head>IX</head>

<div3 n="Versi">
<lg>
<l>La concubina di Titone antico</l>
<l>Già s'imbiancava al balco d'oriente,</l>
<l>Fuor delle braccia del suo dolce amico:</l></lg>
<lg>
<l>Di gemme la sua fronte era lucente,</l>
<l>Poste in figura del freddo animale,</l>
<l>Che con la coda percuote la gente:</l></lg>
<lg>
<l>E la notte de' passi, con che sale,</l>
<l>Fatti avea due nel loco ov'eravamo,</l>
<l>E il terzo già chinava ingiuso l'ale;</l></lg>
<lg>
<l>Quand'io che meco avea di quel d'Adamo,</l>
<l>Vinto dal sonno, in su l'erba inchinai</l>
<l>Là 've già tutti e cinque sedevamo.</l></lg>
<lg>
<l>Nell'ora che comincia i tristi lai</l>
<l>La rondinella presso alla mattina,</l>
<l>Forse a memoria de' suoi primi guai,</l></lg>
<lg>
<l>E che la mente nostra pellegrina</l>
<l>Più dalla carne, e men da' pensier presa,</l>
<l>Alle sue vision quasi è divina;</l></lg>
<lg>
<l>In sogno mi parea veder sospesa</l>
<l>Un'aquila nel ciel con penne d'oro,</l>
<l>Con l'ale aperte, ed a calare intesa:</l></lg>
<lg>
<l>Ed esser mi parea là dove foro</l>
<l>Abbandonati i suoi da Ganimede,</l>
<l>Quando fu ratto al sommo concistoro.</l></lg>
<lg>
<l>Fra me dicea: Forse questa fiede</l>
<l>Pur qui per uso, e forse d'altro loco</l>
<l>Disdegna di portarne suso in piede.</l></lg>
<lg>
<l>Poi mi parea che roteata un poco,</l>
<l>Terribil come folgor discendesse,</l>
<l>E me rapisse suso infino al foco.</l></lg>
<lg>
<l>Ivi pareva ch'ella ed io ardesse,</l>
<l>E sì l'incendio immaginato cosse,</l>
<l>Che convenne che il sonno si rompesse.</l></lg>
<lg>
<l>Non altrimenti Achille si riscosse,</l>
<l>Gli occhi svegliati rivolgendo in giro,</l>
<l>E non sapendo là dove si fosse,</l></lg>
<lg>
<l>Quando la madre da Chirone a Schiro</l>
<l>Trafugò lui, dormendo in le sue braccia,</l>
<l>Là onde poi gli Greci il dipartiro;</l></lg>
<lg>
<l>Che mi scoss'io, sì come dalla faccia</l>
<l>Mi fuggì il sonno, e diventai smorto,</l>
<l>Come fa l'uom che spaventato agghiaccia.</l></lg>
<lg>
<l>Dallato m'era solo il mio conforto,</l>
<l>E il sole er'alto già più che due ore,</l>
<l>E il viso m'era alla marina torto.</l></lg>
<lg>
<l>Non aver tema, disse il mio Signore:</l>
<l>Fatti sicur, chè noi siamo a buon punto:</l>
<l>Non stringer, ma rallarga ogni vigore.</l></lg>
<lg>
<l>Tu se' omai al Purgatorio giunto:</l>
<l>Vedi là il balzo che il chiude d'intorno:</l>
<l>Vedi l'entrata là 've par disgiunto.</l></lg>
<lg>
<l>Dianzi, nell'alba che precede al giorno,</l>
<l>Quando l'anima tua dentro dormìa</l>
<l>Sopra li fiori, onde laggiù è adorno,</l></lg>
<lg>
<l>Venne una donna, e disse: I' son Lucia:</l>
<l>Lasciatemi pigliar costui che dorme,</l>
<l>Sì l'agevolerò per la sua via.</l></lg>
<lg>
<l>Sordel rimase, e l'altre gentil forme:</l>
<l>Ella ti tolse, e come il dì fu chiaro,</l>
<l>Sen venne suso, ed io per le sue orme.</l></lg>
<lg>
<l>Qui ti posò: e pria mi dimostraro</l>
<l>Gli occhi suoi belli quell'entrata aperta;</l>
<l>Poi ella e il sonno ad una se n'andaro.</l></lg>
<lg>
<l>A guisa d'uom che in dubbio si raccerta,</l>
<l>E che muti in conforto sua paura,</l>
<l>Poi che la verità gli è discoperta,</l></lg>
<lg>
<l>Mi cambia' io: e come senza cura</l>
<l>Videmi il Duca mio, su per lo balzo</l>
<l>Si mosse, ed io diretro inver l'altura.</l></lg>
<lg>
<l>Lettor, tu vedi ben com'io innalzo</l>
<l>La mia materia, e però con più arte</l>
<l>Non ti maravigliar s'io la rincalzo.</l></lg>
<lg>
<l>Noi ci appressammo, ed eravamo in parte,</l>
<l>Che là, dove pareami in prima un rotto,</l>
<l>Pur come un fesso che muro diparte,</l></lg>
<lg>
<l>Vidi una porta; e tre gradi di sotto,</l>
<l>Per gire ad essa, di color diversi</l>
<l>Ed un portier che ancor non facea motto.</l></lg>
<lg>
<l>E come l'occhio più e più v'apersi,</l>
<l>Vidil seder sopra il grado soprano,</l>
<l>Tal nella faccia, ch'io non lo soffersi:</l></lg>
<lg>
<l>Ed una spada nuda aveva in mano</l>
<l>Che rifletteva i raggi sì ver noi,</l>
<l>Ch'io dirizzava spesso il viso in vano.</l></lg>
<lg>
<l>Dite costinci, che volete voi?</l>
<l>Cominciò egli a dire: ov'è la scorta?</l>
<l>Guardate che il venir su non vi nòi.</l></lg>
<lg>
<l>Donna del ciel, di queste cose accorta,</l>
<l>Rispose il mio Maestro a lui, pur dianzi</l>
<l>Ne disse: Andate là, quivi è la porta.</l></lg>
<lg>
<l>Ed ella i passi vostri in bene avanzi,</l>
<l>Ricominciò il cortese portinaio:</l>
<l>Venite dunque a' nostri gradi innanzi.</l></lg>
<lg>
<l>Là ove venimmo a lo scaglion primaio</l>
<l>Bianco marmo era e sì pulito e terso,</l>
<l>Ch'io mi specchiai in esso qual io paio.</l></lg>
<lg>
<l>Era il secondo, tinto, più che perso,</l>
<l>D'una petrina ruvida ed arsiccia,</l>
<l>Crepata per lo lungo e per traverso.</l></lg>
<lg>
<l>Lo terzo, che di sopra s'ammassiccia,</l>
<l>Porfido mi parea sì fiammeggiante,</l>
<l>Come sangue che fuor di vena spiccia.</l></lg>
<lg>
<l>Sopra questo teneva ambo le piante</l>
<l>L'Angel di Dio, sedendo in su la soglia,</l>
<l>Che mi sembiava pietra di diamante.</l></lg>
<lg>
<l>Per li tre gradi su di buona voglia</l>
<l>Mi trasse il Duca mio, dicendo: Chiedi</l>
<l>Umilemente che il serrame scioglia.</l></lg>
<lg>
<l>Divoto mi gittai a' santi piedi:</l>
<l>Misericordia chiesi che m'aprisse:</l>
<l>Ma pria nel petto tre fiate mi diedi.</l></lg>
<lg>
<l>Sette P nella fronte mi descrisse</l>
<l>Col punton della spada, e: Fa' che lavi,</l>
<l>Quando se' dentro, queste piaghe, disse.</l></lg>
<lg>
<l>Cenere o terra che secca si cavi,</l>
<l>D'un color fora col suo vestimento,</l>
<l>E di sotto da quel trasse due chiavi.</l></lg>
<lg>
<l>L'una era d'oro e l'altra era d'argento:</l>
<l>Pria con la bianca, e poscia con la gialla</l>
<l>Fece alla porta sì ch'io fui contento.</l></lg>
<lg>
<l>Quandunque l'una d'este chiavi falla,</l>
<l>Che non si volga dritta per la toppa,</l>
<l>Diss'egli a noi, non s'apre questa calla.</l></lg>
<lg>
<l>Più care è l'una; ma l'altra vuol troppa</l>
<l>D'arte e d'ingegno avanti che disserri,</l>
<l>Perch'ell'è quella che il nodo disgroppa.</l></lg>
<lg>
<l>Da Pier le tengo; e dissemi, ch'io erri</l>
<l>Anzi ad aprir, che a tenerla serrata,</l>
<l>Pur che la gente a' piedi mi s'atterri.</l></lg>
<lg>
<l>Poi pinse l'uscio alla porta sacrata,</l>
<l>Dicendo: Entrate; ma facciovi accorti</l>
<l>Che di fuor torna chi 'ndietro si guata.</l></lg>
<lg>
<l>E quando fur ne' cardini distorti</l>
<l>Gli spigoli di quella regge sacra,</l>
<l>Che di metallo son sonanti e forti,</l></lg>
<lg>
<l>Non ruggìo sì, nè si mostrò sì acra</l>
<l>Tarpeia, come tolto le fu il buono</l>
<l>Metello, donde poi rimase macra.</l></lg>
<lg>
<l>Io mi rivolsi attento al primo tuono,</l>
<l>E, <emph>Te Deum laudamus</emph>, mi parea</l>
<l>Udir in voce mista al dolce suono.</l></lg>
<lg>
<l>Tale imagine appunto mi rendea</l>
<l>Ciò ch'i' udiva, qual prender si suole</l>
<l>Quando a cantar con organi si stea:</l></lg>
<lg>
<l>Che or sì or no s'intendon le parole.</l></lg></div3>
<div3 n="Introduzione">
<p>In questo capitolo intende l'autore universalmente trattare tre cose, le quali hanno per allegoria a significare lo stato del peccatore nella prima vita, il qual vuol tornare alla via dritta. E primo pone come elli ascese suso per lo monte alla porta del Purgatorio per essere portato da Lucia, cioè dal suo intelletto chiaro e nobile, la qual possanza elli nella presente Comedia appellava Lucia. La seconda cosa descrive una porta con uno ostiario molto condizionato al Purgatorio sì di vista come eziandio di vestimenta. La terza cosa notifica l'autorità del detto ostiario, lo qual figura lo ministro della santa Chiesa di Roma e delle sue chiavi. E così entrando con licenzia del predetto ostiario nella città del Purgatorio, compie lo presente capitolo.</p>
<p>Circa la prima parte si è da sapere che 'l peccatore quando va per tôrre penitenzia de' peccati, che ha commessi, dee andare puro e netto e chiaro di quore e intelletto al penitenzieri, e a lui confessare ogni peccato con tutto lo quore, siccome è scritto nel Psalmo: <emph>Confitebor tibi, Domine, in tote corde meo</emph> etc., e piangere li peccati fatti, e guardarsi da commettere quelli, che li desseno cagione di piangere, siccome dice Augustino in libro <emph>De confessione</emph>: - <emph>plangere facta et plangenda non committere</emph>; confessandosi umilmente ricevere quella penitenzia, e poi ridurla in atto che al suo confessore parrà convenire. E però l'autore volendo poeticamente figurare tale disposizione essere in lui in persona del peccatore introduce nel poema una aquila, che poi elli l'appella Lucia, la quale lo conduce alla porta del Purgatorio a parlare con l'ostiario di quella.</p>
<p>Alla seconda cosa è da sapere ch'elli pone tre gradi innanzi la porta del Purgatorio, de' quali lo primo era di bianco marmore, molto pulito e lucido, lo secondo era oscuro, livido e fesso, lo terzo era d'un profido rosso e fiammeggiante; li quali tre gradi hanno a significare tre cose, <emph>vel</emph> condizioni che bisognano al confitente, quando accede al ministro per lavarsi. La prima pe 'l primo grado hae a denotare la recognoscenza, che dee avere il peccatore fra sè medesimo de' peccati, che ha commessi, e venirsi pensando e specchiandosi fra sè medesimo de' suoi vizii, e farli così palesi per confessione al prete, come lo pulito marmo e lucido, palesa la figura del viso che vi si specchia dentro. La seconda condizione pe 'l secondo grado notifica la contrizione, che dee avere circa li suoi peccati lo peccatore, la quale dee essere tale e tanta nel peccatore, ch'ella lo dee contristare e affliggere e renderlo dolente tanto e in tal modo, ch'ello per le fessure in esso fatte da tal doglia, getti, sospiri e lagrime da ogni parte. E perchè tale condizione è ardua, scura, ruvida e crepata, però pone l'autore lo secondo grado essere così fatto. La terza condizione per lo terzo grado hae a denotare quanto e come dee essere lo fervore e rigidezza del peccatore circa la vertude della carità dello amore del Creatore ad adurre in atto ogni penitenzia a lui commessa, sichè per essa la giustizia di Dio sia contentata e satisfatta. E perchè l'amore di caritade è accendevole, sì lo pone l'autore in colore rosso. In quanto a gravezza e arduità lo figura anco sanguinolento.</p>
<p>Sichè brevemente per li predetti tre gradi abbiamo tre condizioni, che bisognano a piena penitenzia, per lo primo; <emph>oris confessio</emph>; per lo secondo <emph>cordis contritio</emph>; per lo terzo <emph>operis satisfactio</emph>, siccome è trattato nella esposizione del XXVII capitolo dello Inferno, dove si tocca <emph>de sacramento penitentiae</emph>. E pone l'autore suso lo terzo scalino, <emph>vel</emph> grado, essere uno ostiario, il quale parea essere di simile colore come lo diamante, il quale è una fortissima e infrangibile pietra; ponelo vestito d'una veste di colore cenerigno, ed avente in mano una spada molto affocata e lucida. Il quale ostiario hae a significare il prete, il quale dee avere queste condizioni, primo essere diamante, cioè fermo e costante e infrangibile circa li articoli santi della Chiesa, secondo dee avere vesta cenerigna, cioè abito umile, e così procedere umilemente nel suo officio: terzo dee essere pulito e induto di giustizia e di ragione, sichè veramente elli rappresenti quello Signore di chi elli è vicario, e segua le sue vestigie. E soggiunge l'autore, seguendo il suo poema, come umilemente si gettò ai piedi del detto ostiario, a denotare che 'l peccatore con umilità dee andare al confessore, e misericordievilemente addomandare assoluzione, e imposizione di penitenzia de' suoi peccati.</p>
<p>Alla terza cosa è da sapere che l'autore pone che quello portinaio trasse fuori due chiavi, le quali per allegoria hanno a significare le chiavi della Chiesa, che sono due, imperquello che alla giudiziaria potestade è necessario due cose, cioè l'autoritade di cognoscer le colpe, e la podestade d'assolver ovvero condannare; e queste due cose sono le chiavi della Chiesa, cioè <emph>scientia discernendi</emph>, e <emph>potestas ligandi, et absolvendi</emph>, le quali Cristo commise a santo Piero, siccome scrive santo Matteo XVI, 19: <emph>Tibi dabo claves regni coelorum</emph> etc. E non è da intendere che elle fosseno commesse pure a san Piero solo, ma a lui e alli suoi successori; imperquello che se tale sacramento fosse pure a lui solo commesso, elli non sarebbe durato se non per la vita di san Piero, e così non sarebbe istituito perfettamente come li altri sacramenti, che dureranno fino al die del giudizio.</p>
<p>Veduta la intenzione del capitolo è da esponere lo testo</p></div3>
<div3><head>vv. 1-3</head>
<p>Qui l'autore volendo continuare il tempo della sua Comedia, lo esprime in la infrascritta forma poeticamente. Hanno li poeti fittivamente parlato di Filosofia sotto metafore ed allegorie, ed hanno tolto l'intenzione d'una cosa sotto nome di un'altra. Hanno scritto favolosamente che Titon fu uno uomo delle parti d'oriente, il quale in vecchiezza fu sì sorpreso da vizio di lussuria, che quasi nulla di quelle regioni li scampava. In processo di tempo ebbe saputo che 'l Sole avea una figliuola molto bella, ch'era appellata Aurora; innamorato d'essa, fu contratto matrimonio ed ebbela per moglie. Or in processo di tempo crescette tanto l'amistà tra 'l Sole e Titone che molte fiate il Sole lo menava da oriente per mezzo die fino in occidente suso per lo cielo, poi sotto per terra, fino ch'elli lo ritornava in levante. E in questo così fatto viaggio lo detto Titone menava la predetta sua moglie e concubina con esso, e quando nell'oriente, e quando nell'occidente, e quando nel mezzo die, e quando nelli luoghi tra quelli situati. Incontrò al detto Titone di quello che spesso incontra alli uomini del mondo, ch'elli non si contentano delle moglieri; invaghìo della figliuola della Luna, la quale similemente avea nome Aurora, e seppe sì fare, ch'elli ebbe suo intendimento di quella, e teneala per concubina overo bagascia, e spesse fiate similemente andava con la Luna da oriente a mezzo die, e poi in ponente con la sua concubina fornicando, poi sotto terra ritornava in oriente.</p>
<p>Or l'allegoria della predetta favola è, che, vogliendo mostrare li poeti, che molte fiate la chiarezza del Sole è nera, adombrata d'alcuni vapori grossi levati dalla terra, sì lo scriveano nella predetta forma, ponendo nome al predetto vapore grosso ed elevato Titon. E diceano <emph>antico</emph> in quanto elli aducea più della antichità che non fanno gli altri vapori ciò è della terrestritade, imperquello che li vapori che sagliono, e si generano di nuovo, ed hanno nuova forma, sì sono novelli; quelli che si generano ed aduceno seco della vecchia forma cioè della terrestritade sì sono antichi; e alla luce, overo chiarezza e specialmente nella plaga orientale, ponendoli nome Aurora. Or così come avviene nella luce del Sole, similemente avviene a quella della Luna, che molte fiate è adombrata per lo predetto Titon, cioè vapore.</p>
<p>Sichè l'autore volendo descrivere per continuazione il suo tempo, si dice che la concubina di Titon predetto s'imbiancava nell'oriente, cioè che l'Aurora, che viene con la Luna, cominciava apparire nell'oriente.</p>
<p><add resp="ed">3</add> Cioè ch'ella era fuor delle braccia di Titon suo amico, non suo marito, quasi a dire: nullo vapore ci contrastava, che non ci fosse palese sua chiarità</p></div3>
<div3><head>vv. 4-9</head>
<p>Cioè che ascendea colla costellazione del segno di Scorpione; e così si conclude che la Luna era nel segno di Sagittario, quando l'Aurora della Luna ascendea collo Scorpione e, com'è detto drieto, lo Sole era nell'Ariete. Seguesi che il Sole era uno segno sotto terra, il quale pone a descendere due ore. Sichè altro non vuole dire l'autore se non: quella ora, di che io farò menzione, era in quello emisperio, dov'eravamo, la seconda della notte. E però dice esponendosi ello stesso: <emph>E la notte de' passi</emph>, cioè de' termini, che si considerano che sono le ore.</p>
<p><add resp="ed">8</add> Cioè che già erano trapassate due ore.</p>
<p><add resp="ed">9</add> Cioè ch'era a quello emisperio sotto terra</p></div3>
<div3><head>vv. 10-12</head>
<p>Or qui dice l'autore: la predetta ora era quand'io m'addormentai. Ed è da notare lo nuovo modo che l'autore tiene nella presente Comedia, che quando elli vuole fingere straneamente, elli introduce in sogno alcuna visione, della quale poi elli discorrendo ed esemplificando conclude suo intendimento, tutto simile al sogno di Scipione, del quale tocca e tratta Plato nel Timeo filosofando sotto tali allegorie, e dichiarando de' secreti al volgo dell'ordine naturale.</p>
<p><add resp="ed">12</add> Nota che li predetti cinque erano Virgilio, Sordello, giudice Nino, Corrado Malaspina e Dante</p></div3>
<div3><head>vv. 13-15</head>
<p>Qui volendo l'autore descrivere l'ora, che cominciò la sua visione, tocca una favola, la quale pone Ovidio nel sesto <emph>Methamorphoseos</emph>, e fa brevemente in questo modo. Fu uno re di Tracia, ch'ebbe nome Tereo che avea una sua moglie ch'avea nome Progne figliuola di Pandion re d'Atene; la quale Progne pregò Tereo che dovesse andare in Atene per Filomena sua sorella, imperquello che grande voglia avea di lei vedere, e averla per alcuno tempo apresso di sè, fino che ventura apparisse d'accompagnarla con marito. Andò lo predetto Tereo con quella compagnia, ch'era decente al re di Tracia, e fu ad Atene: pregò Pandion che li concedesse la Filomena, ch'elli la volea menare da sua sorore. Considerando Pandion lo giusto priego, sì li la diè. Or questo Tereo in via veggendo Filomena essere molto bella innamorò di lei, e al postutto per forza giacque con essa. Dopo lo fatto cognobbe lo peccato, in che era caduto; pensò di farlo secreto in questo modo; con ciò sia che nulla persona sapea di questo fatto se non ellino due, si tagliò alla detta Filomena la lingua, acciò ch'ella non si potesse lamentare a Progne. Tornato Tereo in Tracia e menato Filomena, molto parea stranio a Progne, che la sua sorella non favellava; spesse volte li facea insegna, ch'ella li dicesse, perchè non parlava. Filomena non potendo esprimere con bocca, sì lo scrisse suso una carta, e diello a Progne. Costei inteso questo, fortissimamente fu turbata, e pensò di farne una iniqua vendetta. Ella avea uno suo figliuolo e del detto Tereo; sichè un die, essendo per andare in caccia, elli ordinò a Progne: fa che domane, nel fare del die, sia apparecchiato da mangiare, ch'io voglio andare in paese con la mia brigata. Questa, pensata la malizia, disse: sarà fatto, e la notte uccise lo figliuolo, ch'avea nome Iti, e cosselo a più vivande, come parte lesso, parte soffritto, parte arrosto, e la testa tenne così cruda. Quando Tereo ebbe mangiato la mattina di quella vivanda, elli dimandò: che è di mio figliuolo? Ella rispuose: parte tu ne hai mangiato, e parte te ne voglio dare, e gittali per la faccia la testa del figliuolo. Questi, sorpreso da ira, levasi da tavola, e corre adrieto a Progne e a Filomena; a Filomena diè della spada in sulla testa, e li Dei la mutonno in rosignuola; a Progne menò per darli della spada in su la testa, fallò e dielli sulla coda dalla guarnaccia e fessela tutta; questa di paura cadde, costui li salì adosso, e segolli la gola; e li Dei la mutonno in rondina, per la quale morte sempre la rondina e la usignuola, in quella ora fanno versi, s'egli sono o canti o lamenti, quelli che intendeno tale linguaggio lo sanno, e però l'autore disse: <emph>forse</emph>. Or dice l'autore: in quella ora che la rondinella comincia li tristi lai, cioè lamenti, forse a recordazione de' suoi primieri guai, cioè della sua morte; e questa ora è nel rompere del die; in quella ora cominciò una visione nel suo intelletto</p></div3>
<div3><head>vv. 16-18</head>
<p>Ancora per certificare meglio la detta ora, si dice: e che la nostra mente è più peregrina della carne, cioè più libera dalle passioni corporee, e meno oppressa ed occupata da' pensieri; per lo quale dispacciamento ella è quasi divina, cioè spirituale; ed antivede per visione di quello che poi avviene. Circa la quale cosa è da sapere che l'anima umana puòe in due modi sapere di quello, che dee avvenire siccome due sono le cagioni estrinseche, che gli hanno a denotare ciò. L'uno modo è quando per alcuna cagione spirituale gli è rivelato <emph>de futuris</emph>, siccome per angelo o per demonio. L'altra cagione è per discorso, come per cagione di corpi celesti, li quali senza dubbio muovono le possanze corporali; lo qual movimento muove la fantasia ed appareli entro quello, che è a venire, che sia effetto delle cagioni celesti. Or l'anima quando è più libera dalle passioni del corpo, ella riceve meglio tali impressioni, e sì le spirituali in perchè si conforma meglio con esse; e sì le corporali, imperquello che altra passione non la lega. E questo avviene all'anima nel rompere del die, quando lo stomaco ha fatta la sua digestione, lo celebro è alleviato dalle fumositadi dello stomaco, l'uomo dorme che è libero da pensieri, l'aiere è quieto, che non gli è alcuna mutazione; sichè l'anima è libera dalle intrinseche passioni, e tutta disposta a ricevere di fuori; e però se li avviene ella provvede ciò, anzi vede di quello che è a venire. E però dice l'autore: in quella ora era quando la nostra mente è quasi divina, cioè nel rompere del die, com'è detto</p></div3>
<div3><head>vv. 19-21</head>
<p>Qui l'autore vide un'aquila condizionata, come appare nel testo; per la quale elli figura il suo intelletto esser abile e disposto ad ascendere; la quale aquila, siccome elli recita nel processo del presente capitolo, elli pone essere quella Lucia, di che fu fatto menzione nel secondo capitolo dello Inferno</p></div3>
<div3><head>vv. 22-24</head>
<p>Or volendo descrivere lo luogo della predetta aquila nell'aiere, dice che ella li parea essere in quello luogo, che fu quella, che rapìo Ganimede in cotal modo: El ponen li poeti, volendo esaltare li costruttori di Troia e fittivamente parlare d'essi come furono virtudiosi, sì li poneano che si tramutavano in Dei, e <emph>per consequens</emph> si ascendeano al cielo altri diventavano costellazioni, ed altri proprie stelle. Or pognono tra le altre istorie, che Ganimede fu figliuolo di Tros re di Troia, e per lui ebbe così nome. Andando un giorno a paesare con sua gente, Iupiter discese in terra in forma d'aquila, e rotolli sopra il capo nell'ammezzamento dell'aiere, poi discese e rapillo e portollo suso al cielo, sichè la sua gente rimase abbandonata da lui. Sichè dice l'autore: in quello luogo dell'aiere, dove rotò l'aquila, quando Ganimede abbandonò la sua gente, in quel medesimo m'apparve ora</p></div3>
<div3><head>vv. 25-33</head>
<p><emph>Fra me dicea</emph>. Segue il suo poema mostrando come ella lo portò fino alla porta del Purgatorio, il quale luogo è circondato da fiamma di fuoco; soggiungendo come per lo fisso immaginare nel sogno si destò; come molte fiate diviene che per uno grande sogno, che l'uomo faccia, li spiriti si combattono sì insieme, che per lo moto d'essi la persona si desta dal sonno in che prima era</p></div3>
<div3><head>vv. 34-39</head>
<p>Or vuole qui per lo esemplo notare l'autore lo smarrimento ch'elli ebbe, poichè fue svegliato; sichè si vide in luogo estraneo, e che si vide pure accompagnato con uno avendo avuto nel principio del sonno quattro compagni; e sì del sole che vide alto sovra quello orizzonte per due ore. E dice che non altrimenti, cioè simile modo si smarrìo Achille quando la madre di Chirone lo trafugò all'isola di Schiro, per paura ch'elli non fosse morto dall'oste di Troia, com'è detto nel quinto capitolo dello Inferno. E fu tale smarrimento in questo modo, che la madre, ch'era dea, per sua incantazione lo fece addormentare e portollo alla detta isola di Licomede, e quando fue lìe, ella lo fe' destare; questo destatosi e veggendosi in luogo estraneo, molto si smarrìo; la madre lo confortò, e puoselo a stare, com'è detto, con la figliuola di Licomede. In processo di tempo venner Diomedes ed Ulisses per lui in forma di mercatanti, e menonlo, come è detto, all'oste di Troia</p></div3>
<div3><head>vv. 58-60</head>
<p>Qui riepiloga ed espone sua metafora. <add resp="ed">58</add> <emph>E l'altre gentil forme</emph> cioè e Nino e Currado</p></div3>
<div3><head>vv. 64-69</head>
<p>Quasi a dire ch'era fuori di dubbio</p></div3>
<div3><head>vv. 70-72</head>
<p>Cioè come poeticamente elli mostra che lo intelletto chiaro, disposta la materia, prende superna ed eletta forma; e come per alcuno ordine ella diventa beata sì di giurisdizione, come di pena, che 'l peccato purga</p></div3>
<div3><head>v. 76</head>
<p>Cioè una chiesa, una ordinazione, una autorità. <emph>Ivi</emph>. <emph>Tre gradi</emph>, cioè tre condizioni che bisogna avere lo peccatore per tornare a penitenzia, com'è detto, confessione di bocca, contrizione di cuore, e soddisfacimento d'opera</p></div3>
<div3><head>vv. 79-81</head>
<p>Qui tocca l'officiale, cioè lo prelato della Chiesa, che ha giurisdizione d'assolvere e di legare</p></div3>
<div3><head>v. 82</head>
<p><emph>Ed una spada nuda avea in mano</emph>, cioè che è opera di giustizia, acciò che nullo modo passi impunito, e nullo bene che non sia remunerato</p></div3>
<div3><head>v. 95</head>
<p>Qui, com'è detto, figura la confessione della bocca</p></div3>
<div3><head>v. 97</head>
<p>Cioè la gravezza e la difficoltà della contrizione</p></div3>
<div3><head>v. 100</head>
<p>Cioè l'arduità del satisfare con opera</p></div3>
<div3><head>v. 108</head>
<p>Come è detto con umilità si dee al pastore chiedere misericordia, e questo in segno di vera contrizione e pentimento</p></div3>
<div3><head>vv. 112-114</head>
<p><emph>Sette P</emph>. Questo hae a significare che 'l Purgatorio hae a levare sette peccati mortali, li quali si purgano, come apparirà ne' seguenti capitoli secondo l'ordine della presente Comedia</p></div3>
<div3><head>vv. 115-117</head>
<p><emph>Cenere o terra</emph>. Per queste due cose si dee intendere grande onestà con grande umilità, che dee essere nel pastore della Chiesa, e specialmente quando adovra lo sacramento della Chiesa in la penitenzia, acciò ch'elli renda il peccatore tutto divoto e ben disposto a ricevere sua indulgenzia.</p>
<p><add resp="ed">117</add> Queste sono le chiavi della Chiesa circa li peccatori, di che abbiamo detto</p></div3>
<div3><head>v. 119</head>
<p><emph>Prima colla bianca</emph>, cioè colla discrezione. <emph>Ivi</emph>. <emph>Poi colla gialla</emph>, cioè con l'autorità della Chiesa</p></div3>
<div3><head>vv. 121-123</head>
<p>Dice che quando l'effetto delle chiavi falla, cioè la discrezione e la sapienza del cognoscere e distinguere li peccati e l'autorità di potere assolvere, la porta del Purgatorio non s'avre. Circa la quale cosa è da sapere che se 'l prete ha la scienzia e l'autorità, la porta predetta s'avre; e se li mancasse la scienzia di distinguere ordinatamente i peccati, ma avesse l'autoritade, allora la contrizione e fede del peccatore supple quello difetto; più innanzi la misericordia di Dio è tanta che, se l'uomo ha verace contrizione, ed ha in proposito di tôrre penitenzia, e di confessarsi, e caso li vegna che 'l muoia, quella proposta gli adovra a sua salvazione e non si perde, siccome tiene san Tommaso <emph>Contra gentiles</emph>, ottavo capitolo, <emph>De Poenitentia</emph></p></div3>
<div3><head>vv. 124-126</head>
<p><add resp="ed">124</add> <emph>Più care è l'una</emph>, cioè l'autoritade della Chiesa. <emph>Ivi</emph> <emph>Ma l'altra</emph>, cioè che quella della discrezione è molto maiestrevole, ed è quella che disgruppa ogni modo</p></div3>
<div3><head>vv. 127-129</head>
<p><emph>Da Pier le tengo</emph>, cioè da san Piero, di cui tutti i prelati ecclesiastici sono vicarii. E soggiunge come sieno e denno essere misericordiosi e perdonevoli più che crudeli, siccome impuose Cristo al detto san Piero nell'evangelio di san Matteo</p></div3>
<div3><head>vv. 130-132</head>
<p>Segue il poema soggiungendo come l'uomo, che ritorna nel peccato over peccati, dopo la penitenzia ritorna a pristino stato, cioè che gli è serrata la porta del Purgatorio</p></div3>
<div3><head>vv. 133-138</head>
<p><emph>E quando fuor</emph>. Qui per bellezza del poema fa comparazione del suono della predetta porta. E dice che così forte non ruggìo Tarpeia, quando Cesare li tolse lo buono Metello, cioè l'avere, lo quale guardava Metello. Circa la qual novella è da sapere, che in Campidoglio a Roma era uno palazzo, nel quale stava l'avere delli imperadori, ed era ordine in Roma, che ogni anno certa quantità d'avere si mettea nel predetto palazzo, ed a cautela, acciò che non potesse essere tolta, era grande bando che la porta del detto palazzo non si osasse aprire; sichè quando l'avere vi si dovea mettere dentro, elli lo gittavano di sopra le mura e la porta non si apriva. Avea nome la detta porta Tarpeia. Quando venne al tempo che li romani ad indotta di Pompeio e di Cato si ribellonno a Cesare serronnogli dietro le porte, Cesare sforzatamente venne a Roma, ed ebbe la signoria della terra. Fuggiti Pompeio, Cato e li altri senatori, a Cesare bisognava dinari per fornire di cavalleria, sicchè Cesare e li suoi seguaci andonno al ditto palagio, aperseno le porte e tolseno tutto l'avere che là trovonno. Or perchè la porta era stata parecchie centinaia d'anni, ch'ella non era aperta, quand'ella s'aperse, ella fece grandissimo romore, tale che elli s'udìo per tutta Roma. Or dice l'autore: Tarpeia non ruggìo siccome la porta del Purgatorio; per la qual cosa si dee notare, o ch'ella non s'apre molto spesso, o che quel suono abbia a significare le tentazioni diaboliche, che ne fanno riguardare in dietro, cioè tornare nel peccato; e però è tal suono tutto da rimuovere dalli nostri sensi</p></div3>
<div3><head>vv. 139-145</head>
<p>Qui comincia a trattare del suono delle anime, overo voci, che udìo dentro del Purgatorio, le quali erano miste tra di espresse parole e di suono, chè ora udia pur lo suono, e ora udia pur le parole siccome avviene nel cantare delli organi, ch'elli pone per esemplo.</p>
<p>E qui si compie il suo nono capitolo.</p></div3></div2>

<div2><head>X</head>

<div3 n="Versi">
<lg>
<l>Poi fummo dentro al soglio della porta</l>
<l>Che il malo amor dell'anime disusa,</l>
<l>Perchè fa parer dritta la via torta,</l></lg>
<lg>
<l>Sonando la senti' esser richiusa:</l>
<l>E s'io avessi gli occhi volti ad essa,</l>
<l>Qual fora stata al fallo degna scusa?</l></lg>
<lg>
<l>Noi salivam per una pietra fessa,</l>
<l>Che si moveva d'una e d'altra parte,</l>
<l>Sì come l'onda che fugge e s'appressa.</l></lg>
<lg>
<l>Qui si convien usare un poco d'arte,</l>
<l>Cominciò il Duca mio, in accostarsi</l>
<l>Or quinci, or quindi al lato che si parte.</l></lg>
<lg>
<l>E ciò fecer li nostri passi, scarsi</l>
<l>Tanto, che pria lo scemo della luna</l>
<l>Rigiunse al letto suo per ricorcarsi,</l></lg>
<lg>
<l>Che noi fossimo fuor di quella cruna.</l>
<l>Ma quando fummo liberi ed aperti</l>
<l>Su dove il monte indietro si rauna,</l></lg>
<lg>
<l>Io stancato, ed ambedue incerti</l>
<l>Di nostra via, ristemmo su in un piano</l>
<l>Solingo più che strade per diserti</l></lg>
<lg>
<l>Dalla sua sponda, ove confina il vano,</l>
<l>Appiè dell'alta ripa, che pur sale,</l>
<l>Misurrebbe in tre volte un corpo umano:</l></lg>
<lg>
<l>E quanto l'occhio mio potea trar d'ale</l>
<l>Or dal sinistro ed or dal destro fianco,</l>
<l>Questa cornice mi parea cotale.</l></lg>
<lg>
<l>Lassù non eran mossi i piè nostri anco,</l>
<l>Quand'io conobbi quella ripa intorno,</l>
<l>Che dritto di salita aveva manco,</l></lg>
<lg>
<l>Esser di marmo candido, e adorno</l>
<l>D'intagli sì, che non pur Policleto,</l>
<l>Ma la natura gli averebbe scorno.</l></lg>
<lg>
<l>L'angel che venne in terra col decreto</l>
<l>Della molt'anni lagrimata pace,</l>
<l>Che aperse il ciel dal suo lungo divieto,</l></lg>
<lg>
<l>Dinanzi a noi pareva sì verace</l>
<l>Quivi intagliato in un atto soave,</l>
<l>Che non sembiava imagine che tace.</l></lg>
<lg>
<l>Giurato si saria ch'ei dicesse: <emph>Ave</emph>;</l>
<l>Perocch'ivi era imaginata quella,</l>
<l>Che ad aprir l'alto amor volse la chiave.</l></lg>
<lg>
<l>Ed avea in atto impressa esta favella.</l>
<l><emph>Ecce ancilla Dei</emph>, propriamente,</l>
<l>Come figura in cera si suggella.</l></lg>
<lg>
<l>Non tener pure ad un luogo la mente,</l>
<l>Disse il dolce Maestro, che m'avea</l>
<l>Da quella parte, onde il core ha la gente:</l></lg>
<lg>
<l>Perch'io mi mossi col viso, e vedea</l>
<l>Diretro da Maria, da quella costa,</l>
<l>Onde m'era colui che mi movea,</l></lg>
<lg>
<l>Un'altra storia nella roccia imposta:</l>
<l>Perch'io varcai Virgilio, e femmi presso,</l>
<l>Acciocchè fosse agli occhi miei disposta.</l></lg>
<lg>
<l>Era intagliato lì nel marmo stesso</l>
<l>Lo carro e i buoi traendo l'arca santa,</l>
<l>Perchè si teme ufficio non commesso.</l></lg>
<lg>
<l>Dinanzi parea gente; e tutta quanta</l>
<l>Partita in sette cori, a' duo miei sensi</l>
<l>Facea dicer l'un No, l'altro Sì canta</l></lg>
<lg>
<l>Similemente al fumo degl'incensi</l>
<l>Che v'era immaginato, e gli occhi e il naso</l>
<l>Ed al sì ed al no discordi fensi.</l></lg>
<lg>
<l>Lì precedeva al benedetto vaso,</l>
<l>Trescando alzato, l'umile Salmista,</l>
<l>E più e men che re era in quel caso.</l></lg>
<lg>
<l>Di contra effigiata ad una vista</l>
<l>D'un gran palazzo Micol ammirava,</l>
<l>Sì come donna dispettosa e trista.</l></lg>
<lg>
<l>Io mossi i piè del loco dov'io stava,</l>
<l>Per avvisar da presso un'altra storia</l>
<l>Che diretro a Micol mi biancheggiava.</l></lg>
<lg>
<l>Quivi era storiata l'alta gloria</l>
<l>Del roman prince, lo cui gran valore</l>
<l>Mosse Gregorio alla sua gran vittoria:</l></lg>
<lg>
<l>Io dico di Traiano imperadore;</l>
<l>Ed una vedovella gli era al freno,</l>
<l>Di lagrime atteggiata e di dolore.</l></lg>
<lg>
<l>Dintorno a lui parea calcato e pieno</l>
<l>Di cavalieri, e l'aquile nell'oro</l>
<l>Sovr'esso in vista al vento si movieno.</l></lg>
<lg>
<l>La miserella infra tutti costoro</l>
<l>Parea dicer: Signor, fammi vendetta</l>
<l>Del mio figliuol ch'è morto, ond'io m'accoro.</l></lg>
<lg>
<l>Ed egli a lei rispondere: Ora aspetta</l>
<l>Tanto ch'io torni. Ed ella: Signor mio,</l>
<l>Come persona in cui dolor s'affretta,</l></lg>
<lg>
<l>Se tu non torni? Ed ei: chi fia dov'io</l>
<l>La ti farà. Ed ella: L'altrui bene</l>
<l>A te che fia, se il tuo metti in obblio?</l></lg>
<lg>
<l>Ond'elli: Or ti conforta, chè conviene</l>
<l>Ch'io solva il mio dovere, anzi ch'io mova:</l>
<l>Giustizia vuole e pietà mi ritiene.</l></lg>
<lg>
<l>Colui, che mai non vide cosa nova,</l>
<l>Produsse esto visibile parlare</l>
<l>Novello a noi, perchè qui non si trova.</l></lg>
<lg>
<l>Mentr'io mi dilettava di guardare</l>
<l>Le immagini di tante umilitadi,</l>
<l>E per lo fabbro loro a veder care;</l></lg>
<lg>
<l>Ecco di qua, ma fanno i passi radi,</l>
<l>Mormorava il Poeta, molte genti:</l>
<l>Questi ne invieranno agli alti gradi.</l></lg>
<lg>
<l>Gli occhi miei ch'a mirar erano intenti,</l>
<l>Per veder novitadi, onde son vaghi,</l>
<l>Volgendosi ver lui, non furon lenti.</l></lg>
<lg>
<l>Non vo' però, Lettor, che tu ti smaghi</l>
<l>Di buon proponimento, per udire</l>
<l>Come Dio vuol che il debito si paghi.</l></lg>
<lg>
<l>Non attender la forma del martìre.</l>
<l>Pensa la succession; pensa che, a peggio,</l>
<l>Oltre la gran sentenzia non può ire.</l></lg>
<lg>
<l>I' cominciai: Maestro, quel ch'io veggio</l>
<l>Muover a noi, non mi sembran persone,</l>
<l>E non so che, sì nel veder vaneggio.</l></lg>
<lg>
<l>Ed egli a me: La grave condizione</l>
<l>Di lor tormento a terra li rannicchia</l>
<l>Sì, che i miei occhi pria n'ebber tenzione.</l></lg>
<lg>
<l>Ma guarda fiso là, e disviticchia</l>
<l>Col viso quel che vien sotto a quei sassi:</l>
<l>Già scorger puoi come ciascun si picchia.</l></lg>
<lg>
<l>O superbi Cristian miseri lassi,</l>
<l>Che, della vista della mente infermi,</l>
<l>Fidanza avete ne' ritrosi passi;</l></lg>
<lg>
<l>Non v'accorgete voi, che noi siam vermi</l>
<l>Nati a formar l'angelica farfalla,</l>
<l>Che vola alla giustizia senza schermi?</l></lg>
<lg>
<l>Di che l'animo vostro in alto galla?</l>
<l>Voi siete quasi entomata in difetto,</l>
<l>Sì come vermo, in cui formazion falla.</l></lg>
<lg>
<l>Come per sostentar solaio o tetto,</l>
<l>Per mensola talvolta una figura</l>
<l>Si vede giunger le ginocchia al petto,</l></lg>
<lg>
<l>La qual fa del non ver vera rancura</l>
<l>Nascere a chi la vede; così fatti</l>
<l>Vid'io color, quando posi ben cura.</l></lg>
<lg>
<l>Ver è che più e meno eran contratti,</l>
<l>Secondo ch'avean più e meno addosso.</l>
<l>E qual più pazienza avea negli atti,</l></lg>
<lg>
<l>Piangendo parea dicer: Più non posso.</l></lg></div3>
<div3 n="Introduzione">
<p>In questo capitolo intende l'autore trattare, come si punisce dentro dal Purgatorio lo peccato della superbia; e fa tre parti del suo capitolo. Nella prima parte descrive la condizione del luogo e 'l modo del sito. Nella seconda parte immagina essere lìe pinte e scolpite alcune immagini, e scolpite con atti e sentenzie umili, redarguendo la superbia mondana <emph>per locum a contrariis</emph>. Nella terza parte tocca del modo della pena dei superbi, esclamando contra la superbia dei cristiani. Ed è da sapere che, perchè superbia è principio di tutti i mali, l'autore comincia da quello, imperquello che quella cosa, che è per sè e non dipende da altra, è prima in lo suo genere; superbia è quella cosa, che è per sè, adunque si conviene che da quella sia lo principio della speculazione. Hae la superbia tre malizie in sè: l'una ch'ella ha invidia a quelli, che sono maggiori di sè, perchè non sia adeguata ad essi; la seconda invidia quelli che sono in eguale grado, per non volere aver pari; la terza invidia quelli che sono minori di sè, acciò che elli mai non si agguaglino a lei. E però per contrario l'autore pone tre istorie, siccome apparirà nel testo, essere scolpite in quel monte, le quali hanno a denotare tutta umilità. La prima è l'annunciazione della madre di Cristo, la quale fu umile, e che 'l figliuol di Dio si umiliò a diventare uomo, e ad abbassarsi cotanto, quanto fue a venire ad essere famigliare della umana natura; la quale umiliazione è contraria alla prima malizia della superbia, che è ad invidiare lo maggiore, perchè sono in maggior grado. La seconda istoria è di David re, che trasse l'arca sacra dallo luogo, dov'ella era, umiliandosi nelli atti come fosse lo minore cittadino e suddito ch'elli avesse: e questo contraddice a quella specie di superbia, che invidia li eguali di sè, perchè sono in simiel grado, che solo per potere avere simile, elli non vuol essere in abito regale. La terza istoria è quella di Traiano imperadore, lo quale fece la vendetta della vedovella, per la quale si denota la umilità che fu in esso, con ciò sia che ello conformasse lo volere suo ch'era di imperadore a quello della donna vedovella e di bassa condizione; la quale contraddice a quella malizia, che è nella superbia, che odia li minori acciò che non si agguaglino con essi. E perchè la superbia vuole contrastare a tutte le cose e andare sopra, siccome appare nel Lucifero che disse: <emph>ascendam super thronum</emph>, e siccome in Adam ed Eva, che credevano diventare Dei, sì li punisce la giustizia di Dio, ch'elli sono sotto grandi sassi, e convegnono andare chini e con le faccie alla terra. Ancor per tritare bene ogni rigidezza di superbia, pone l'autore essere la terra, dove passano per suso istoriata d'opere superbe, che sono state al mondo, e come ne sono stati nella prima vita puniti e pagati, come apparirà nel seguente capitolo.</p>
<p>Detto brevemente la intenzione del presente capitolo, è da esponere lo testo, acciò che chiaro sia ogni nostro processo</p></div3>
<div3><head>vv. 1-3</head>
<p>Dice come furono dentro al soglio della porta che è l'amor malo, ch'hanno avuto le anime nella prima vita, cioè di suso, la quale deviazione fa parer buona nella prima vita la via torta, cioè la via che estranea l'uomo dal dritto fine e dalla dritta felicità, over che la detta porta disuccida l'anima, la quale per lo peccato è fatta nera e sì sucida, che non luce nè è chiara</p></div3>
<div3><head>vv. 4-6</head>
<p>Or qui poeticamente vuol dire come allo peccatore entrato nella penitenzia, li avviene alcune tentazioni; e soggiunge: che scusa puonno avere elli ch'elli sono dottrinati ch'elli non si lascino più cadere nel peccato, quando dice Augustino: <emph>Et flenda non committere</emph>; ed elli si volgono indrieto, cioè tornano al pristino stato, quasi a dire <emph>tacite</emph>: nulla scusa gli è degna nè ragionevile</p></div3>
<div3><head>vv. 7-12</head>
<p>Seguendo il poema mostra che la penitenzia è cosa, che molto fa vacillare l'animo del peccatore, sichè s'elli alle sue vacillazioni non sa usare arte, cioè aver fermezza nè buono proposito, elli è a rischio di cadere</p></div3>
<div3><head>vv. 13-15</head>
<p>Quasi a dire: tal vacillazione indugia molto lo perfetto viaggio, in che è il peccatore, quando fa la sua penitenzia. E poetando dice che tale affanno sì tollè tanto tempo, che la luna era già ita fino al ponente, e dice: <emph>lo scemo</emph> a mostrare che la luna avea passato il suo ritondo, imperquello che dalla novazione della luna infino che ella hàe XIV die, sempre lo lato, che è lucido, sta verso lo ponente; siccome ella passa il ritondo, cioè detto termine, il lucido sta verso levante, e il scemo verso ponente. Sichè altro non vuol dire <emph>lo scemo</emph> se non che la età della luna era dopo lo ritondo, la quale appare, siccome è detto, che la luna era nel principio del Sagittario, e 'l sole era in Ariete: sichè quando la Luna fue in Libra ella fue nel suo ritondo, quando andò poi in Scorpio e nel Sagittario, ella passò il suo ritondo, e per conseguente <emph>lo scemo</emph> fu verso l'occidente, siccome è detto</p></div3>
<div3><head>vv. 22-24</head>
<p>Dice che quella planizie, ch'era, dov'elli erano, era tanto di spazio fino apresso la salita del monte, quanto ha lunghezza tre fiate un corpo umano, cioè da XV piedi comuni. <add resp="ed">22</add> <emph>Vano</emph>, si è lo sentiero overo strada</p></div3>
<div3><head>vv. 25-27</head>
<p>Chiaro appare che vuol mostrare essere grande tal circonferenzia, cioè quella della planizie predetta, che circuiva il monte</p></div3>
<div3><head>vv. 31-33</head>
<p>Fue uno grande maestro di sculture, il quale contraffacea sì lo vivo, ch'ello era molto vicino all'operar della natura</p></div3>
<div3><head>vv. 34-36</head>
<p>Cioè Gabriel che venne ad annunciare la nostra Donna, per la quale annunciazione fu aperta la porta del Purgatorio e del Paradiso, la quale si serrò per lo peccato de' nostri primi parenti; la quale annunciazione fu molto desiderata e chiamata per li santi profeti del vecchio testamento</p></div3>
<div3><head>v. 41</head>
<p>Cioè la Vergine Maria</p></div3>
<div3><head>vv. 43-45</head>
<p>Chiaro appare che quelle immagini aveano atto umile e benigno; per la quale visione elle faceano immaginare lo suono di loro parlare</p></div3>
<div3><head>vv. 46-48</head>
<p>Cioè che Virgilio lo dottrinava, ed era dal sinistro lato a Dante, nel quale lato, hanno li uomini lo cuore</p></div3>
<div3><head>vv. 49-51</head>
<p>Chiaro appare lo testo. Sichè la immagine predetta hàe a figurare molta umilità, ed è opposita alla prima malizia della superbia, siccome è detto</p></div3>
<div3><head>vv. 55-57</head>
<p>Elli è da sapere che Moises Profeta ordinò una arca, nella quale eran riposte le tavole della Legge, ch'elli ebbe da Dio nel monte Sinai, eravi la vergella, per la quale elli aprì lo mare Rosso quando passonno li XII tribù d'Israel, eravi dentro della manna, che Dio dava al popolo d'Israel nel deserto, quando andavano in terra di promissione, e molte altre cose sacre. La quale arca figurava lo templo di Salomone, che poi in processo di tempo fu fatto. Or questa arca era in casa di Aminadab, che era in Gabaa; David re la volle adurre in Ierusalem; fe' apprestare uno carro e li buoi e ciò che a quello bisognava. Ed era vestito a modo d'una umile persona, ed erano con lui alcuni preti, e veniano citarizzando e cantando innanzi la detta arca conducendola verso la città. Quando piacque a Dio li buoi non voleano andare innanzi, lo bifolco li pungea, ed elli ricalcitravano, sichè uno della famiglia del re, nome Oza, e non era prete, volle ponere mano a fare andare questa arca innanzi, e incontanente cadde morto, imperquello che non è officio di seculari e mondani ad amministrare le cose sacre. E però dice: <emph>Perchè si teme ufficio non commesso</emph>; ed in quella ora rimase la detta arca per tre mesi in casa d'Obedon Zatei, poi tornò David nel predetto abito, e colla detta compagnia per essa, e portonnola alla cittade. Or suso lo palazzo di David era a una finestra la moglieri, ch'ebbe nome Micol, e veggendo lo re così dispregiato di veste, facea beffa di lui, e per superbia molto s'indegnò contra lui. Fue la detta donna figliuola di Saul</p></div3>
<div3><head>vv. 58-63</head>
<p>Cioè la compagnia di David ch'andavano cantando e citarizzando, li quali così figurano quelli di Paradiso.</p>
<p><add resp="ed">59</add> Or dice l'autore ch'erano sì pulite quelle immagini che li due suoi sensi, cioè lo viso e l'udito si disputavano insieme, che 'l viso dicea: io veggo ch'elli cantano; e l'audito dicea: io non li odo; similemente, cioè che il viso: io veggio li fumi dello incenso, e suffomigi che si fanno; e lo senso dell'odorato dicea: io non ne sento nulla. Sichè fra sè medesimo dicea e contraddicea Dante</p></div3>
<div3><head>vv. 64-66</head>
<p>Cioè alla detta arca precedea David.</p>
<p><add resp="ed">66</add> Nota <emph>più che re</emph>, in quanto era amministratore delle sacre cose; <emph>men che re</emph>, in quanto in veste e in disposizione umile e senza orgoglio e superbia</p></div3>
<div3><head>vv. 67-69</head>
<p><emph>Di contra</emph> etc. Chiaro appare in quel ch'è detto</p></div3>
<div3><head>vv. 73-93</head>
<p>Elli si legge che al tempo di San Gregorio papa si cavò in Roma una fossa per fare fondamenta d'uno lavorìo, e cavando li maestri, trovonno sotto terra uno monumento, lo quale fu aperto, e dentro era in fra l'altre ossa quello della testa del defunto, ed avea la lingua così rigida, carnosa e fresca, come fusse pure in quella ora seppellita. Considerato li maestri che molto tempo era scorso da quello die a quello, che potea essere stato seppellito lo detto defunto, tenneno questa invenzione della lingua essere gran meraviglia, e pubbliconno a molta gente. Alle orecchie di san Gregorio venne tal novità, fessela portare dinanzi, e congiurolla dalla parte di Dio vivo e vero; e per la fede cristiana, della quale elli era sommo pontefice, ch'ella li dovesse dire di che condizione fu nella prima vita. La lingua rispuose: io fui Traiano imperadore di Roma, che signoreggiai nel cotale tempo, dappoi che Cristo discese nella Vergine, e sono all'inferno perch'io non fui con fede. Investigato Gregorio della condizione di costui per quelle scritture che si trovonno, si trovò ch'elli fu uomo di grandissima giustizia e misericordiosa persona; e tra l'altre novelle trovò, che essendo armato e cavalcando con tutte le sue milizie fuori di Roma, andando per grandi fatti, una vedovella si gittò dinnanzi al cavallo in ginocchio, dicendo allo detto imperadore ch'elli li facesse ragione, con ciò fosse che uno suo figliuolo gli era stato morto. Lo imperadore avendo il cuore al suo viaggio disse: Donna aspetta che noi torniamo di questa oste, dove andiamo. La vedovella pronta rispose: Ma se tu non tornassi, come andrebbe la vicenda? E lo imperadore rispuose: Colui che sarà imperadore allora faràe la vendetta tua. E la vedovella disse: Ma che grado ne averò io a te, io che mo che tu la puoi fare, tu la metti in indugia. Allora lo imperadore costretto da giustizia e da pietade, non si partì di quello luogo, chè elli mandò a chiamare colui ch'avea fatto lo omicidio, e trovossi essere figliuolo del detto imperadore Traiano. Apresentato dinanzi da lui lo suo figliuolo per malfattore, chiamò la vedovella, e disse: Or vedi costui che è mo mio figliuolo, è quello che ha commesso l'omicidio. Qual vuoi tu innanzi o ch'ello mora, o ch'io tel dia per tuo figliuolo? E sappi certamente ch'io il ti darò sì libero, ch'io non avrò più a fare in lui, nè elli in me, e sarà così tuo suddito, come se tu l'avessi portato nel tuo corpo. Pensato la vedovella che 'l suo figliuolo morto non risuscitava, perchè questo morisse, disse che lo voleva per suo figliuolo, e così l'ebbe, e possideolo da quell'ora innanzi. Fatta questa vendetta lo imperadore cavalcò a suo viaggio.</p>
<p>Per le quali istorie così bontadose lo detto san Gregorio si mosse a pregare Dio per lui, e tanto pregò, che 'l detto Traiano risuscitò, e visse al mondo e fu battezzato, e tiensi ch'elli sia mo salvo. Vero è che perchè il detto san Gregorio fece preghiera per dannato, volle Dio per penitenzia di tal peccato, che da quel die innanzi per tutta la sua vita elli avesse male di stomaco. E dice l'autore che questa istoria di Traiano imperadore e della vedovella era scolpita apresso li due, di che è fatto menzione, siccome appare nel testo, la quale corrisponde alla terza malizia della superbia, come è detto</p></div3>
<div3><head>vv. 94-96</head>
<p>Cioè che Dio ordinòe essere in quello luogo quelle immagini, per le quali con la vista si discernesse lo suo parlare, e dice <emph>nova</emph>, cioè che in lo mondo si ode lo parlare, ma in quello luogo lo parlare si vide</p></div3>
<div3><head>v. 99</head>
<p><emph>Lo fabbro loro</emph>, cioè Dio</p></div3>
<div3><head>vv. 100-102</head>
<p>Qui tocca la terza parte della sua intenzione, cioè del modo della pena dei superbi.</p>
<p><add resp="ed">102</add> Cioè questa gente ne insegnerà lo cammino</p></div3>
<div3><head>vv. 106-111</head>
<p>Qui ne insegna l'autore una bella moralità, per la quale può giovare, cioè che quando siamo in ardua penitenzia, non debbiamo considerare la difficoltà e gravezza della penitenzia ma quello effetto glorioso, che se ne segue, il quale è terminato di necessitade a tempo. E però dice in figura: non attendere alla forma della pena dei superbi, che in tal modo si purgano, ma pensa che peggio, cioè a perdizione dopo lo die del giudicio elli non puonno ire; quasi dica: elli sono pur certi d'andare quando che sia in vita eterna, e non stare sempre in pena, come faranno e fanno li dannati</p></div3>
<div3><head>vv. 112-114</head>
<p>Cioè che dicernea di lungi per li sassi ch'erano addutti, e non dicernea le persone che li adduceano; e però vedendo muovere sassi, che non sono animali si ammirava; e soggiungea: io non so se 'l viso mi vaneggia, cioè s'io reggio una cosa e parmi un'altra</p></div3>
<div3><head>vv. 115-117</head>
<p>Cioè la grave condizione, che hanno di pesi, li rannicchia alla terra, cioè li piega, e tiene congiunti a terra e curvi, e però li occhi miei ne tenzionano, cioè: io veggio e non veggio cosa possibile</p></div3>
<div3><head>vv. 118-120</head>
<p>Cioè basso e dritto di sotto e vedrai li peccatori. <add resp="ed">118</add> <emph>Disviticchia</emph>, cioè discerni, diparti e distingui.</p>
<p><add resp="ed">120</add> <emph>Si picchia</emph>, cioè è battuto e castigato</p></div3>
<div3><head>vv. 121-123</head>
<p>Qui esclama contra la superbia, e dice in particolare <emph>cristiani</emph>, imperquello che d'altra legge non va in Purgatorio, con ciò sia che altra generazione non si può salvare. E dice: la vista della vostra mente, cioè lo vostro cognoscimento, è inferno, che voi vi siete dati nei ritrosi passi, cioè nella vostra vita, la quale vita, va indrieto, chè di die in die diventa scema e di meno essere</p></div3>
<div3><head>vv. 124-126</head>
<p>Cioè: non fummo nel mondo nati a fine d'un'altra cosa, cioè lo corpo è fatto per l'anima; e dovremmo volere ch'ella fosse in sua beatitudine; e nostro appetito superbo, che credi ai sensi la disvia e turbia da quella dritta e buona via, overo strada. E però dice metaforizzando: noi siamo vermi nati per formare la farfalla angelica, la quale vola alla giustizia senza impaccio, cioè lo corpo è fatto <emph>gratia animae</emph></p></div3>
<div3><head>vv. 127-129</head>
<p><emph>Di che l'animo</emph>, cioè: di che vi fate voi così superbi? Chi vi sprona ad essere così disposti? Voi siete quasi entonomati, cioè voi siete mostri, che in voi superbi falla la formazione. E proprio è detto <emph>antonomata</emph> li vermi che fanno la seta, imperquello che in prima sono d'una spezie a figurare, poi si mutano in altre figurate e diventano diverse in spezie; così <emph>a simili</emph> l'uomo, che è superbo, e si cambia di uomo in demonio</p></div3>
<div3><head>vv. 130-132</head>
<p><emph>Come per sostentar</emph>. Qui per esemplo vuole l'autore descrivere l'atto, in che li predetti superbi purgano sua colpa. E dice: siccome in alcuni lavorieri di muro molte volte al principio della volta, su lo luogo della colonna sarà dipinto uno uomo, che parrà sostenere quella volta, e sotto li modiglioni, che sono sotto alcuni solari, si dipingono similemente alcune figure umane, che, paiono sostenere tutto lo lavorìo, e stanno sì curvi, che 'l mento si congiunge colle ginocchia: così <emph>a simile</emph> veniano quelli sotto li sassi. Ed è appellata quella parte <emph>lilio</emph> se sovra colonna o modiglione; se sotto solaro, in lingua toscana si chiama <emph>mensolo</emph></p></div3>
<div3><head>vv. 133-135</head>
<p>Cioè che la predetta figura posta per mensolo fa dire a quelli, che la considerano o ello li pesa, o 'l dura gran fatica a sostenere</p></div3>
<div3><head>vv. 136-139</head>
<p>Qui soggiunge che la pena di quelli era diseguale, ch'alcuni erano, che aveano a portare maggior peso, e alcuni minore; e così alcuni lo portavano in atto pacifico, e alcuni in atto aggravato; ed eranvi di quelli che piangendo s'andavano lamentando come dicessono: più non posso sofferire. E così secondo loro offesa, era la pena proporzionata per la giustizia di Dio.</p>
<p>E qui compie la sentenzia del suo capitolo.</p></div3></div2>

<div2><head>XI</head>

<div3 n="Versi">
<lg>
<l>O Padre nostro, che ne' cieli stai,</l>
<l>Non circonscritto, ma per più amore,</l>
<l>Che a' primi effetti di lassù tu hai,</l></lg>
<lg>
<l>Laudato sia il tuo nome e il tuo valore</l>
<l>Da ogni creatura, com'è degno</l>
<l>Di render grazie al tuo dolce vapore.</l></lg>
<lg>
<l>Vegna ver noi la pace del tuo regno,</l>
<l>Chè noi ad essa non potem da noi,</l>
<l>S'ella non vien, con tutto nostro ingegno.</l></lg>
<lg>
<l>Come del suo voler gli angeli tuoi</l>
<l>Fan sacrificio a te, cantando Osanna,</l>
<l>Così facciano gli uomini de' suoi.</l></lg>
<lg>
<l>Dà oggi a noi la cotidiana manna,</l>
<l>Senza la qual per questo aspro diserto</l>
<l>A retro va chi più di gir s'affanna.</l></lg>
<lg>
<l>E come noi lo mal che avem sofferto</l>
<l>Perdoniamo a ciascuno, e tu perdona,</l>
<l>Benigno, e non guardar lo nostro merto.</l></lg>
<lg>
<l>Nostra virtù, che di leggier s'adona,</l>
<l>Non spermentar con l'antico avversaro,</l>
<l>Ma libera da lui, che sì la sprona.</l></lg>
<lg>
<l>Quest'ultima preghiera, Signor caro,</l>
<l>Già non si fa per noi, che non bisogna,</l>
<l>Ma per color, che dietro a noi restaro.</l></lg>
<lg>
<l>Così a sè e a noi buona ramogna</l>
<l>Quell'ombre orando, andavan sotto il pondo,</l>
<l>Simile a quel che talvolta si sogna,</l></lg>
<lg>
<l>Disparmente angosciate tutte a tondo,</l>
<l>E lasse su per la prima cornice,</l>
<l>Purgando le caligini del mondo.</l></lg>
<lg>
<l>Se di là sempre ben per noi si dice,</l>
<l>Di qua che dire e far per lor si puote</l>
<l>Da quei, ch'hanno al voler buona radice?</l></lg>
<lg>
<l>Ben si dee loro aitar lavar le note,</l>
<l>Che portar quinci, sì che mondi e lievi</l>
<l>Possano uscire alle stellate ruote.</l></lg>
<lg>
<l>Deh! se giustizia e pietà vi disgrevi</l>
<l>Tosto, sì che possiate muover l'ala,</l>
<l>Che secondo il disio vostro vi levi,</l></lg>
<lg>
<l>Mostrate da qual mano in ver la scala</l>
<l>Si va più corto; e se c'è più d'un varco,</l>
<l>Quel ne insegnate che men erto cala:</l></lg>
<lg>
<l>Chè questi che vien meco, per l'incarco</l>
<l>Della carne d'Adamo, onde si veste.</l>
<l>Al montar su, contra sua voglia, è parco.</l></lg>
<lg>
<l>Le lor parole, che rendero a queste,</l>
<l>Che dette avea colui cu' io seguiva,</l>
<l>Non fur da cui venisser manifeste;</l></lg>
<lg>
<l>Ma fu detto: A man destra per la riva</l>
<l>Con noi venite, e troverete il passo</l>
<l>Possibile a salir persona viva.</l></lg>
<lg>
<l>E s'io non fossi impedito dal sasso,</l>
<l>Che la cervice mia superba doma,</l>
<l>Onde portar conviemmi il viso basso,</l></lg>
<lg>
<l>Cotesti che ancor vive, e non si noma,</l>
<l>Guardere' io, per veder s'io 'l conosco,</l>
<l>E per farlo pietoso a questa soma.</l></lg>
<lg>
<l>I' fui Latino, e nato d'un gran Tosco;</l>
<l>Guiglielmo Aldobrandesco fu mio padre:</l>
<l>Non so se il nome suo giammai fu vosco.</l></lg>
<lg>
<l>L'antico sangue e l'opere leggiadre</l>
<l>De' miei maggior mi fêr sì arrogante,</l>
<l>Che, non pensando alla comune madre,</l></lg>
<lg>
<l>Ogni uomo ebbi in dispetto tanto avante</l>
<l>Ch'io ne mori', come i Senesi sanno,</l>
<l>E sallo in Campagnatico ogni fante.</l></lg>
<lg>
<l>Io sono Omberto: e non pure a me danno</l>
<l>Superbia fe', chè tutti i miei consorti</l>
<l>Ha ella tratti seco nel malanno.</l></lg>
<lg>
<l>E qui convien ch'io questo peso porti</l>
<l>Per lei, tanto che a Dio si soddisfaccia,</l>
<l>Poi ch'io nol fei tra' vivi, qui tra' morti.</l></lg>
<lg>
<l>Ascoltando, chinai in giù la faccia;</l>
<l>Ed un di lor (non questi che parlava)</l>
<l>Si torse sotto il peso che lo impaccia:</l></lg>
<lg>
<l>E videmi e conobbemi e chiamava,</l>
<l>Tenendo li occhi con fatica fisi</l>
<l>A me, che tutto chin con loro andava.</l></lg>
<lg>
<l>O, dissi lui non se' tu Oderisi,</l>
<l>L'onor d'Agubbio, e l'onor di quell'arte</l>
<l>Che alluminare chiamata è in Parisi?</l></lg>
<lg>
<l>Frate, diss'egli, più ridon le carte</l>
<l>Che pennelleggia Franco Bolognese:</l>
<l>L'onore è tutto or suo, e mio in parte.</l></lg>
<lg>
<l>Ben non sare' io stato sì cortese</l>
<l>Mentre ch'io vissi, per lo gran disio</l>
<l>Dell'eccellenza, ove mio core intese.</l></lg>
<lg>
<l>Di tal superbia qui si paga il fio;</l>
<l>Ed ancor non sarei qui, se non fosse,</l>
<l>Che, possendo peccar, mi volsi a Dio.</l></lg>
<lg>
<l>O vanagloria dell'umane posse,</l>
<l>Com' poco verde in su la cima dura,</l>
<l>Se non è giunta dall'etati grosse!</l></lg>
<lg>
<l>Credette Cimabue nella pintura</l>
<l>Tener lo campo, ed ora ha Giotto il grido,</l>
<l>Sì che la fama di colui è oscura.</l></lg>
<lg>
<l>Così ha tolto l'uno all'altro Guido</l>
<l>La gloria della lingua; e forse è nato</l>
<l>Chi l'uno e l'altro caccerà di nido.</l></lg>
<lg>
<l>Non è il mondan romore altro che un fiato</l>
<l>Di vento, che or vien quinci e or vien quindi,</l>
<l>E muta nome, perchè muta lato.</l></lg>
<lg>
<l>Che fama avrai tu più, se vecchia scindi</l>
<l>Da te la carne, che se fossi morto</l>
<l>Innanzi che lasciassi il pappo e il dindi,</l></lg>
<lg>
<l>Pria che passin mill'anni? ch'è più corto</l>
<l>Spazio all'eterno, che un muover di ciglia,</l>
<l>Al cerchio che più tardi in cielo è torto.</l></lg>
<lg>
<l>Colui, che del cammin sì poco piglia</l>
<l>Dinanzi a me, Toscana sonò tutta,</l>
<l>Ed ora a pena in Siena sen pispiglia;</l></lg>
<lg>
<l>Ond'era sire, quando fu distrutta</l>
<l>La rabbia fiorentina, che superba</l>
<l>Fu a quel tempo, sì com'ora è putta.</l></lg>
<lg>
<l>La vostra nominanza è color d'erba,</l>
<l>Che viene e va, e quei la discolora,</l>
<l>Per cui ell'esce della terra acerba,</l></lg>
<lg>
<l>Ed io a lui: Lo tuo ver dir m'incora</l>
<l>Buona umiltà, e gran tumor m'appiani:</l>
<l>Ma chi è quei di cui tu parlavi ora?</l></lg>
<lg>
<l>Quegli è, rispose, Provenzan Salvani;</l>
<l>Ed è qui, perchè fu presuntuoso</l>
<l>A recar Siena tutta alle sue mani.</l></lg>
<lg>
<l>Ito è così, e va senza riposo,</l>
<l>Poi che morì: cotal moneta rende</l>
<l>A soddisfar chi è di là tropp'oso.</l></lg>
<lg>
<l>Ed io: Se quello spirito che attende,</l>
<l>Pria che si penta, l'orlo della vita,</l>
<l>Laggiù dimora, e quassù non ascende,</l></lg>
<lg>
<l>Se buona orazion lui non aita,</l>
<l>Prima che passi tempo, quanto visse,</l>
<l>Come fu la venuta a lui largita?</l></lg>
<lg>
<l>Quando vivea più glorioso, disse,</l>
<l>Liberamente nel Campo di Siena,</l>
<l>Ogni vergogna deposta, s'affisse:</l></lg>
<lg>
<l>E lì, per trar l'amico suo di pena,</l>
<l>Che sostenea nella prigion di Carlo,</l>
<l>Si condusse a tremar per ogni vena.</l></lg>
<lg>
<l>Più non dirò, e scuro so che parlo;</l>
<l>Ma poco tempo andrà che i tuoi vicini</l>
<l>Faranno sì, che tu potrai chiosarlo.</l></lg>
<lg>
<l>Quest'opera gli tolse quei confini.</l></lg></div3>
<div3 n="Introduzione">
<p>In questo capitolo l'autore per ampliare sua materia intende trattare d'alcune condizioni di superbi, palesando d'alcune di quelle, che al volgo sono ignote e non sapute, e brevemente tocca cinque cose. La prima è come orando vanno impetrando grazia dal Creatore, sì per sè medesimi, coma eziandio per quelli, che sono nella prima vita. La seconda è come le anime, che sono in Purgatorio, hanno immutabile voluntade, e <emph>per consequens</emph> non riceveno tentazione. La terza cosa è ch'elli induce li mondani, che sono nella prima vita, ad amore di carità verso quelli, che nel Purgatorio si alleviano per pena de' suoi peccati. La quarta cosa è che elli nomina alcuni, che nella prima vita furono superbi, e furono sì notevoli uomini, che basta ad adurre quelli per esemplo nella presente Comedia. La quinta cosa solve uno dubbio per li precedenti capitoli posto, che l'anime dei peccatori stanno esuli di fuori del Purgatorio per alcuno tempo a proporzione di quello, che nella prima vita sono stati negligenti, e l'autore vide nel Purgatorio persona, ch'elli sapea di certo nel mondo essere stata negligente molto tempo e poco era ch'era morta.</p>
<p>Della prima parte è da sapere che l'autore pone, che li predetti superbi vanno dicendo quella orazione, che dal Figliuolo di Dio fu instituita in lo mondo, cioè: <emph>Pater noster qui es in coelis</emph>; e diceno tanta di quella, quanta a loro è bisogno per elli, poi lo soperchio dicono per quelli, che sono nella prima vita, cioè: <emph>Et ne nos inducas in tentationem</emph>, e questo perchè elli non possono essere tentati; la quale orazione esporremo nel testo. Alla seconda cosa è da sapere che, siccome è scritto nei Proverbii di Salomone, <emph>Errant qui operantur malum</emph>; e però avere perversa voluntade nella prima vita, e non tenere quella dritta via, che ci mena a beatitudine, non viene da altro che da ignoranzia e da errore, siccome dice lo Filosofo, terzo <emph>Ethicorum</emph>: - <emph>Quia omnis malus est ignorans</emph>. E però quelli così radicati estimano che la dritta via non sia migliore, e lasciansi torcere a quello appetito, che li mena alla pena infernale, li quali perversi appetiti hanno esordio e cominciamento dalle potenzie sensitive e corporee. E però lo demonio quando vuole tentare comincia innanzi dalle sensitive parti, poi trapassa nelle intellettive. Or se l'anima è separata dal corpo, ella non può essere tentata dalle possanze sensitive, overo corporali. Ancora non può essere ignoranzia perchè non può essere ingannata, che alcuna offuscazione corporea non la imbriga, nè la torce da alcuno movimento di cognizione. E però quelle anime che sono in Purgatorio, sono di immutabile volontà, e non possono essere tentate, siccome dichiara Tommaso nel <emph>Contra Gentiles</emph> 8. Sichè dice l'autore che dalla predetta orazione, quello <emph>et ne nos inducas in tentationem</emph> etc. dicono in persona di quelli, che sono nella prima vita. E questo denota come in essi è virtude di caritade, sichè erano per noi. Vero è che Tommaso in <emph>Seconda Secundae</emph>, questione 93, articolo XI, <emph>in responsione ad tertium argumentum</emph>, pare che tegna altra opinione, cioè quelli che sono nel Purgatorio sono in istato d'essere più orato per essi che di orare per altri, imperquello che per le pene che portano, sono minori che quelle della prima vita, ed ai minori non conviene orare per quelli ch'hanno maggiore stato in grazia d'essi. Avvegnachè le dette opinioni sieno diverse più ragionevile appare quella dell'autore che quella di san Tommaso, salva la veritade; imperquello che quelle anime, che al certo sono più presso alla beatitudine come quelle del Purgatorio, che quelle della prima vita, che sono in dubbio, denno più partecipare della verace caritade, ed essere in quella più radicate; per la quale cosa denno essere messe ad orazione non dei liberati che non ha luogo, non delli dannati che saria invano, ma di quelli che sono in Purgatorio per alleviar sue pene e terminarle, e di quelli che sono nella prima vita, acciò che siano costanti e fermi alle tentazioni. Onde si può seguire ch'elli orino per quelli, che sono nella prima vita.</p>
<p>Alla terza cosa intende l'autore determinare, ed è bella moralità e fruttifera, che oriamo per quelli che sono in Purgatorio, e giova loro, imperquello che per la orazione Dio ne fa loro grazia, siccome elli dice: <emph>Petite et dabitur vobis</emph>. Poi è meritoria in quanto ne conforma colla volontà del Creatore, e liberane da superbia, che siccome l'uomo pensa ch'elli domanda, e per se non può, ma ha bisogno l'aiutorio ad esso, vede che è suddito, e che con umilità gli conviene dimandare che è contra a superbia drittamente.</p>
<p>La quarta cosa e la quinta appariranno nella esposizione del testo</p></div3>
<div3><head>vv. 1-6</head>
<p>La intenzione dell'autore si è ad esplicare lo modo della orazione, che faceano quelli peccatori sotto li diversi carichi e pesi; la quale orazione è proprio quella che 'l figliuolo di Dio ammaestrò li suoi discepoli. E muovesi l'autore ad introducere li preditti orando, perchè tutti hanno speranza di pervenire ad eterna vita quando che sia, cioè dopo la loro purgazione. Or la orazione, overo preghiera si è d'essere diversa secondo la diversità di quello che è pregato, e che se l'uomo ora o prega un altro uomo, elli è bisogno che l'uomo mostri desiderio e necessitade a colui, a chi elli priega. Secondo è bisogno che l'animo di quello, che è pregato, si rifletta a tale preghiera, imperquello che elli è di quelli uomini, che sono sì duri, che mai per altrui preghiere non si piegano. E se l'uomo ora a Dio o prega, elli non fa bisogno manifestare nè desiderio, nè necessitade a lui, perciocchè elli sa tutto, siccome è scritto nel Psalmo: <emph>Domine, ante te omne desiderium</emph> etc.; e in san Matteo V: <emph>Sit enim pater noster celestis quia his omnibus indigetis</emph> etc. Ancora non è bisogno che l'animo di Dio si pieghi, nè rifletta alla nostra preghiera, perchè sempre è a ciò disposto, sichè non si muta, sicome è scritto <emph>Numeri</emph> XXIII: <emph>- Non est Dominus ut homo ut mutetur nec penitudine flectetur. Regum primo</emph>. Or ch'ello sia sempre disposto a ciò elli medesimo c'invita ad orare; Matteo VII: <emph>Petite et accipietis, querite et invenientis, pulsate et aperietur vobis</emph>. Onde chiaro appare che da speranza nasce l'orazione, ed acciò che mettiamo la speranza dove debbiamo, sì ne scrive lo Psalmista: <emph>Sperate in eo omnis congregatio populi, et effundite corda vestra coram ipso</emph>, cioè orando; e però, come apparirà, la orazione di quelli non era ad uomo, ma era a Dio. E per ottenere di certo sua intenzione diceano: <emph>O padre nostro</emph>. E nota che parlavano in plurale, perch'elli è padre di tutte le creature, e da lui hanno quello essere, ch'elle hanno. <add resp="ed">1</add> <emph>Che ne' cieli</emph>. Nota che non sta in li cieli siccome in luogo, ma contene essi, che per sua virtude elli hanno essere.</p>
<p><add resp="ed">2</add> Cioè che quel luogo è più attribuito a Dio, che è primo principio, che fu lo primo effetto, siccome è scritto in <emph>Genesis</emph> I: - <emph>In principio creavit Deus coelum et terram</emph> etc., e soggiunge di <emph>lassù</emph>, imperquello che dei primi effetti fu la terra, che è <emph>in centro mundi</emph>. Ancora questi primi effetti si puòe riferire alle prime cagioni naturali, che sono li corpi celesti, acciò che poi ordine sia nel mondo; la prima causa si ha dalle prime cause naturali. Or fino a qui altro non vuole dire, che nomare quello a chi quelli drizzano sua orazione.</p>
<p><add resp="ed">4</add> <emph>Laudato sia</emph>, cioè che laudato e glorificato sia il nome di Dio, non che le lodi mondane il glorifichino, ma ch'elli sia cognosciuto glorioso e da lodare per la umana gente</p></div3>
<div3><head>vv. 7-12</head>
<p>Or dopo la persecuzione si è la petizione, cioè domandandoli grazia. E soggiunge che la umana possanza non può per sè medesima ottenerla, ma converrali discendere da Dio con ciò sia che tutto lo ingegno mondano non può salire per sè medesimo tanto alto. Or aggiungeno questi, che sono in Purgatorio, a questa orazione una singolare parte, perchè hanno bisogno che per loro sia pregato, e dicesi: come li angeli che del suo volere fanno sacrificio a te, e cantano <emph>osanna</emph> per noi, che siamo nel Purgatorio, così facciano del suo volere sacrificio a te li uomini, e cantano o <emph>osanna</emph> per noi, quasi a dire: elli sarà orato per noi doppio. Ed è da sapere ch'altro non è sacrificio, che <emph>facere sacra</emph>, sichè quando si prega orando, non è altro che fare del volere e del dire sacra cosa.</p>
<p><add resp="ed">11</add> <emph>Osanna, Proprie</emph> è a dire: Or, signore, salvifica, fa beati; ed è composta questa parola ebraica da <emph>O</emph>, sichè è a dire <emph>salva</emph>, ed <emph>anna</emph> si è <emph>interiectio deprecantis</emph>. Sichè altro non è a dire li angeli cantino <emph>osanna</emph>, se non elli pregano lo Creatore che faccia le anime salve, sì quelle che sono in Purgatorio, come quelle che sono nella prima vita</p></div3>
<div3><head>vv. 13-15</head>
<p>Questa manna può avere più intendimenti: <emph>Manna proprie</emph> è sostentamento; or puossi intendere <emph>temporale</emph>, e questo è lo vitto, lo quale è bisogno alla sustentazione del corpo umano; puossi intendere <emph>spirituale</emph> in due modi, l'uno appartiene solo a quelli che sono nella prima vita, e questo è proprio l'eucarestia, cioè lo corpo e 'l sangue di Cristo, che è lo sacramento della messa; l'altro modo è solo a quelli, che sono in Purgatorio, e questo propriamente è la grazia e la salvazione, che a quelli abbisogna. E però quelli, ch'erano stimolati sotto li predetti pesi, non dimandavano manna, overo sostentazione corporale, perchè erano senza corpi, non dimandavano del primo modo spirituale, perchè non erano nella prima vita, ma solo del terzo modo. E soggiunge che in quello aspro deserto chi è senza grazie, non procede avanti, ma va quasi adrieto</p></div3>
<div3><head>vv. 16-18</head>
<p>Or qui mostra che elli domandano al Creatore tale proporzione essere ad essi donata di grazia, quale essi hanno avuta nelle offese a loro fatte verso le suo avversario; quasi a dire: noi siamo in Purgatorio, perchè ci pentiamo e perdoniamo nella prima vita a tutti; così tu, giusto Creatore, perdona a noi. E soggiunge per umilità: non guardare al nostro merito, quasi a dire: se tu non adoperi misericordia, noi non potremo ottenere nostra dimanda. Lo quale punto ha molto a considerare li superbi nel mondo, imperquello che fa bisogno che non abbiano assoluto appetito di vendetta, e s'elli considerano che a tal mensura sia perdonato a loro, com'elli perdoneno ad altri, elli possono avere, se elli non puntano norma, poca speranza d'avere la eterna vita, sicome è scritto in Matteo VII: <emph>Discedite a me omnes, qui operamini iniquitatem</emph></p></div3>
<div3><head>vv. 19-24</head>
<p>Or quelle anime poichè ebbon detta la orazione predetta fino al detto punto, cioè <emph>debitoribus nostris</emph>, sì la compievano. E perchè a loro non era bisogno tale preghiera fare, sì la facevano per amore dì carità per quelli, che sono nella prima vita; lo perchè ad essi non è mestieri fare tale petizione di sopra è detto, perchè hanno voluntade immutabile. Or elli adunque parlano in persona di quelli, che sono nella prima vita, e diceno: la nostra virtude, che leggieramente si purga e conforma a chi, e per chi la tenta non isperimentare, cioè non la porre a ripentaglio, nè a paragone e pruova se si saprà difendere dal nemico. E soggiunge domandando ma <emph>liberaci da lui</emph>, cioè <emph>guardali</emph> imperocchè egli è bisogno, chè egli molto li sprona. E nota che quello si stae sia per molto</p></div3>
<div3><head>vv. 25-27</head>
<p>Or vuole l'autore trattando del modo della orazione di quelli aggiungerli un modo di parlare, che è usanza, che quando alcuno compie una sua novella, è usanza di dire: e così rimase in buona ventura, e Dio la dia migliore a noi; così dice l'autore. <add resp="ed">25</add> <emph>Ramogna</emph>, propriamente è <emph>iter</emph> o viaggio.</p>
<p><add resp="ed">27</add> Qui vuole esemplificare che quelli pesi erano in apparenza simile di quelli che molte fiate appaiono in sogno alle persone, e spezialmente alli melanconici, perchè quelli fumi gravi che ascendeno al cerebro, fanno parere al sognatore essere sotto sassi e sostenere grandi pesi</p></div3>
<div3><head>vv. 28-30</head>
<p>Or qui tocca come le loro pene non sono eguali, imperquello che li più superbi hanno più pena, li meno hanno minori, siccome scrive Isaias 25: <emph>Pro mensura peccati esit plagarum modus</emph>; ed in uno altro luogo dice: <emph>In mensura contra mensuram cum adiecta fuerit indicabo eam</emph>.</p>
<p><add resp="ed">29</add> <emph>Prima cornice</emph>, cioè primo circolo.</p>
<p><add resp="ed">30</add> <emph>La caligine</emph>, cioè li peccati del mondo</p></div3>
<div3><head>vv. 31-33</head>
<p>Qui vuole confortare e indurre quelli che nella prima vita sono, che preghino per quelli, che sono nel Purgatorio.</p>
<p><add resp="ed">32</add> Cioè di quelli che sono in grazia, la quale è radice di quello buono volere, imperquello che, come è detto, le orazioni di quelli, che non hanno tale radice, non sono nel cielo udite</p></div3>
<div3><head>v. 36</head>
<p>Nota che l'autore dice per allegoria le <emph>stellate</emph>, non ch'elli intenda che 'l Purgatorio sia nei cieli stellati, ma intende lo luogo del Purgatorio essere suddito alla pena, siccome le cose mondane naturali sono suddite ai cieli stellati</p></div3>
<div3><head>v. 43</head>
<p><emph>Per l'incarco</emph>, cioè per lo corpo</p></div3>
<div3><head>v. 45</head>
<p><emph>Parco</emph>, cioè fievole</p></div3>
<div3><head>vv. 46-48</head>
<p><add resp="ed">47</add> Cioè Virgilio.</p>
<p><add resp="ed">48</add> Quasi a dire che erano tanti e sì sotto pesi, che altro segno non poteano avere, che solo l'udita della voce</p></div3>
<div3><head>v. 53</head>
<p><emph>La cervice</emph>, cioè la testa. <emph>Ivi</emph>. <emph>Doma</emph>, cioè castiga</p></div3>
<div3><head>vv. 58-66</head>
<p>Questi fue figliuolo di messer Guglielmo Aldobrandeschi dei conti di Santa Fiore di Maremma, e fu superbissima persona, il quale disse di sè e de' suoi antecessori quel che suona nel testo.</p>
<p><add resp="ed">63</add> Cioè alla terra. Ed in fine per la superbia fu morto in Campagna per ovra de' senesi, a cui in singolarità avea offeso. E però dice: in Campagnatico si sa di lui e di sua vita</p></div3>
<div3><head>vv. 67-69</head>
<p><emph>Io sono Omberto</emph>, qui si nomina per proprio nome, e soggiunge, che tutti li suoi parenti sono a pena di superbia puniti</p></div3>
<div3><head>vv. 70-72</head>
<p>Cioè lui conviene tanto portare questo peso tra li morti, che soddisfaccia alla giustizia di Dio, poich'io non feci penitenzia tra li vivi</p></div3>
<div3><head>vv. 79-84</head>
<p><emph>O, dissi lui</emph>, questo Oderigi fu uno d'Agubbio, e fu un fino miniatore di libri, e desviziatore e alluminatore di libri, il quale veggendosi essere eccellente maestro, montò in grande superbia, ed avea opinione che migliore maestro di lui non fosse al mondo. Or a mostrare che la sua superbia si andava temperando, si loda lo detto Oderigi per migliore maestro essere stato un Franco Bolognese di lui, che fu di simile magisterio; e nota che l'autore dice: <emph>l'onor d'Agubbio</emph>, quasi a dire: di quel luogo non uscì mai persona nomata fuor che tue.</p>
<p><add resp="ed">84</add> <emph>L'onore è tutto suo</emph>, cioè per queste parole ch'io dico sappi che elli ha mo tutto lo onore. <emph>Ivi</emph>. <emph>E mio</emph>, cioè: io n'ho pure una parte che è minor del tutto, sichè la mia fama se ne va, e la sua è ora in campo</p></div3>
<div3><head>vv. 88-90</head>
<p>Qui tocca come nella prima vita tornò a penitenzia a tal tempo, ch'elli non fu per la giustizia Dio di messo fuori dal Purgatorio tra li negligenti</p></div3>
<div3><head>vv. 91-93</head>
<p>Qui dice come la vanagloria umana tiene poco verde, cioè poco tempo in rigidezza, salvo s'ella non è giunta dalle grosse etadi; quasi a dire: s'ella non è occupata con senno maturo e vecchio</p></div3>
<div3><head>vv. 94-96</head>
<p>Or qui mostra per esemplo e dice che quello pintore ch'ebbe nome Cimabue, credette sempre essere nomato per migliore pintore del mondo, e 'l suo credere fue così fallito, che nel tempo dell'autore era pur nomato uno altro ch'ebbe nome Giotto, e di quello Cimabue non si dicea nulla</p></div3>
<div3><head>vv. 97-99</head>
<p>Or dice elli: così similemente ha tolta la fama del dire in rima l'uno Guido all'altro, chè 'l fu un tempo ch'elli era nominato pure messer Guido de' Guinicelli da Bologna per lo più sommo dicitore, che si sapesse; poi sorse un Guido Cavalcanti da Firenze, che disse meglio del primo Guido; e così rimase a questo secondo Guido tutta fama, e del primo poco si dicea.</p>
<p><add resp="ed">98</add> <emph>E forse è nato</emph>. Qui intende l'autore di se medesimo, lo quale di vero fece oscurare tutte le fame delli altri dicitori, e solo elli rimase al campo; e secondo questo ordine è forse nato chi oscurerà lui, e per un terrà tempo la gloria del parlare</p></div3>
<div3><head>vv. 100-102</head>
<p>Quasi a dire: la gloria, la fama, l'onore mondano, cioè temporale, dura poco e non è eterno siccome lo spirituale, che non ha mai fine: e soggiunge ch'ello muta nome perchè muta lato, quasi a dire: lo mondo è volubile ed è mobile, e non ha alcuno stato, nè fermezza; oggi dà ricchezza domani povertade; oggi sanità, domani infermità; oggi fama e onore di scienzia, domani infamia di stultizia</p></div3>
<div3><head>vv. 103-108</head>
<p><emph>Che voce</emph>. Or per queste premisse arguisce ello concludendo che fama avrà più uno s'ello vive tutta la Lachesis, che è tutto lo termine della vita umana e pervegna in senectute e vecchiezza, che s'elli muore in puerizia quand'elli dice: <emph>pappa e dindi</emph>, che non sa altrimenti parlare; questo è nulla, perchè mille anni a comparazione di tempo eterno è più minimo, che non è un batter di cigli d'occhi a comparazione del moto del Zodiaco che ha dato una volta in XXXVI mila anni. Or dunque che comparazione può essere dallo spazio della vita umana a quello così grande numero?</p></div3>

<div3><head>vv. 109-114</head>
<p>Ancora dice. Oderigi: colui che innanzi a me va così caricato, e per lo carico va così adagio o tardo, ed avanza così poco sua via, ebbe già grande stato in Toscana, e di lui sonavano molte novelle, ed ora nella sua terra non è apena chi di lui faccia menzione. Questo di cui tratta l'autore, fu messer Provenzano Salvani da Siena, ed era signor di Siena al tempo che i senesi sconfisseno li fiorentini alla Pieve al Toppo; fu superbissima persona e uomo di grande affare. Tra l'altre novelle che di lui si contano di bontade si è che lo re Carlo avea in prigione uno suo amico, e puoseli lo detto re una taglia di X mila fiorini d'oro, che li dovesse pagare infra uno mese, altrimenti elli intendea di farlo morire. Venne la novella al detto messer Provenzano, ed avendo temenza dell'amico suo, fece ponere uno banco con uno tappeto sulla piazza di Siena, e puosevisi a seder suso, e domandava a' senesi vergognosamente, ch'elli lo dovessino aiutare in questa sua bisogna di alcuna moneta, non sforzando persona, ma umilemente domandando aiuto, e veggendo li Senesi il signore loro, che solea esser superbo dimandare così graziosamente, si commossono a pietade e ciascuno secondo suo podere gli dava aiuto; lo re Carlo ebbe li diecimila fiorini e 'l prigioniero fuor di carcere, liberato dalla iniquità del re predetto. Or dice Oderigi: se di colui, di chi era tanto suono nel mondo, oggi che è meno di L anni, non se ne dice nulla, che sarà in processo di tempo? E il tremar per ogni vena intendi la vergogna che prese nello animo suo pregando, di che quasi tremava per ogni sentimento perchè la superbia lo strignea a dovere avere la detta moneta altrimenti che per prieghi</p></div3>
<div3><head>vv. 115-117</head>
<p>Or vuole dire che per lo tempo la nominanza s'annichila. Siccome lo sole è quello, che delle radici fa uscire l'erba, e dall'erbe semente, e colora in diversi colori le foglie, li fiori e li frutti, poi li discolora quando si seccano, così quel sole che fa li dì, li mesi e li anni, discolora, cioè annichila la nominanza mondana</p></div3>
<div3><head>vv. 118-120</head>
<p>Quasi a dire: queste parole denno porre in quore alli uomini umilità, poichè odono che della superbia dura così poco la fama nel mondo.</p>
<p><add resp="ed">120</add> Chiaro appare com'elli vuole esprimere lo nome del detto messer Provenzano</p></div3>
<div3><head>vv. 124-126</head>
<p><emph>Ito è così</emph>. Chiaro appare che non fa sua stanzia tra i negligenti</p></div3>
<div3><head>vv. 127-132</head>
<p>Qui vuole dichiarare uno dubbio: come è ch'elli non stette tra li negligenti, con ciò sia cosa che in sua vita fu superbo, e indugiossi a pentere pur sullo estremo della vita, salvo se orazione, com'è detto, non lo soccorresse, fu per lui orato; oh com'è questo fatto?</p></div3>

<div3><head>vv. 133-138</head>
<p>Qui responde Oderigi che 'l meritò quando elli si condusse ad umilità e a vergogna di domandare ai Senesi li predetti denari, per trarre l'amico suo di prigione.</p>
<p><add resp="ed">138</add> Quasi a dire che la vergogna fa tremare e disuperbire le persone</p></div3>
<div3><head>vv. 139-141</head>
<p>Or dice Oderigi allo autore: sappi che poco tempo anderà, che tu sarai cacciato da Firenze, sichè similemente a te bisognerà di domandare alli amici soccorso e aiuto, se tu vorrai vivere nel mondo, quasi a dire: ogni tua superbia diventerà trita.</p>
<p><add resp="ed">141</add> Cioè: quando tu sarai cacciato, tu potrai chiosare questo mio detto, e dirai: ben intendo mo Oderigi, che volle dire quando disse: <emph>faranno sì</emph></p></div3>
<div3><head>v. 142</head>
<p><emph>Quest'opera</emph>. Quasi a dire: più non mi favellò.</p>
<p>E qui si compie la sentenzia del presente capitolo, per la quale si può tra l'altre cose notare questo senso tropologico, di non mettere nostro intento nelle temporali cose, ma drizzarlo alle spirituali, le quali sono eterne, e in loro rimane ogni fermezza o beatitudine, siccome è scritto in Psalmo: <emph>In te, Domine, speravi non confundar in aeternum</emph>, etc.</p></div3></div2>

<div2><head>XII</head>

<div3 n="Versi">
<lg>
<l>Di pari, come buoi che vanno a giogo,</l>
<l>M'andava io con quella anima carca,</l>
<l>Fin che il sofferse il dolce Pedagogo.</l></lg>
<lg>
<l>Ma quando disse: Lascia lui, e varca,</l>
<l>Chè qui è buon con la vela e co' remi,</l>
<l>Quantunque può ciascun, pinger sua barca;</l></lg>
<lg>
<l>Dritto sì, come andar vuolsi, rife'mi</l>
<l>Con la persona, avvegna che i pensieri</l>
<l>Mi rimanessero e chinati e scemi.</l></lg>
<lg>
<l>Io m'era mosso, e seguia volentieri</l>
<l>Del mio Maestro i passi, ed ambedue</l>
<l>Già mostravam come eravam leggieri,</l></lg>
<lg>
<l>Quando mi disse: Volgi gli occhi in giue:</l>
<l>Buon ti sarà, per alleggiar la via,</l>
<l>Veder lo letto delle piante tue.</l></lg>
<lg>
<l>Come, perchè di lor memoria sia,</l>
<l>Sovr'a' sepolti le tombe terragne</l>
<l>Portan segnato quel ch'elli eran pria:</l></lg>
<lg>
<l>Onde lì molte volte se ne piagne</l>
<l>Per la puntura della rimembranza,</l>
<l>Che solo a pii dà delle calcagne:</l></lg>
<lg>
<l>Sì vid'io lì, ma di miglior sembianza,</l>
<l>Secondo l'artificio, figurato</l>
<l>Quanto per via di fuor dal monte avanza.</l></lg>
<lg>
<l>Vedea colui che fu nobil creato</l>
<l>Più d'altra creatura, giù dal cielo</l>
<l>Folgoreggiando scendere da un lato.</l></lg>
<lg>
<l>Vedeva Briareo, fitto dal telo</l>
<l>Celestial, giacer dall'altra parte,</l>
<l>Grave alla terra per lo mortal gelo.</l></lg>
<lg>
<l>Vedea Timbreo, vedea Pallade e Marte,</l>
<l>Armati ancora, intorno al padre loro,</l>
<l>Mirar le membra de' Giganti sparte.</l></lg>
<lg>
<l>Vedea Nembrotte appiè del gran lavoro,</l>
<l>Quasi smarrito, e riguardar le genti</l>
<l>Che in Sennaar con lui superbi foro.</l></lg>
<lg>
<l>O Niobè, con che occhi dolenti</l>
<l>Vedeva io te segnata in su la strada</l>
<l>Tra sette e sette tuoi figliuoli spenti!</l></lg>
<lg>
<l>O Saul, come in su la propria spada</l>
<l>Quivi parevi morto in Gelboè,</l>
<l>Che poi non sentì pioggia nè rugiada!</l></lg>
<lg>
<l>O folle Aragne, sì vedea io te</l>
<l>Già mezza aragna, trista in su gli stracci</l>
<l>Dell'opera che mal per te si fe'</l></lg>
<lg>
<l>O Roboam, già non par che minacci</l>
<l>Quivi il tuo segno; ma pien di spavento</l>
<l>Nol porta un carro prima che altri il cacci.</l></lg>
<lg>
<l>Mostrava ancor lo duro pavimento</l>
<l>Come Almeone a sua madre fe' caro</l>
<l>Parer lo sventurato adornamento.</l></lg>
<lg>
<l>Mostrava come i figli si gittaro</l>
<l>Sovra Sennacherib dentro dal tempio,</l>
<l>E come, morto lui, quivi il lasciaro.</l></lg>
<lg>
<l>Mostrava la ruina e il crudo scempio</l>
<l>Che fe' Tamiri, quando disse a Ciro:</l>
<l>Sangue sitisti, ed io di sangue t'empio.</l></lg>
<lg>
<l>Mostrava come in rotta si fuggiro</l>
<l>Gli Assiri, poi che fu morto Oloferne,</l>
<l>Ed anche le reliquie del martiro.</l></lg>
<lg>
<l>Vedeva Troia in cenere e in caverne:</l>
<l>O Ilion, come te basso e vile</l>
<l>Mostrava il segno che lì si discerne!</l></lg>
<lg>
<l>Qual di pennel fu maestro e di stile,</l>
<l>Che ritraesse l'ombre e i tratti, ch'ivi</l>
<l>Mirar farieno un ingegno sottile?</l></lg>
<lg>
<l>Morti li morti, e i vivi parean vivi.</l>
<l>Non vide me' di me chi vide il vero:</l>
<l>Quant'io calcai fin che chinato givi.</l></lg>
<lg>
<l>Or superbite, e via col viso altiero,</l>
<l>Figliuoli d'Eva, e non chinate il volto,</l>
<l>Sì che veggiate il vostro mal sentiero.</l></lg>
<lg>
<l>Più era già per noi del monte volto,</l>
<l>E del cammin del sole assai più speso,</l>
<l>Che non stimava l'animo non sciolto:</l></lg>
<lg>
<l>Quando colui che sempre innanzi atteso</l>
<l>Andava, cominciò: Drizza la testa;</l>
<l>Non è più tempo da gir sì sospeso.</l></lg>
<lg>
<l>Vedi colà un Angel che s'appresta</l>
<l>Per venir verso noi: vedi che torna</l>
<l>Dal servigio del dì l'ancella sesta.</l></lg>
<lg>
<l>Di riverenza gli atti e il viso adorna,</l>
<l>Sì ch'ei diletti lo inviarci in suso:</l>
<l>Pensa che questo dì mai non raggiorna.</l></lg>
<lg>
<l>Io era ben del suo ammonir uso,</l>
<l>Pur di non perder tempo, sì che in quella</l>
<l>Materia non potea parlarmi chiuso.</l></lg>
<lg>
<l>A noi venìa la creatura bella</l>
<l>Bianco vestita, e nella faccia quale</l>
<l>Par tremolando mattutina stella.</l></lg>
<lg>
<l>Le braccia aperse, ed indi aperse l'ale:</l>
<l>Disse: Venite: qui son presso i gradi,</l>
<l>Ed agevolemente omai si sale.</l></lg>
<lg>
<l>A questo annunzio vegnon molto radi,</l>
<l>O gente umana, per volar su nata,</l>
<l>Perchè a poco vento così cadi?</l></lg>
<lg>
<l>Menocci ove la roccia era tagliata:</l>
<l>Quivi mi battèo l'ale per la fronte,</l>
<l>Poi mi promise sicura l'andata.</l></lg>
<lg>
<l>Come a man destra, per salire al monte,</l>
<l>Dove siede la Chiesa che soggioga</l>
<l>La ben guidata sopra Rubaconte,</l></lg>
<lg>
<l>Si rompe del montar l'ardita foga,</l>
<l>Per le scalee che si fero ad etade</l>
<l>Ch'era sicuro il quaderno e la doga;</l></lg>
<lg>
<l>Così s'allenta la ripa che cade</l>
<l>Quivi ben ratta dall'altro girone:</l>
<l>Ma quinci e quindi l'alta pietra rade.</l></lg>
<lg>
<l>Noi volgendo ivi le nostre persone,</l>
<l><emph>Beati pauperes spiritu</emph>, voci</l>
<l>Cantaron sì che nol dirìa sermone.</l></lg>
<lg>
<l>Ahi! quante son diversi quelle foci</l>
<l>Dalle infernali; chè quivi per canti</l>
<l>S'entra e laggiù per lamenti feroci.</l></lg>
<lg>
<l>Già montavam su per li scaglion santi,</l>
<l>Ed escer mi parea troppo più lieve,</l>
<l>Che per lo pian non mi parea davanti:</l></lg>
<lg>
<l>Ond'io: Maestro, di', qual cosa greve</l>
<l>Levata s'è da me, che nulla quasi</l>
<l>Per me fatica andando si riceve?</l></lg>
<lg>
<l>Rispose: Quando i P, che son rimasi</l>
<l>Ancor nel volto tuo presso che stinti,</l>
<l>Saranno, come l'un, del tutto rasi,</l></lg>
<lg>
<l>Fien li tuoi piè dal buon voler sì vinti,</l>
<l>Che non pur non fatica sentiranno,</l>
<l>Ma fia diletto loro esser su pinti,</l></lg>
<lg>
<l>Allor fec'io come color che vanno</l>
<l>Con cosa in capo non da lor saputa,</l>
<l>Se non che i cenni altrui sospicar fanno;</l></lg>
<lg>
<l>Perchè la mano ad accertar s'aiuta,</l>
<l>E cerca e trova, e quell'officio adempie</l>
<l>Che non si può fornir per la veduta;</l></lg>
<lg>
<l>E con le dita della destra scempie</l>
<l>Trovai pur sei le lettere, che incise</l>
<l>Quel dalle chiavi a me sopra le tempie:</l></lg>
<lg>
<l>A che guardando il mio Duca sorrise.</l></lg></div3>
<div3 n="Introduzione">
<p>In questo capitolo per ampliar sua materia intende lo autore fare menzione d'alcune istorie, le quali toccano lo vizio della superbia, e come quelli in che essa regnò, furono castigati. E per uno modo poetico mette le predette istorie essere scolpite e dipinte suso per quello cammino, che vanno li predetti superbi con li carichi suso la testa, acciò che continuo veggano, come la superbia è in odio del Creatore. E questo modo è per alcuna maniera e purgazione di superbia, che 'l superbo non vuol pensare che di lui sia vendetta, nè che d'alcuno superbo vendetta fosse mai. E queste istorie sì a udirle come a vederle scolpite, altro non mostrano che la vendetta che la giustizia ha fatta della superbia, e brevemente questa è la intenzione del capitolo. Le istorie nella esposizione del testo sotto brevità, toccando le parti, diremo</p></div3>
<div3><head>vv. 1-3</head>
<p>Segue il poema mostrando ch'andava con Oderigi a pari a pari, come fanno l'uno bue con l'altro quando vanno sotto il giogo, che lo edificio di legname non lascia andare l'uno molto innanzi all'altro.</p>
<p><add resp="ed">3</add> Cioè fino che Virgilio volle. <emph>Pedagogo</emph> propriamente è nome di maestro, e specialmente nelle basse scienzie</p></div3>
<div3><head>vv. 7-9</head>
<p>Cioè che pensava a quello che Oderigi gli avea detto infine del precedente capitolo, ch'esso sarebbe fatto esule di Firenze</p></div3>
<div3><head>vv. 13-15</head>
<p>Vuol dire che temperare la superbia è buono a guardare l'uomo alla terra, imperquello che se l'uomo pensa che è di terra, la superbia cala molto le vele</p></div3>
<div3><head>vv. 16-18</head>
<p>Cioè: siccome su le sepolture molte fiate si rimembrano di lor vita, e ricevesene compassione nel cuore, così era lì nelle immagini delle infrascritte istorie; vero è che avevano più somiglianza quelle immagini a quello a chi erano figurate. Ed era così quella via in cerchio intorno il monte</p></div3>
<div3><head>vv. 25-27</head>
<p>Questi fu Lucifero angelo, il quale cadde dal cielo per la sua superbia, siccome è scritto nel Genesi; e siccom'elli fu nobile creatura, e 'l più bello, così fu mandato nel centro della terra, che è lo più vile, e <emph>per consequens</emph> fatto sozzo, com'è detto nell'ultimo capitolo dello Inferno</p></div3>
<div3><head>vv. 28-30</head>
<p>Questo Briareo fu uno gigante, il quale fu colli altri giganti alla battaglia contra li Dei; fu fulminato da Iupiter, e morì, siccom'è detto nel XXXI capitolo dello Inferno</p></div3>
<div3><head>vv. 31-33</head>
<p>Questo Timbreo fu Febo, e fu fratello di Pallade e di Marte figliuoli di Iove, li quali insieme col padre suo furono alla predetta battaglia con li giganti, e infine li condussono a morte e spezzonnoli a pezzi. E però dice che vedeano le membra de' giganti sparte, cioè spartite l'uno dall'altro</p></div3>
<div3><head>vv. 34-36</head>
<p>Siccome è scritto in <emph>Genesis</emph> XI, Noè ebbe tre figli, cioè Sem, Cam e Iafet. Nembrot fu dei discendenti di Cam e regnò sovra tutti li suoi discendenti; Iectan fu dei discendenti di Sem, e regnò sovra quelli di quello colonnello; Sufone fu dei figliuoli di Iafet, e regnò sovra tutti li discendenti di quello colonnello. E questi tre rettori si convenneno insieme nelle praterie di Senaar, e parlamentonno che era da fare, con ciò sia ch'elli sapeano che diluvio d'acqua dovea essere; e per consiglio di Nembrot si miseno ad edificare la torre di Babel. Il quale Nembrot per la sua superbia pensò: Dio non ne potrà nuocere, e così lo nostro riparo saràe più alto, che 'l nuocere suo non potràe. E furono a questo lavoriero tutti li discendenti di Cam, che a quel tempo erano vivi, e di quelli di Sem e Iafet da XXIV mila persone e gente. Or vogliendo mostrare Dio che 'l savere umano non potea contrastare al divino, fece ch'elli furono divisi in lingua, sichè l'uno non intendea l'altro, ed ebbe fine quello lavorio, che non ne feceno tanta che l'acqua del diluvio non li giungessi tutti</p></div3>
<div3><head>vv. 37-39</head>
<p>Siccome è scritto nel sesto di Ovidio <emph>Methamorphoseos</emph>, Niobe fu figliuola di Tantalo figliuolo di Iupiter, e fu moglie d'Anfione, il quale murò Tebe con le muse, siccome è detto nel capitolo XI dello Inferno. Or questa Niobe avè sette figliuoli maschi e sette femmine del detto Anfione; e per questi figliuoli ascese in grandissima superbia, e dispregiò Latona madre di Febo dea, e di Diana, e contrastò alle femmine di sua contrada, che non sacrificasseno a Latona. E specialmente dicea ch'ella era più da sacrificare essa, perch'ella avea XIIII figliuoli, e Latona non avea se non due. Saputo Febo e Diana che questa dispregiava sua madre, anciseno quelli XIIII figliuoli, ed ella fu conversa in pietra, a mostrare come è pagato chi insuperbisce verso li Dei</p></div3>
<div3><head>vv. 40-42</head>
<p>Siccome è scritto nel libro de' Re, capitolo ultimo, Saul fu figliuolo di Cis del tribo di Beniamin, e fu re del popolo d'Israel, e fu unto per Samuel profeta. Fu molto superbissimo e più volte volle uccidere David. Avvenne che li filistini venneno contra Saul, e combattendo sconfissono Saul con tutto lo popolo, e caccionlo fina a' monti di Caspia, che sono appellati Gelboè. Allora Saul, vedendo essere perseguito da' nemici, per sua superbia si mise la spada per mezzo il petto, e sì vi si gettò suso e morì, e solo lo fe' per non pervenire alle mani de' suoi nemici vivo. Poi in processo di tempo lo popolo tornò in Ierusalem, e fu fatto re David; e' maledisse li detti monti di Gelboè, perchè Saul suo nemico v'era su morto, e dopo quella maledizione li detti monti non fruttificonno, nè caddevi suso rugiada nè pioggia, com'è scritto nel libro secondo delli Re, capitolo primo</p></div3>
<div3><head>vv. 43-45</head>
<p>Siccome scrive Ovidio nel sesto <emph>Methamorphoseos</emph>, una giovine, nome Aragna, figliuola d'uno Colofino tintore di Lidia, che è nella provincia di Grecia, essendo bellissima giovane, e finissima maestra d'ovra di tessere di seta, sì si vanagloriò un die ch'ella saprebbe meglio lavorare e più sottile in opra di tessere che Pallas; fu alla prova con essa, e vinse Aragna. Pallas irata sì la trasmutò in aragna. Or dice l'autore ch'ella era lìe immaginata pur mezza tramutata, e l'altra mezza era ancor donzella, quasi a dire: ella non era nella trasmutazione ancora <emph>ad locum ad quem</emph></p></div3>
<div3><head>vv. 46-48</head>
<p>Questo Roboamo, siccome è scritto nel terzo libro dei Re, capitolo XII, fu figliuolo di Salomone re, e quando lo detto Salomone fu morto, e costui aringò nel popolo di Ierusalem molto superbamente, dispregiando lo consiglio del padre e delli antichi, e minacciando lo popolo, dicendo: mio padre fu vostro re con sapienza e con amore, io intendo essere vostro re con la spada in mano; mio padre vi schifava ogni briga, ch'elli poteva, e io intendo di trovarne, e darvene quanta io potrò, e voi ne potrete portare. Dette costui queste minaccie, fu tutto lo popolo turbato verso lui. In processo di tempo uno suo officiale fu lapidato dal popolo: costui ebbe paura ch'elli non facesseno lo simile a lui, e fuggì suso uno carro coverto, sichè nulla li giovò la sua superbia</p></div3>
<div3><head>vv. 49-51</head>
<p>Questo Almeon fu figliuolo d'Anfiarao, il quale morì nell'oste di Tebe, siccome è detto nel XX capitolo dello Inferno; il quale Almeone ancise Erifile sua madre, perch'ella palesò Anfiarao, com'è detto nel predetto XX capitolo; e questo appalesamento fu perchè Argìa moglie di Pollinices sì li donò una nosca di perle, acciò che suo marito fosse più sicuro per essere accompagnato con Anfiarao; lo quale adornamento fu cagione della morte sua</p></div3>
<div3><head>vv. 52-54</head>
<p>Sennacherib fu re di Assiria, il quale era superbissima persona; ed essendo in uno suo templo adorando uno suo idolo, Adramelecch e Sarazar suoi figliuoli sì si invasonno e corsono adosso al padre, e colle spade l'ucciseno, poi scamponno in Erminia, siccome è scritto nell'ottavo libro de' Re, capitolo XIX</p></div3>
<div3><head>vv. 55-57</head>
<p>Tamiron fu una regina grande, e prese in battaglia Ciron re dei Medii, il quale fu uno superbissimo uomo, e fu molto peccatore e crudele in decollare uomini. Avendo questa reina preso questo re, sì li fe' tagliare la testa, e metterla in uno vaso pieno di sangue umano, e dicea: Or tòi, tu avesti sete di sangue, mo ne bevi, mo ten sazia</p></div3>
<div3><head>vv. 58-60</head>
<p>Siccome è scritto nel libro di Iudit, Nabuccodonosor avendo guerra con lo popolo de' giudei, mandò grandissima gente sovra lo detto popolo in tutti quelli luoghi ad oste, ch'elli sapea ch'elli avesse cittadi, castelle o altre fortilizie, e mandò per principio e signore di questo oste uno suo cavaliere, ch'avea nome Oloferne. Or in processo di tempo lo detto Oloferne con quella oste prese brevemente tutto possidere de' giudei dalle mura di Ierusalem infuora, e in quella città li avea sì assediati, ch'elli erano all'estremo per non potersi più tenere; ed erano quasi in proposito di rendersi per lo stretto assedio, ch'elli riceveano dalla detta oste. Or, come piacque a Dio, elli era una donna in Ierusalem, nome Iudit, la quale era santissima e onestissima donna, ed era molto bella della persona: stava in una casa secretamente, imperquello che ella era vedova. Udendo questa donna l'oltraggio ch'era fatto al popolo de' giudei da Oloferne, pensò, come piacque a Dio, di doversi liberare in questo modo. Ella si vestio le più belle robe ch'ella avesse, e adornossi e con ghirlande e con altre gioie il meglio che ella seppe, e tolse uno bottacciuolo di vino e pane. Essendo quasi lo crepuscolo della notte, cioè l'abbuiare, questa fu ad una delle porte della terra e fecesi aprire alla guardia e disse: state in attento quand'io tornerò, che voi m'apriate la porta, che io ho speranza in Dio, che domani noi saremo liberi da questa pestilenzia. Andò la donna fuori della città. Quelli dell'oste vedendo costei uscire dalle porte della terra, corseno là ed ebbonla presa. Costei incontanente disse: neuno di voi mi s'avvicini; menatemi dal vostro principo, ch'io voglio parlare a lui. Veggendo costoro questa bella donna, e udendo quello ch'ella dicea, fu menata ad Oloferne, esponendo a lui com'ella era uscita dalla terra, e come ella avea detto loro ch'ella volea parlare al signore. Oloferne veggendo costei così bella, fu molto allegro e disse; ch'ella li dovesse dire quello che le piacea, e che s'ella volesse stare con lui, elli la onorerebbe sovra ogni altra donna. Questa donna disse: Io sono del popolo de' giudei, e sono uscita dalla terra perchè l'assedio, che tu fai, è tanto ch'elli non possono più vivere, e sotti dire che non andrà tre die, che tu avrai la terra; ora a quello che tu die, ch'io stia con esso teco, dico ch'io volontieri lo farò.</p>
<p>Oloferne allegro di tale novella, fe' invitare a cena più suoi baroni, e cenonno in grande trionfo. Ordinò del letto, e che la detta donna dovesse giacere con lui; fu messa la donna a letto, tuttavolta orando ella a Dio, che in questo dovesse essere a sua custodia. Come Dio vuolse, così come Oloferne fu a letto, per lo molto bevere ch'avea fatto, sì s'addormentò, e brevemente non avea alcuno sentimento. Circa l'ora di mezza notte la donna si levò suso, e vestissi le sue robe. Come fu apparecchiata per partirsi, tolse una spada, che era appiccata a capo del letto, e segò la gola ad Oloferne, e mise in una taschetta, in che avea portato il pane, la testa di Oloferne, e alli ostiarii della camera del signore disse: lo signor mi manda secretamente per fatti della terra alla cittade, e però non li date alcun affanno, e lasciatelo posare, ch'elli è fatigato alquanto per la mia venuta. E partissi da essi e tornò alla terra; era poco passata mezza notte. Quando fu alla porta della città, chiamò la guardia, elli la cognobbeno e apersonli la porta; come fu dentro, disse: ecco ch'io ho morto Oloferne, e questa è la sua testa. Veduto questo li rettori della terra ordinonno che, come fosse die fosse apparecchiata tutta la gente della terra, e armata, e fosse messa suso un'asta quella testa, e vigorosamente andaro ad assalire l'oste. Così come fu ordinato la gente fu apparecchiata come fu giorno, e assalinno l'oste. Veggendo quelli la testa del suo principe furono in rotta, e cominciorono a fuggire, quelli di Ierusalem incalzando e uccidendo; e brevemente tanti ne morirono, che pochi ne tornonno a dire a Nabuccodonosor com'era proceduta la vicenda, sichè grande parte ne rimasono al campo. E però dice l'autore: sì si vedea istoriata questa fuga, e anche le reliquie, cioè li corpi morti di quelli Assirii, cioè d'Assiria, dond'era Nabuccodonosor re</p></div3>
<div3><head>vv. 61-63</head>
<p>Ancora lì era figurata Troia, overo dipinta, e quella fortezza che v'era entro, che era appellata Ilion, e come li suoi cittadini erano superbi e in grande stato; poi v'era figurato come i Greci vennero ad oste, e come la disfeceno e diruponno tutta</p></div3>
<div3><head>vv. 64-69</head>
<p>Qui vuole mostrare come le dette pinture erano fatte propriamente, che quelli ch'erano figurati per vivi, pareano drittamente vivi, e così quelli, di che la figura parea essere morti, morti</p></div3>
<div3><head>vv. 70-72</head>
<p>Qui esclama per le sopradette vendette alla superbia umana, e dice: figliuoli d'Eva, perchè non pensate voi che voi siete di terra, perchè portate voi pure il capo alzato con questa superbia, voi ne sarete così pagati. Or tutte queste istorie introduce l'autore nel suo poema per mostrare quanto dispiace alla giustizia di Dio questo vizio di superbia, acciò che l'uomo si castighi con li altri guai</p></div3>
<div3><head>vv. 73-75</head>
<p>Or vuole, seguendo il suo poema, mostrare che mentre ch'elli avea circuito il monte, più e più tempo era trascorso ch'elli non estimava, perchè era stato tutto sollicito a guardare le predette istorie</p></div3>
<div3><head>vv. 79-81</head>
<p>Per allegoria intende quell'angelo la remissione, che fa Dio per la penitenzia al peccatore; e dove dice l'<emph>ancella sesta</emph>, vuol dire ch'eran passate già sei ore del die</p></div3>
<div3><head>vv. 82-84</head>
<p>Chiaro appare che per tutto che l'uomo faccia penitenzia o abbiala fatta, non dee superbamente domandare nè volere assoluzione.</p>
<p><add resp="ed">84</add> <emph>Pensa che questo</emph> etc. Qui Virgilio rende l'autore sollicito. <emph>Ivi.</emph> <emph>Non raggiorna</emph>, cioè che non ritorna in essere più die</p></div3>
<div3><head>vv. 94-96</head>
<p>Cioè pochi sono quelli e raramente ci viene persona ch'abbia ben portato penitenzia del vizio della superbia. E soggiunge: ahi gente umana, come ti lasci così vincere ai vizii! non pensi tu che la fine del tuo essere è ad acquistare beatitudine, la quale è suso nei cieli, là dov'è lo tuo Creatore?</p></div3>

<div3><head>vv. 100-108</head>
<p>Qui vuole l'autore per esemplo mostrare come era fatta la disposizione del luogo, e dice: siccome a Firenze, la quale elli appella per contrario <emph>la ben guidata cittade</emph>, è dal lato del ponte Rubaconte una salita sulla quale è una chiesa, che ha nome san Miniato, e perchè era malagevole ad andare alla detta chiesa per la montata, si fue intagliato nel sasso gradi a modo di scala di pietre, e per suso quelli vi si puote andare; così, dice l'autore, erano quelli del monte del Purgatorio; ed a tal modo la durezza del montare e fatica si allentava, ed era leggiera.</p>
<p><add resp="ed">104</add> Cioè che a Firenze si fen quelle scale nel tempo che ella era in buono stato</p></div3>
<div3><head>vv. 109-111</head>
<p>Qui segue il poema mostrando come udirono voci, che diceano: <emph>Beati pauperes spiritu</emph>, quasi a dire: beati quelli che lo spirito suo è libero da superbia</p></div3>
<div3><head>vv. 112-114</head>
<p>Fa comparazione, come appare, dalli lamenti dello Inferno a quelli del Purgatorio</p></div3>
<div3><head>vv. 118-120</head>
<p>Chiaro appare come chi è libero dal peccato, leggeramente ascende</p></div3>
<div3><head>vv. 121-123</head>
<p>Parla per allegoria che quando li peccati sono levati per la penitenzia, l'anima senza fatica ascende alla gloria di vita eterna</p></div3>
<div3><head>vv. 127-136</head>
<p>Poetando compie lo suo capitolo, ch'altro non hàe a significare se non quello che suonano le parole dei versi.</p></div3></div2>

<div2><head>XIII</head>

<div3 n="Versi">
<lg>
<l>Noi eravamo al sommo della scala,</l>
<l>Ove secondamente si risega</l>
<l>Lo monte, che salendo altrui dismala:</l></lg>
<lg>
<l>Ivi così una cornice lega</l>
<l>Dintorno il poggio, come la primaia,</l>
<l>Se non che l'arco suo più tosto piega.</l></lg>
<lg>
<l>Ombra non gli è, nè segno che si paia;</l>
<l>Par sì la ripa, e par sì la via schietta</l>
<l>Col livido color della petraia.</l></lg>
<lg>
<l>Se qui per dimandar gente s'aspetta,</l>
<l>Ragionava il Poeta, io temo forse</l>
<l>Che troppo avrà d'indugio nostra eletta.</l></lg>
<lg>
<l>Poi fisamente al sole gli occhi porse;</l>
<l>Fece del destro lato al muover centro,</l>
<l>E la sinistra parte di sè torse.</l></lg>
<lg>
<l>O dolce lume, a cui fidanza i' entro</l>
<l>Per lo nuovo cammin, tu ne conduci,</l>
<l>Dicea, come condur si vuol quinc'entro:</l></lg>
<lg>
<l>Tu scaldi il mondo, tu sovr'esso luci;</l>
<l>S'altra cagione in contrario non pronta,</l>
<l>Esser den sempre li tuoi raggi duci.</l></lg>
<lg>
<l>Quanto di qua per un migliai' si conta,</l>
<l>Tanto di là eravam noi già iti,</l>
<l>Con poco tempo, per la voglia pronta.</l></lg>
<lg>
<l>E verso noi volar furon sentiti,</l>
<l>Non però visti, spiriti, parlando</l>
<l>Alla mensa d'amor cortesi inviti.</l></lg>
<lg>
<l>La prima voce che passò volando,</l>
<l><emph>Vinum non habent</emph>, altamente disse,</l>
<l>E dietro a noi l'andò reiterando.</l></lg>
<lg>
<l>E prima che del tutto non s'udisse</l>
<l>Per allungarsi, un'altra: I' sono Oreste,</l>
<l>Passò gridando, ed anche non s'affisse.</l></lg>
<lg>
<l>O, diss'io, Padre, che voci son queste?</l>
<l>E com'io dimandai, ecco la terza</l>
<l>Dicendo: Amate da cui male aveste.</l></lg>
<lg>
<l>Lo buon Maestro: Questo cinghio sferza</l>
<l>La colpa della invidia, e però sono</l>
<l>Tratte da amor le corde della ferza.</l></lg>
<lg>
<l>Lo fren vuol esser del contrario suono;</l>
<l>Credo che l'udirai, per mio avviso,</l>
<l>Prima che giunghi al passo del perdono.</l></lg>
<lg>
<l>Ma ficca gli occhi per l'aer ben fiso,</l>
<l>E vedrai gente innanzi a noi sedersi,</l>
<l>E ciascun è lungo la grotta assiso.</l></lg>
<lg>
<l>Allora più che prima gli occhi apersi,</l>
<l>Guarda'mi innanzi, e vidi ombre con manti</l>
<l>Al color della pietra non diversi.</l></lg>
<lg>
<l>E poi che fummo un poco più avanti,</l>
<l>Udi' gridar: Maria, ora per noi;</l>
<l>Gridar: Michele, e Pietro, e tutti i Santi.</l></lg>
<lg>
<l>Non credo che per terra vada ancoi</l>
<l>Uomo sì duro, che non fosse punto</l>
<l>Per compassion di quel ch'i' vidi poi:</l></lg>
<lg>
<l>Chè quando fui sì presso di lor giunto,</l>
<l>Che gli atti loro a me venivan certi,</l>
<l>Per gli occhi fui di grave dolor munto.</l></lg>
<lg>
<l>Di vil cilicio mi parean coperti,</l>
<l>E l'un sofferìa l'altro con la spalla,</l>
<l>E tutti dalla ripa eran sofferti,</l></lg>
<lg>
<l>Come li ciechi, a cui la roba falla,</l>
<l>Stanno a' perdoni a chieder lor bisogna,</l>
<l>E l'uno il capo sopra l'altro avvalla,</l></lg>
<lg>
<l>Perchè in altrui pietà tosto si pogna,</l>
<l>Non pur per lo sonar delle parole,</l>
<l>Ma per la vista che non meno agogna:</l></lg>
<lg>
<l>E come agli orbi non approda il sole,</l>
<l>Così all'ombre, quivi ond'io parlo ora,</l>
<l>Luce del ciel di sè largir non vuole;</l></lg>
<lg>
<l>Chè a tutte un fil di ferro il ciglio fora,</l>
<l>E cuce sì, come a sparvier selvaggio</l>
<l>Si fa, però che queto non dimora.</l></lg>
<lg>
<l>A me pareva andando fare oltraggio,</l>
<l>Vedendo altrui, non essendo veduto:</l>
<l>Perch'io mi volsi al mio Consiglio saggio.</l></lg>
<lg>
<l>Ben sapev'ei, che volea dir lo muto;</l>
<l>E però non attese mia dimanda;</l>
<l>Ma disse: Parla, e sii breve ed arguto.</l></lg>
<lg>
<l>Virgilio mi venìa da quella banda</l>
<l>Della cornice, onde cader si puote,</l>
<l>Perchè da nulla sponda s'inghirlanda:</l></lg>
<lg>
<l>Dall'altra parte m'eran le devote</l>
<l>Ombre, che per l'orribile costura</l>
<l>Premevan sì, che bagnavan le gote.</l></lg>
<lg>
<l>Volsimi a loro, ed: O gente sicura,</l>
<l>Incominciai, di veder l'alto lume</l>
<l>Che il disio vostro solo ha in sua cura;</l></lg>
<lg>
<l>Se tosto grazia risolva le schiume</l>
<l>Di vostra coscienzia, sì che chiaro</l>
<l>Per essa scenda della mente il fiume,</l></lg>
<lg>
<l>Ditemi (che mi fia grazioso e caro)</l>
<l>S'anima è qui tra voi, che sia latina;</l>
<l>E forse a lei sarà buon, s'io l'apparo.</l></lg>
<lg>
<l>O frate mio, ciascuna è cittadina</l>
<l>D'una vera città; ma tu vuoi dire,</l>
<l>Che vivesse in Italia peregrina.</l></lg>
<lg>
<l>Questo mi parve per risposta udire</l>
<l>Più innanzi alquanto, che là dov'io stava,</l>
<l>Ond'io mi feci ancor più là sentire.</l></lg>
<lg>
<l>Tra l'altre vidi un'ombra che aspettava</l>
<l>In vista; e se volesse alcun dir Come?</l>
<l>Lo mento, a guisa d'orbo, in su levava.</l></lg>
<lg>
<l>Spirito, diss'io, che per salir ti dome,</l>
<l>Se tu se' quelli che mi rispondesti,</l>
<l>Fammiti conto o per luogo o per nome.</l></lg>
<lg>
<l>I' fui Senese, rispose, e con questi</l>
<l>Altri rimondo qui la vita ria,</l>
<l>Lagrimando a Colui, che sè ne presti.</l></lg>
<lg>
<l>Savia non fui, avvegna che Sapia</l>
<l>Fossi chiamata, e fui degli altrui danni</l>
<l>Più lieta assai, che di ventura mia.</l></lg>
<lg>
<l>E perchè tu non credi ch'io t'inganni,</l>
<l>Odi se fui, com'io ti dico, folle.</l>
<l>Già discendendo l'arco de' miei anni,</l></lg>
<lg>
<l>Erano i cittadin miei presso a Colle</l>
<l>In campo giunti co' loro avversarî,</l>
<l>Ed io pregava Dio di quel ch'ei volle.</l></lg>
<lg>
<l>Rotti fur quivi, e volti negli amari</l>
<l>Passi di fuga, e veggendo la caccia,</l>
<l>Letizia presi ad ogni altra dispari:</l></lg>
<lg>
<l>Tanto ch'io volsi in su l'ardita faccia,</l>
<l>Gridando a Dio: Omai più non ti temo,</l>
<l>Come fa il merlo per poca bonaccia</l></lg>
<lg>
<l>Pace volli con Dio in su lo stremo</l>
<l>Della mia vita; ed ancor non sarebbe</l>
<l>Lo mio dover per penitenzia scemo,</l></lg>
<lg>
<l>Se ciò non fosse, che a memoria m'ebbe</l>
<l>Pier Pettinagno in sue sante orazioni,</l>
<l>A cui di me per caritate increbbe.</l></lg>
<lg>
<l>Ma tu chi se', che nostre condizioni</l>
<l>Vai dimandando, e porti gli occhi sciolti,</l>
<l>Sì come io credo, e spirando ragioni?</l></lg>
<lg>
<l>Gli occhi, diss'io, mi fieno ancor qui tolti;</l>
<l>Ma picciol tempo, chè poca è l'offesa</l>
<l>Fatta per esser con invidia volti.</l></lg>
<lg>
<l>Troppa è più la paura, ond'è sospesa</l>
<l>L'anima mia, del tormento di sotto,</l>
<l>Che già lo incarco di laggiù mi pesa.</l></lg>
<lg>
<l>Ed ella a me: Chi t'ha dunque condotto</l>
<l>Quassù tra noi, se giù ritornar credi?</l>
<l>E io: Costui ch'è meco, e non fa motto;</l></lg>
<lg>
<l>E vivo sono, e però mi richiedi,</l>
<l>Spirito eletto, se tu vuoi ch'io mova</l>
<l>Di là per te ancor li mortai piedi.</l></lg>
<lg>
<l>O questa è ad udir sì cosa nova,</l>
<l>Rispose, che gran segno è che Dio t'ami;</l>
<l>Però col prego tuo talor mi giova.</l></lg>
<lg>
<l>E chieggioti per quel che tu più brami,</l>
<l>Se mai calchi la terra di Toscana,</l>
<l>Che a' miei propinqui tu ben mi rinfami.</l></lg>
<lg>
<l>Tu gli vedrai tra quella gente vana</l>
<l>Che spera in Talamone, e perderagli</l>
<l>Più di speranza, che a trovar la Diana;</l></lg>
<lg>
<l>Ma più v'innetteranno gli ammiragli.</l></lg></div3>
<div3 n="Introduzione">
<p>L'autore intende di purgare nel presente capitolo li invidiosi, e metteli che sono vilmente vestiti, siccome da viltade può venire invidia, e metteli accigliati, che siccome per la veduta essi hanno acquistato quel vizio, così gli occhi stanno coperti e serrati nel Purgatorio, come apparirà nella esposizione del testo. Ed acciò che più pienamente s'abbia la intenzione dello autore, si è da toccare alcuna cosa del vizio della invidia speculando. <emph>Invidia</emph>, siccome dice Damasceno libro secondo, si è tristizia, che proviene nello invidioso delli beni altrui; ed acciò che più in particolare si sappia, ello si può avere dell'altrui bene in due modi tristizia.</p>
<p>L'uno modo si è di vedere lo prossimo montare in gloria e in grandezza, per la quale elli tema che non li noccia alcuna cosa o per alcun tempo, e questa tristizia non è invidia, ma è appellata per Aristotile nel secondo della Rettorica, timore.</p>
<p>L'altro modo si è di vedere che 'l montare della gloria e dello onore del suo prossimo li fa parere la sua gloria e 'l suo onore piccolo e poco; e questo propriamente è invidia.</p>
<p>Or è da sapere che invidia non cade tra quelli le cui facoltadi sono molti distanti, ma cade in tra quelli, li quali sono per gloria vicini; e questo avviene perchè quelli, che sono così distanti non si provano da adeguarsi in gloria ad insieme; e però non si trova invidia da uno villano a uno re, imperquello che sono troppo distanti in facultà. Similemente non si trova invidia tra quelli, che sono in grande distanzia di luogo, come dello re d'Assiria a quello d'Inghilterra. Similemente non si trova invidia tra quelli, che sono distanti in tempo, come essere stato al tempo d'Aristotile ad essere mo. Ancora nullo ha invidia a quello ch'elli sa che non è sufficiente, siccome l'uomo ad essere uccello. Ma quali sono quelli che sono invidiosi? Quelli che si credono degni d'onore, e non l'hanno, che per la vicinitade che hanno a quello grado sono invidiosi. Ancora li pusillanimi, imperquello che è si tegnono aggravati credendosi sì da poco valore che ogni gloria si dispregia. Ancora molto agenera invidia ricordarsi del tempo passato aver avuto grandezza, e quelle vedere ad altri e non a sè. Delle quali cose chiaro parla lo Filosofo in lo secondo della Rettorica sua.</p>
<p>Onde a schifare tal vizio sì si dee aver a carità al prossimo, e non estimare che la sua gloria sia menomanza di sè. Ancora non essere invidioso a quelli che sono in vicina condizione; lanciare montare e discendere secondo li vizii e le virtudi ciascuno. Ancora non amare la gloria e l'onore del mondo siccome felicitade e ultima beatitudine, ma amarli siccome cosa ad altro ordinata. Ancora non si lasciare ruinare in tanta tristizia che ogni cosa sia maggiore di lui, acciò che non si perda la liberalitade e grandezza dell'animo. Della quale condizione di invidiosi uomini intende l'autore, com'è detto, trattare.</p>
<p>Or l'autore propriamente li punisce nelli occhi; siccome è detto la invidia per vedere l'altrui bene sì si agenera, e perciò ha ella nome <emph>invidia ab invidendo quia non potest videre bonum aliorum</emph>. E però dice Seneca in pistilenzia e pena delli invidiosi: <emph>Utinam invidi in omnibus civitatibus aures et oculos haberent ut de omnibus profectibus torquerentur</emph>. Fa l'autore sei cose in questo capitolo. La prima è ch'ello descrive il luogo, dove si purgano li invidiosi. Secondo introduce Virgilio <emph>allegorice</emph> ad invocare grazia da Dio. Lo terzo introduce voci commesse da amore e da pietade, le quali sono contrarie a quelle delli invidiosi. Quarto descrive la condizione delli invidiosi introducendo alcuni in singolaritade a parlare. Quinto tocca come la orazione giova a quelli peccatori. Sesto e ultimo poetando tocca alcuna cosa di sua condizione circa lo vizio della superbia e dell'invidia.</p>
<p>E così compie il suo capitolo</p></div3>
<div3><head>vv. 1-3</head>
<p>Cioè ch'erano saliti fino al sommo grado di quella scala, che terminava al secondo girone del monte del Purgatorio, dove si purgano li invidiosi; e però dice <emph>si risega</emph>, cioè che 'l monte se ne ricinge, elli si cinge primo del circolo dei superbi, poi si ricinge di quello degli invidiosi.</p>
<p><add resp="ed">3</add> <emph>Lo monte</emph>, cioè Purgatorio. <emph>Ivi</emph>. <emph>Dismala</emph>, cioè disvizia</p></div3>
<div3><head>v. 6</head>
<p>Cioè che 'l monte vae assottigliando in cono</p></div3>
<div3><head>vv. 7-9</head>
<p><emph>Ombra non gli è</emph>. Segue il poema e come appare selvatico luogo</p></div3>
<div3><head>vv. 13-15</head>
<p>Per allegoria dice che Virgilio è interpretato in questa Comedia la cognizione umana chiara e sincera. <add resp="ed">13</add> <emph>Porse al sole</emph>, cioè a Dio, il quale è sole, e che illumina <emph>omnem hominem venientem in hunc mundum</emph>. Giovanni, capitolo primo.</p>
<p><add resp="ed">14</add> <emph>Fece del destro</emph>. Che si volse tenendo fermo per centro lo piede dritto.</p>
<p><add resp="ed">15</add> <emph>E la sinistra</emph>, cioè che 'l piè sinistro fece, movendosi, circonferenzia al centro predetto</p></div3>
<div3><head>vv. 16-21</head>
<p>Qui invoca l'aiutorio di Dio soggiungendo: se contrarietà di cognoscibilità non ne impaccia, sempre lo intelletto sincero li governa per la sua grazia</p></div3>
<div3><head>vv. 22-24</head>
<p>Chiaro appare suo cammino quanto fu</p></div3>
<div3><head>vv. 25-30</head>
<p>Qui mostra come avere pietade e caritade del prossimo è contra lo vizio della invidia. E però introduce voci a dire quello che disse nostra Donna (<emph>Lucas</emph>) alla cena quando Cristo fece dell'acqua vino, che per pietade di quelli disse: <emph>Vinum non habent</emph>.</p>
<p><add resp="ed">29</add> <emph>Altamente</emph>, cioè con voce alta, poi, come appare più volte, lo ridisse</p></div3>
<div3><head>vv. 31-36</head>
<p>Questo Oreste fu re di Missina, e ancise Pirro figliuolo d'Achille per invidia e a tradimento. Or dice l'autore ch'andava gridando: <emph>amate</emph>, cioè amate voi che siete al mondo. E questo parlare è <emph>rette</emph> opposito alla invidia, che lo invidioso odia ed anche ha più pestifera voglia; siccom'è detto; elli invidia più quello che a lui è prossimo, che quello che gli è lontano. E soggiunge la voce: <emph>Da cui male aveste</emph>, cioè: abbiate dilezione e amate quelli, da chi voi foste offesi; molto maggiormente si dee amare naturalmente quelli da chi noi abbiamo cagione d'averli, secondo la irascibilità, alcuno odio. E però per mostrare che la medicina è contraria alla malizia, dice: Amate quelli da cui male aveste</p></div3>
<div3><head>vv. 37-39</head>
<p><add resp="ed">37</add> <emph>Sferza</emph>, cioè flagella e batte.</p>
<p><add resp="ed">38</add> <emph>E però sono</emph>, cioè perchè furono invidiosi, però parlano tali sermoni.</p>
<p><add resp="ed">39</add> <emph>Ferza</emph>, cioè scuriata</p></div3>
<div3><head>vv. 40-42</head>
<p><emph>Lo fren</emph>, cioè che contraria vuole essere la medicina del morbo, com'è detto; siccome appare eziandio nell'arte, che vuole drizzare un legno piegato, che 'l conviene piegare in la opposta parte oltra la drittura tanto che perch'ello alcuna cosa si muova da quello termine elli rimagna in sua drittura. Così la giustizia di Dio dà pena contraria al peccatore dello appetito del peccato, e perchè sempre elli non rimagna in pena, elli dopo alcuna purgazione torna al dritto stato, e così diventa beato.</p>
<p><add resp="ed">42</add> Quasi dice Virgilio: tu saprai s'elli è vero quello ch'io ti dice innanzi che tu giunghi ad essere beato, cioè alla morte dello autore</p></div3>
<div3><head>vv. 43-45</head>
<p>Qui comincia a toccare la condizione.</p>
<p><add resp="ed">45</add> Cioè che sedeano e appoggiati stavano al monte con le spalle, sichè la via era tra quelli peccatori e la ruina della montagna</p></div3>
<div3><head>v. 46</head>
<p><emph>Allora più</emph>, cioè di vile e vituperoso colore</p></div3>
<div3><head>vv. 49-51</head>
<p><emph>Maria, ora</emph>, cioè che erano orazioni di caritade e di grande amore come fue quello che per Gabriello fue annunciato a nostra Donna dello amore, che gli ebbe la santa trinitade.</p>
<p><add resp="ed">51</add> Cioè che tutti oravano, e invocavano li santi ad orar per essi</p></div3>
<div3><head>vv. 58-60</head>
<p><add resp="ed">58</add> Cioè che lo invidioso da vili pensieri è offeso.</p>
<p><add resp="ed">59</add> Cioè per amore di carità sofferia l'un l'altro, che è contrario ad attristarsi del prossimo.</p>
<p><add resp="ed">60</add> Cioè li ultimi stavano appoggiati al monte</p></div3>
<div3><head>vv. 61-66</head>
<p>Qui dàe esemplo che siccome li orbi, che sono in istato di povertà, stanno alle chiese e alle perdonanze, e domandano elimosine e molte fiate stanno travolti e appoggiati l'uno all'altro, perchè di sua disconcia vita e tenebrosa vegna alli uomini compassione, e facciali bene sì per la veduta, come eziandio per le parole umili e pietose, con le quali ellino domandano; così stavano quelli addossati l'uno all'altro, e nelle parole sonava preghiere e orazioni al loro allentamento</p></div3>
<div3><head>vv. 67-72</head>
<p>Ancora soggiunge: e siccome lo sole non giova al vedere alli orbi nella prima vita, perchè sono in privazione dell'organo visivo, così a quelli sì si vuole ascondere la luce del Creatore fino al tempo che saranno purgati per modo di purgazione dell'uso delli organi visivi. E però sono accigliati con filo di ferro tutto al modo che si accigliano li uccelli di rapina, quando dapprima sono presi dalli uomini, e per sua selvatichezza non si spaventino di soperchio</p></div3>
<div3><head>v. 76</head>
<p><emph>Muto</emph>, cioè mutazione o movimento</p></div3>
<div3><head>v. 80</head>
<p><emph>Onde cader</emph>, cioè dal lato della vallata del monte</p></div3>
<div3><head>v. 81</head>
<p><emph>S'inghirlanda</emph>, cioè si cinge</p></div3>
<div3><head>v. 82</head>
<p>Cioè li peccatori</p></div3>
<div3><head>vv. 85-87</head>
<p><emph>O gente sicura</emph>. Persuadendo per renderli benivoli alla risposta</p></div3>
<div3><head>vv. 88-90</head>
<p>Cioè se tosto per pena siate purgati. <add resp="ed">88</add> <emph>Schiume</emph>, cioè li peccati</p></div3>
<div3><head>vv. 94-96</head>
<p>Nota qui che ogni persona è peregrina in questa vita, e solo è in patria quand'ella è in vita eterna. E però dovrebbe essere prona la umana specie a volere nel mondo operare quello, che tosto pervenisse a tale felicitade, e non fermârsi in questo mondo che al termine che vanno è transitorio</p></div3>
<div3><head>v. 103</head>
<p><emph>Ti dome</emph>, cioè t'assetti</p></div3>
<div3><head>v. 105</head>
<p><emph>O per luogo</emph>, cioè di che città fosti peregrina. <emph>Ivi</emph>. <emph>O per nome</emph>, cioè come fosti chiamata in vita</p></div3>
<div3><head>vv. 106-108</head>
<p><add resp="ed">106</add> <emph>Io fui Sanese</emph>, cioè della città di Siena di Toscana.</p>
<p><add resp="ed">108</add> Cioè a Dio che se medesimo se li presti, imperquello che paradiso si è a veder Dio</p></div3>
<div3><head>vv. 109-120</head>
<p><emph>Savia non fui</emph>. Questa anima fu d'una donna di Siena, la quale fue invidiosissima persona, e contasi d'essa ch'ella stette suso una torre a Colle di Val d'Elsa quando i senesi furono sconfitti dai fiorentini; e quando vide essere rotti li senesi; drizzòe la faccia al cielo e disse: or mi faccia Iddio il peggio che può, ch'io pur ho veduto quello che m'è di grande allegrezza; e omai più non ti temo Dio, poich'io ho veduto quello ch'io desiderava</p></div3>
<div3><head>vv. 121-123</head>
<p>Dice favoleggiando che 'l merlo al tempo della neve sta molto stretto; come vede punto di buono tempo, dice: <emph>Non ti temo, domine, ch'uscito sono del verno</emph>. Così la predetta donna credendo che la possanza di Dio non si estendesse più innanzi, fu audace, com'è detto</p></div3>
<div3><head>vv. 124-129</head>
<p><add resp="ed">124</add> Cioè che tornò nello estremo della prima vita.</p>
<p><add resp="ed">125</add> Cioè, io non sarei ancora a purgarmi, ma colli negligenti di fuori dal Purgatorio, s'elli non fosse la orazione di Pietro Pettinagno. Questo Piero Pettinagno fu uno santissimo romito e fu da Firenze, il quale nel tempo dell'autore fece molti miracoli, e di sanare infermi, e di vedere molte revelazioni</p></div3>
<div3><head>vv. 130-132</head>
<p><emph>Ma tu chi se'</emph>. Or dimanda Sapia della condizione di Dante</p></div3>
<div3><head>vv. 133-135</head>
<p>Qui risponde l'autore: vorrà Dio ch'io qui dimori dopo la mia morte poco tempo, imperquello che in questo vizio io hoe commessa poca colpa</p></div3>
<div3><head>vv. 136-138</head>
<p>Quasi a dire: io ho troppo più offeso in superbia che in invidia.</p>
<p><add resp="ed">138</add> <emph>Che già lo 'ncarco</emph>, cioè immaginando</p></div3>
<div3><head>v. 141</head>
<p><emph>Ed io: costui</emph>, cioè Virgilio</p></div3>
<div3><head>vv. 145-150</head>
<p><emph>Oh questa è a udir</emph>. Chiaro appare come li commise che orasse per lui, e che quando fosse ritornato in Toscana, facesse noto a' suoi parenti del suo stato</p></div3>
<div3><head>vv. 151-154</head>
<p><emph>Tu li vedrai</emph>. Talamone è uno castello di Siena molto forte e molto bello; del quale castello li sanesi hanno molta speranza che sia guardia di tutto il suo contado, e per forza non possa essere preso. Or disse Sapia: tu troverai li miei parenti in Siena dove sono quelli, che hanno fidanza in Talamone predetto.</p>
<p><add resp="ed">153</add> Diana è un fiume che si dice che va sotto per terra a Siena, e dicesi s'elli lo potessono trovare che quella terra sarebbe ubertosa d'acqua; e molte fiate hanno li senesi fatto cavare per la terra entro, e mai non l'hanno potuto trovare; sichè grande speranza hanno avuta in trovarla in comune, e maggior l'hanno avuta quelli officiali, ch'hanno tolto a trovarla, e più ve n'hanno perduta. E però altro non vuole dire Sapia se non che i senesi hanno perduta molta speranza in li detti fatti.</p>
<p>E così compie l'autore il suo capitolo.</p></div3></div2>

<div2><head>XIV</head>

<div3 n="Versi">
<lg>
<l>Chi è costui che il nostro monte cerchia,</l>
<l>Prima che morte gli abbia dato il volo,</l>
<l>Ed apre gli occhi a sua voglia e coperchia?</l></lg>
<lg>
<l>Non so chi sia; ma so ch'ei non è solo:</l>
<l>Dimanda tu che più gli t'avvicini,</l>
<l>E dolcemente, sì che parli, accôlo.</l></lg>
<lg>
<l>Così duo spirti, l'uno all'altro chini,</l>
<l>Ragionavan di me ivi a man dritta;</l>
<l>Poi fêr li visi, per dirmi, supini:</l></lg>
<lg>
<l>E disse l'uno: O anima, che fitta</l>
<l>Nel corpo ancora, in ver lo ciel ten vai,</l>
<l>Per carità ne consola, o ne ditta,</l></lg>
<lg>
<l>Onde vieni, e chi se': chè tu ne fai</l>
<l>Tanto maravigliar della tua grazia,</l>
<l>Quanto vuol cosa, che non fu più mai.</l></lg>
<lg>
<l>Ed io: Per mezza Toscana si spazia</l>
<l>Un fiumicel che nasce in Falterona,</l>
<l>E cento miglia di corso nol sazia.</l></lg>
<lg>
<l>Di sovr'esso rech'io questa persona:</l>
<l>Dirvi chi sia, saria parlare indarno;</l>
<l>Chè il nome mio ancor molto non suona.</l></lg>
<lg>
<l>Se ben lo intendimento tuo accarno</l>
<l>Con lo intelletto allora mi rispose</l>
<l>Quei che prima dicea, tu parli d'Arno.</l></lg>
<lg>
<l>E l'altro disse a lui: Perchè nascose</l>
<l>Questi il vocabol di quella rivera,</l>
<l>Pur com'uom fa dell'orribili cose?</l></lg>
<lg>
<l>E l'ombra che di ciò dimandata era,</l>
<l>Si sdebitò così: Non so, ma degno</l>
<l>Ben è che il nome di tal valle pera:</l></lg>
<lg>
<l>Chè dal principio suo (dov'è sì pregno</l>
<l>L'alpestro monte, ond'è tronco Peloro,</l>
<l>Che in pochi luoghi passa oltra quel segno)</l></lg>
<lg>
<l>Infin là, 've si rende per ristoro</l>
<l>Di quel che il ciel della marina asciuga,</l>
<l>Ond'hanno i fiumi ciò che va con loro.</l></lg>
<lg>
<l>Virtù così per nimica si fuga</l>
<l>Da tutti, come biscia, o per sventura</l>
<l>Del loco, o per mal uso che li fruga,</l></lg>
<lg>
<l>Ond'hanno sì mutata lor natura</l>
<l>Gli abitator della misera valle,</l>
<l>Che par che Circe gli avesse in pastura.</l></lg>
<lg>
<l>Tra brutti porci, più degni di galle,</l>
<l>Che d'altro cibo fatto in uman uso,</l>
<l>Dirizza prima il suo povero calle.</l></lg>
<lg>
<l>Botoli trova poi, venendo giuso,</l>
<l>Ringhiosi più che non chiede lor possa,</l>
<l>Ed a lor, disdegnosa, torce il muso.</l></lg>
<lg>
<l>Vassi caggendo, e quanto ella più ingrossa,</l>
<l>Tanto più trova di can farsi lupi</l>
<l>La maledetta e sventurata fossa.</l></lg>
<lg>
<l>Discesi poi per più pelaghi cupi,</l>
<l>Trova le volpi sì piene di froda,</l>
<l>Che non temono ingegno che le occupi.</l></lg>
<lg>
<l>Nè lascerò di dir, perch'altri m'oda:</l>
<l>E buon sarà costui, se ancor s'ammenta</l>
<l>Di ciò, che vero spirto mi disnoda,</l></lg>
<lg>
<l>Io veggio tuo nipote, che diventa</l>
<l>Cacciator di quei lupi, in su la riva</l>
<l>Del fiero fiume, e tutti li sgomenta.</l></lg>
<lg>
<l>Vende la carne loro, essendo viva;</l>
<l>Poscia gli ancide come antica belva:</l>
<l>Molti di vita, e sè di pregio priva.</l></lg>
<lg>
<l>Sanguinoso esce della trista selva;</l>
<l>Lasciala tal, che di qui a mill'anni</l>
<l>Nello stato primai' non si rinselva.</l></lg>
<lg>
<l>Come all'annunzio de' futuri danni</l>
<l>Si turba il viso di colui che ascolta,</l>
<l>Da qualche parte il periglio lo assanni;</l></lg>
<lg>
<l>Così vid'io l'altr'anima, che volta</l>
<l>Stava ad udir, turbarsi e farsi trista,</l>
<l>Poi ch'ebbe la parola a sè raccolta.</l></lg>
<lg>
<l>Lo dir dell'una, e dell'altra la vista</l>
<l>Mi fe' voglioso di saper lor nomi,</l>
<l>E dimanda ne fei con prieghi mista.</l></lg>
<lg>
<l>Perchè lo spirto, che di pria parlòmi,</l>
<l>Ricominciò: Tu vuoi ch'io mi deduca</l>
<l>Nel fare a te ciò, che tu far non vuo'mi;</l></lg>
<lg>
<l>Ma da che Dio in te vuol che traluca</l>
<l>Tanta sua grazia, non ti sarò scarso:</l>
<l>Però sappi ch'io son Guido del Duca.</l></lg>
<lg>
<l>Fu il sangue mio d'invidia sì riarso,</l>
<l>Che se veduto avessi uom farsi lieto,</l>
<l>Visto m'avresti di livore sparso.</l></lg>
<lg>
<l>Di mia semenza cotal paglia mieto.</l>
<l>O gente umana, perchè poni il core</l>
<l>Là 'v'è mestier di consorto divieto?</l></lg>
<lg>
<l>Questi è Rinier; quest'è il pregio e l'onore</l>
<l>Della casa da Calboli, ove nullo</l>
<l>Fatto s'è reda poi del suo valore.</l></lg>
<lg>
<l>E non pur lo suo sangue è fatto brullo</l>
<l>Tra il Po e il monte, e la marina e il Reno,</l>
<l>Del ben richiesto al vero ed al trastullo;</l></lg>
<lg>
<l>Chè dentro a questi termini è ripieno</l>
<l>Di venenosi sterpi, sì che tardi</l>
<l>Per coltivare omai verrebber meno.</l></lg>
<lg>
<l>Ov'è il buon Lizio, ed Arrigo Manardi,</l>
<l>Pier Traversaro, e Guido di Carpigna?</l>
<l>O Romagnuoli tornati in bastardi!</l></lg>
<lg>
<l>Quando in Bologna un Fabbro si ralligna?</l>
<l>Quando in Faenza un Bernardin di Fosco,</l>
<l>Verga gentil di picciola gramigna?</l></lg>
<lg>
<l>Non ti maravigliar, s'io piango, Tosco,</l>
<l>Quando rimembro con Guido da Prata</l>
<l>Ugolin d'Azzo, che vivette nosco:</l></lg>
<lg>
<l>Federigo Tignoso e sua brigata;</l>
<l>La casa Traversara, e gli Anastagi;</l>
<l>(E l'una gente e l'altra è diretata),</l></lg>
<lg>
<l>Le donne e i cavalier, gli affanni e gli agi,</l>
<l>Che ne invogliava amore e cortesia,</l>
<l>Là dove i cuor son fatti sì malvagi.</l></lg>
<lg>
<l>O Brettinoro, chè non fuggi via,</l>
<l>Poichè gita se n'è la tua famiglia,</l>
<l>E molta gente per non esser ria?</l></lg>
<lg>
<l>Ben fa Bagnacaval, che non rifiglia,</l>
<l>E mal fa Castrocaro, e peggio Conio,</l>
<l>Che di figliar tai Conti più s'impiglia.</l></lg>
<lg>
<l>Ben faranno i Pagan, dacchè il Demonio</l>
<l>Lor sen girà; ma non però che puro</l>
<l>Giammai rimanga d'essi testimonio.</l></lg>
<lg>
<l>O Ugolin de' Fantolin, sicuro</l>
<l>È il nome tuo, da che più non s'aspetta</l>
<l>Chi far lo possa tralignando oscuro.</l></lg>
<lg>
<l>Ma va via, Tosco, omai, ch'or mi diletta</l>
<l>Troppo di pianger più che di parlare,</l>
<l>Sì m'ha nostra ragion la mente stretta.</l></lg>
<lg>
<l>Noi sapevam che quell'anime care</l>
<l>Ci sentivano andar: però tacendo</l>
<l>Facevan noi del cammin confidare.</l></lg>
<lg>
<l>Poi fummo fatti soli procedendo,</l>
<l>Folgore parve, quando l'aer fende,</l>
<l>Voce che giunse di contro dicendo:</l></lg>
<lg>
<l>Anciderammi qualunque m'apprende.</l>
<l>E fuggìo, come tuon che si dilegua,</l>
<l>Se subito la nuvola scoscende.</l></lg>
<lg>
<l>Come da lei l'udir nostro ebbe tregua,</l>
<l>Ed ecco l'altra con sì gran fracasso,</l>
<l>Che somigliò tonar che tosto segua:</l></lg>
<lg>
<l>Io sono Aglauro che divenni sasso.</l>
<l>Ed allor per istringermi al Poeta,</l>
<l>Indietro feci e non innanzi il passo.</l></lg>
<lg>
<l>Già era l'aura d'ogni parte queta,</l>
<l>Ed ei mi disse: Quel fu il duro camo,</l>
<l>Che dovria l'uom tener dentro a sua meta.</l></lg>
<lg>
<l>Ma voi prendete l'esca, sì che l'amo</l>
<l>Dell'antico avversario a sè vi tira;</l>
<l>E però poco val freno o richiamo.</l></lg>
<lg>
<l>Chiamavi il cielo, e intorno vi si gira,</l>
<l>Mostrandovi le sue bellezze eterne,</l>
<l>E l'occhio vostro pure a terra mira;</l></lg>
<lg>
<l>Onde vi batte chi tutto discerne.</l></lg></div3>
<div3 n="Introduzione">
<p>L'autore in questo capitolo tocca sette cose. La prima continua sua materia al precedente capitolo, imperquello che elli tratta ancora del vizio della 'nvidia. Secondo introduce a parlare messer Guido del Duca di Romagna con messer Ranieri da Calboli da Forlì insieme maravigliandosi del viaggio di Dante. Terzo tocca covertamente delle condizioni di Toscana in descrivendo suo vizioso essere per lo dicorso di quel fiume maestro che corre per Toscana, che è appellato Arno. Quarto vaticina circa li fatti di Fiorenza specialmente al tempo che Fulcieri da Calboli avea lo reggimento. Quinto palesa li nomi e le condizioni de' predetti che mantenevano sermone. Sesto tocca della condizione dei romagnoli, e come è vilmente discaduta. Settimo compie lo suo capitolo, ed introduce voci a parlare, delli quali furono nella prima vita per invidia dannificati</p></div3>
<div3><head>vv. 1-3</head>
<p>Seguendo lo poema l'autore tocca l'ammirazione dei peccatori di quel luogo parlando insieme, e diceano: chi è questi che cerchia il misero monte? Quasi a dire: questi va, e noi stiamo fermi.</p>
<p><add resp="ed">2</add> Cioè: come ello è vivo e noi morti?</p>
<p><add resp="ed">3</add> <emph>Ed apre gli occhi a sua voglia</emph>, cioè, noi vediamo per suo parlare ch'elli hàe dislegati li palpebri, e noi li abbiamo legati</p></div3>
<div3><head>vv. 4-6</head>
<p>Rispondea l'altro: io non so chi elli sia, ma elli dovrebbe essere accompagnato a mio credere; e però se viene appresso di te, fa che tu li parli</p></div3>
<div3><head>v. 9</head>
<p>Cioè guardano ad alto</p></div3>
<div3><head>vv. 10-15</head>
<p>Qui li tocca una di quelle anime, che fue messer Guido del Duca in sua domanda due cose. La prima è: <emph>onde vieni</emph>, cioè di che paese se' tu; <emph>e chi se'</emph>, cioè dinne di tua condizione e nome</p></div3>
<div3><head>vv. 16-18</head>
<p>Questo è lo fiume d'Arno, il quale nasce nel contado di Firenze in una contrada che è appellata Falterona, della quale sono signori li conti Guidi; e trova la prima la città d'Arezzo, poi se ne va a Fiorenza, poi cala giuso a Pisa, e lì mettesi in mare.</p>
<p><add resp="ed">18</add> Cioè che dal principio dove nasce facendo tal via, anzi che 'l sia in mare, elli ha percorso più di cento miglia</p></div3>
<div3><head>v. 19</head>
<p>Cioè io sono di quella contrada, cioè di Toscana, dove si spazia lo detto fiume</p></div3>
<div3><head>vv. 22-24</head>
<p>Qui risponde lo detto messer Guido e dice: per quello ch'io apprendo, tu dici d'Arno, cioè del predetto fiume</p></div3>
<div3><head>vv. 25-27</head>
<p>Allor disse messer Ranieri al detto messer Guido: perchè cosìe covertamente parla ello, e perchè non volle ello dire: io sono di Toscana?</p></div3>

<div3><head>vv. 28-30</head>
<p><add resp="ed">28</add> <emph>E l'ombra</emph>, cioè messer Guido predetto.</p>
<p><add resp="ed">30</add> Dice che dal cominciamento di Italia, che è a monte Peloro, fino a quelli più bassi luoghi, là dove ogni acqua di quelle contrade cade in mare, cioè a Termini di Romagna, è pieno di iniquitadi e di vizii; ed hanno li abitanti di quella contrada così la vertude per inimica, come li uomini hanno le biscie, e li luoghi venenosi. E soggiunge: questi italiani hanno sì matura loro natura, che quasi si può dire ch'elli siano stati a custodia di Circe incantatrice, la quale fabulosamente si dice che facea diventare di uomini, animali; sichè di uomini, che essere soleano, oggi sono bestie, cioè pieni di vizii e seguitatori di vita bestiale e non umana</p></div3>
<div3><head>vv. 31-33</head>
<p>Anticamente lo terreno dell'isola di Cicilia era continuo di Italia, poi lo mare entrò in mezzo, e fece essere Cicilia isola, e dallo lato d'Italia rimase allo confine questo monte, che è appellato Peloro</p></div3>
<div3><head>vv. 34-36</head>
<p>Cioè, siccome è detto, infino alli più bassi luoghi di Italia, che è Romagna.</p>
<p><add resp="ed">35</add> Cioè ch'ogni piova che cade in quella contrada, tutta tende in Romagna.</p>
<p><add resp="ed">36</add> Cioè l'acqua che piove</p></div3>
<div3><head>vv. 43-45</head>
<p>Or qui, tocca in singolare li toscani, e dice che al cominciamento d'Arno la prima contrada, che 'l trova, si è lo Casentino, nella quale abitano li uomini non umanamente costumati, ma più degni di mangiar ghiande, che non sono li brutti e fastidiosi porci.</p>
<p><add resp="ed">45</add> <emph>Il suo povero</emph>, cioè lo suo primo decorso</p></div3>
<div3><head>vv. 46-48</head>
<p>Poi com'è partito dal Casentino, discende ad Arezzo, a quale sono uomini greppoli, ringhiosi tutto a modo di quella generazione di cani, che sono appellati <emph>botoli</emph>, overo <emph>noti</emph>, li quali hanno tossicosa rabidezza e veneno</p></div3>
<div3><head>vv. 49-51</head>
<p>Poi lo detto Arno discende a Firenze, della quale terra li cittadini possono essere appellati lupi, cioè devoratori d'ogni suo vicino, uomini senza pietà, senza giustizia e senza ragione, e pieno d'ogni malvagio vizio</p></div3>
<div3><head>vv. 52-54</head>
<p>Lo detto Arno poi avendo in questo mezzo fatti più pelaghi, discende a Pisa, li quali sono uomini viziosi e fraudolenti e ingannatori, sichè dirittamente si possono assomigliare a volpi</p></div3>
<div3><head>vv. 55-66</head>
<p>Quasi a dire: io non lascerò perchè Dante sia qui che m'oda perchè è di quella contrada: ma io veggio che tuo nipote Fulcieri da Calboli si va sulla riva del detto Arno, e fassi correggitore di lupi, cioè di fiorentini, e sgomentali tutti, cioè ello li malmena, poi lo veggio uscire tutto sanguinoso fuori della valle predetta, cioè di Toscana, e lasciala sì malmenata, che in mille anni non si racconcia. E questa vaticinò lo detto messer Guido che Fulceri fu podestà di Firenze, e fe' tagliare la testa a messer Nello delli Adimari, e a messer Betto de' Gerardini, e a due delli Scolari e a molti altri, e più uomini fe' appiccare per la gola. Per lo quale mutamento Firenze non istette poi in pace, e moltissimi mali se ne seguirono</p></div3>
<div3><head>vv. 67-69</head>
<p>Chiaro appare come messer Ranieri se ne turbò</p></div3>
<div3><head>vv. 73-75</head>
<p>Cioè che lo autore s'invogliò di voler sapere loro nomi, sì per quello che l'una avea contato, come per l'atto che vide che l'altra fece in apparenzia; e però dice: <emph>E dimanda ne fei</emph>, cioè che loro ne dimandò pregandoli insieme</p></div3>
<div3><head>vv. 82-84</head>
<p>Chiaro appare come lo detto messer Guido fu arso da invidia, che aveva invidia quando in altrui vedea allegrezza</p></div3>
<div3><head>vv. 85-87</head>
<p>Cioè per le mie opere porto cotal pena. <emph>Ivi.</emph> Cioè perchè hai tale invidia ch'elli è bisogno ch'abbi conforto, cioè simile tu lo divieti, cioè non la vuoi, anzi odi a chi a grado può venire</p></div3>
<div3><head>vv. 88-90</head>
<p>Questo messer Ranieri fu avo di Fulcieri da Calboli, e fu molto nominato. E dice l'autore che di fama non è poi surto in casa sua, cioè nel suo parentado, il simile</p></div3>
<div3><head>vv. 91-93</head>
<p>E soggiunge che non pur quella casata è vilificata e dismessa entro quelli termini, che nomina il testo, ma eziandio le altre, siccome ello pone in singolarità nominando quelle, le quali sono termini della provincia di Romagna, lo Po gli è dal lato di maestro, lo monte gli è dal lato di scirocco, la marina gli è dal lato di tramontana, lo Reno gli è dal lato di ponente. E nota ch'elli include infra questi termini Bologna</p></div3>
<div3><head>vv. 94-96</head>
<p>Quasi a dire: le genti sono sì piene di veleno e di parte e di malavoglienza e d'invidia, che indarno lavorerebbe chi li volesse raddurre alla dritta e vertudiosa vita</p></div3>
<div3><head>vv. 97-99</head>
<p>Poi l'autore in singolarità nomina alcuni magnati e curiali uomini, che già furono in quella provincia. Questo Lizio fu largo e curiale uomo e di grande cortesia. <add resp="ed">97</add> <emph>Arrigo Manardi</emph>. Questo fu da Brettinoro savio, largo, e prudentissima persona.</p>
<p><add resp="ed">98</add> <emph>Piero Traversaro</emph>. Questo fu da Ravenna, similemente probissima e valorosa persona. <emph>Ivi</emph>. <emph>Guido di Carpigna</emph>. Si è in Montefeltro; fu questo Guido di eccelso animo e valoroso.</p>
<p><add resp="ed">99</add> Qui esclama contra tutti soggiungendo che sono abastarditi, quasi a dire estranaturati dalli nostri antecessori larghi e curiali. E questa difettuosa natura ha esordio quando a Bologna venne un fabbro, cioè uno di minima condizione e quella reggè. E similemente quando in Faenza s'allignò un Bernardino di Fosco, il quale era uomo di piccola condizione e reggeva quella terra</p></div3>
<div3><head>v. 102</head>
<p><emph>Verga gentil</emph>, cioè uomo che vuole parere nobile, ed è di vile parentado</p></div3>
<div3><head>vv. 103-105</head>
<p>Qui tocca ancora molti nobili e gentili sì di nazioni come di costumi, li quali furono romagnoli.</p>
<p><add resp="ed">104</add> <emph>Guido</emph>. Fu probissima persona e fu forvinese.</p>
<p><add resp="ed">105</add> <emph>Ugolino d'Azzo</emph>. Questo fu da Faenza probissima persona</p></div3>
<div3><head>v. 106</head>
<p><emph>Federico Tignoso</emph>. Questo fu uno ariminese nobile e costumato</p></div3>
<div3><head>v. 107</head>
<p><emph>La casa Traversara</emph>. Questa casata furono nobilissimi e valorosi ravignani. <emph>Ivi</emph>. <emph>E gli Anastagi</emph>. Similemente funno anche questi da Ravenna</p></div3>
<div3><head>v. 108</head>
<p><emph>E l'una gente</emph>, cioè tutti li sopradetti sono diretati, cioè che li suoi eredi deviano dallo stile e vivere virtudioso e degno di lode</p></div3>
<div3><head>vv. 112-117</head>
<p><emph>O Brettinoro</emph>. Poichè ha palesata l'infermità d'alcune delle mastre città di Romagna, esclama alli luoghi, quasi a dire; elli è deforme lo locato al luogo; e dicea: o Brettinoro, poichè i tuoi buoni abitanti sono annichilati, fuggi anche tu via. E soggiunge: <emph>Ben fa Bagnacavallo</emph>, ch'elli non nasce dalli rei dappoi che li buoni non sono più per venire, cioè che quelli che nascono in questi due luoghi con titoli di conti, non ne sono degni, nè meriti; e però quello luogo, che li produce, falla e non è da lodare. Questi luoghi sono nel contado di Forlì, e sonvi molti conti</p></div3>
<div3><head>vv. 118-120</head>
<p><emph>Ben faranno i Pagan</emph>, etc. Questi sono nobili di Faenza, li quali privati da uno antico suo nome Maghinardo sì si faranno buoni e virtudiosi, ma fino ch'ello sarà in vita, elli non discreperanno dall'altri malvagi, avvegnachè Romagna non sarà senza testimonio del predetto</p></div3>
<div3><head>vv. 121-123</head>
<p>Questo fue da Faenza, valorosa, virtudiosa e nobile persona; morì senza erede, sichè vuol dire: almeno tu non puoi dire che 'l nome tuo sia offuscato per malizia e cattività de' tuoi discendenti</p></div3>
<div3><head>vv. 124-126</head>
<p><emph>Ma va via</emph>. Poichè 'l detto messer Guido contra messer Ranieri e Dante ebbe toccato della vile condizione dei romagnoli, accomiatò Dante, soggiungendo che 'l cuore loro era tanto stretto di carità, che le opere moderne de' cittadini delle terre di Romagna gli accresceano dolore e pena. E nota che tale caritade verso lo prossimo è contraria d'invidia; e però per allegoria l'autore in tra quelli di tal vizio introduce tale parladura e affezione</p></div3>
<div3><head>vv. 130-141</head>
<p><emph>Folgore parve</emph>. Qui l'autore introduce una voce a parlare, la quale era d'una Aglauro invidiosa, e disse: <emph>Anciderammi qualunque</emph> etc., cioè: nullo mi prenderà sì ch'io non sarò morta; quasi a dire: perchè in questo luogo si faccia vendetta di invidia, ella non è però morta nella prima vita. Poich'ebbe fatto suono nel modo predetto, soggiunge: <emph>Io sono Aglauro</emph>. Siccome Ovidio tratta nel suo <emph>Methamorphoseos</emph>, Cecropis re di Atene ebbe due figliuole; l'una ebbe nome Aglauro, l'altra Erse. Questa Aglauro fue amata da Erittone figliuolo di Vulcano, il quale, costretto da amore più volte, più volte si aggiunse a parlare con la detta Aglauro e infine s'accordonno in questo, che se Erittone li desse uno dono d'oro, ella farebbe suo piacere. Erittone di buon'aiere fece lo detto dono ad Aglauro; questa, avuto questo, disdisse e venne fallace, e non li volle attenere alcuna promessa. Pallade irata di questo inganno andò a casa della Invidia, e quella pregò tanto e sedusse, ch'ella fe' diventare Aglauro invidiosa contra Erse sua sorella, la quale era più bella e formosa di lei. In processo di tempo Mercurio s'innamorò della detta Erse; tentossi ad Aglauro che facesse lo roffianeccio, seducendola con doni d'oro e di gioie. Cadde questa nel peccato; li Dei irati la convertinno in pietra; e però dice: <emph>Che divenni sasso</emph></p></div3>
<div3><head>v. 143</head>
<p><emph>Ed el mi disse</emph>, cioè Virgilio disse: <emph>Quel fu il duro camo</emph>, cioè il duro freno che la giustizia di Dio impone alli invidiosi, per lo quale elli dovrebbono vivere virtuosamente, e non trapassare li suoi limiti</p></div3>
<div3><head>vv. 145-147</head>
<p><emph>Ma voi prendete</emph>, cioè voi mondani seguite pure le delettazioni corporali, e conformatevi pur col demonio, sichè poco vi vale legge e men scritture, e predicazioni</p></div3>
<div3><head>vv. 148-151</head>
<p><emph>Chiamavi il ciel</emph>. Quasi dire: voi siete aspettati dal cielo, il quale vi palesa per l'opere che in lui vedete e i lavorieri, come luogo di grazia e di gloria e di beatitudine, e voi pur siete disposti alle basse e corporali affezioni, e di quelli non curate di sentire; però voi siete battuti e depressi da quello unico Signore, che hae in sua disposizione lo tutto, e tutto lo cognosce come creatore d'esso.</p>
<p>E qui compie la sentenzia del decimo quarto capitolo.</p></div3></div2>

<div2><head>XV</head>

<div3 n="Versi">
<lg>
<l>Quanto tra l'ultimar dell'ora terza,</l>
<l>E il principio del dì par della spera,</l>
<l>Che sempre a guisa di fanciullo scherza,</l></lg>
<lg>
<l>Tanto pareva già in ver la sera</l>
<l>Essere al sol del suo corso rimaso;</l>
<l>Vespero là, e qui mezza notte era.</l></lg>
<lg>
<l>E i raggi ne ferian per mezzo il naso,</l>
<l>Perchè per noi girato era sì il monte,</l>
<l>Che già dritti andavamo in ver l'occaso;</l></lg>
<lg>
<l>Quand'io senti' a me gravar la fronte</l>
<l>Allo splendore assai più che di prima,</l>
<l>E stupor m'eran le cose non conte:</l></lg>
<lg>
<l>Ond'io levai le mani in ver la cima</l>
<l>Delle mie ciglia, e fecimi il solecchio,</l>
<l>Che del soverchio visibile lima.</l></lg>
<lg>
<l>Come quando dall'acqua o dallo specchio</l>
<l>Salta lo raggio all'opposita parte,</l>
<l>Salendo su per lo modo parecchio</l></lg>
<lg>
<l>A quel che scende, e tanto si diparte</l>
<l>Dal cader della pietra in igual tratta,</l>
<l>Sì come mostra esperienza e arte;</l></lg>
<lg>
<l>Così mi parve da luce rifratta</l>
<l>Ivi dinanzi a me esser percosso,</l>
<l>Perchè a fuggir la mia vista fu ratta.</l></lg>
<lg>
<l>Che è quel, dolce Padre, a che non posso</l>
<l>Schermar lo viso tanto, che mi vaglia,</l>
<l>Diss'io, e pare in ver noi esser mosso?</l></lg>
<lg>
<l>Non ti maravigliar, se ancor t'abbaglia</l>
<l>La famiglia del cielo, a me rispose:</l>
<l>Messo è, che viene ad invitar ch'uom saglia</l></lg>
<lg>
<l>Tosto sarà che a veder queste cose</l>
<l>Non ti fia grave, ma fieti diletto,</l>
<l>Quanto natura a sentir ti dispose.</l></lg>
<lg>
<l>Poi giunti fummo all'angel benedetto,</l>
<l>Con lieta voce disse: Intrate quinci</l>
<l>Ad un scaleo vie men che gli altri eretto.</l></lg>
<lg>
<l>Noi montavamo, già partiti linci,</l>
<l>E, <emph>Beati misericordes</emph>, fue</l>
<l>Cantato retro, e godi tu che vinci.</l></lg>
<lg>
<l>Lo mio Maestro ed io soli ambedue</l>
<l>Suso andavamo, ed io pensai, andando,</l>
<l>Pròde acquistar nelle parole sue;</l></lg>
<lg>
<l>E dirizza'mi a lui sì dimandando:</l>
<l>Che volle dir lo spirto di Romagna,</l>
<l>E divieto e consorto menzionando?</l></lg>
<lg>
<l>Perch'egli a me: Di sua maggior magagna</l>
<l>Conosce il danno; e però non s'ammiri</l>
<l>Se ne riprendo, perchè men sen piagna.</l></lg>
<lg>
<l>Perchè s'appuntano i vostri desiri,</l>
<l>Dove per compagnia parte si scema,</l>
<l>Invidia muove il mantaco a' sospiri.</l></lg>
<lg>
<l>Ma se l'amor della spera suprema</l>
<l>Torcesse in suso il desiderio vostro,</l>
<l>Non vi sarebbe al petto quella tema;</l></lg>
<lg>
<l>Chè per quanto si dice più lì nostro,</l>
<l>Tanto possiede più di ben ciascuno,</l>
<l>E più di caritate arde in quel chiostro.</l></lg>
<lg>
<l>Io son d'esser contento più digiuno,</l>
<l>Diss'io, che se mi fosse pria taciuto,</l>
<l>E più di dubbio nella mente aduno.</l></lg>
<lg>
<l>Com'esser puote che un ben distributo</l>
<l>I più posseditor faccia più ricchi</l>
<l>Di sè, che se da pochi è posseduto?</l></lg>
<lg>
<l>Ed egli a me: Perocchè tu rificchi</l>
<l>La mente pure alle cose terrene,</l>
<l>Di vera luce tenebre dispicchi.</l></lg>
<lg>
<l>Quello infinito ed ineffabil bene</l>
<l>Che lassù è, così corre ad amore,</l>
<l>Come a lucido corpo raggio viene.</l></lg>
<lg>
<l>Tanto si dà, quanto trova d'ardore:</l>
<l>Sì che quantunque carità si stende,</l>
<l>Cresce sovr'essa l'eterno valore.</l></lg>
<lg>
<l>E quanta gente più lassù s'intende,</l>
<l>Più v'è da bene amare, e più vi s'ama,</l>
<l>E come specchio l'uno all'altro rende.</l></lg>
<lg>
<l>E se la mia ragion non ti disfama,</l>
<l>Vedrai Beatrice, ed ella pienamente</l>
<l>Ti torrà questa e ciascun'altra brama.</l></lg>
<lg>
<l>Procaccia pur, che tosto sieno spente,</l>
<l>Come son già le due, le cinque piaghe,</l>
<l>Che si richiudon per esser dolente.</l></lg>
<lg>
<l>Com'io voleva dicer: Tu m'appaghe:</l>
<l>Vidimi giunto in su l'altro girone,</l>
<l>Sì che tacer mi fêr le luci vaghe.</l></lg>
<lg>
<l>Ivi mi parve in una visione</l>
<l>Estatica di subito esser tratto,</l>
<l>E vedere in un tempio più persone:</l></lg>
<lg>
<l>Ed una donna in su l'entrar con atto</l>
<l>Dolce di madre, dicer: Figliuol mio,</l>
<l>Perchè hai tu così verso noi fatto?</l></lg>
<lg>
<l>Ecco dolenti lo tuo padre ed io</l>
<l>Ti cercavamo. E come qui si tacque,</l>
<l>Ciò, che pareva prima, disparìo.</l></lg>
<lg>
<l>Indi m'apparve un'altra con quelle acque</l>
<l>Giù per le gote, che il dolor distilla,</l>
<l>Quando per gran dispetto in altrui nacque;</l></lg>
<lg>
<l>E dir: Se tu se' sire della villa,</l>
<l>Del cui nome ne' Dei fu tanta lite,</l>
<l>Ed onde ogni scienzia disfavilla,</l></lg>
<lg>
<l>Vendica te di quelle braccia ardite</l>
<l>Che abbracciar nostra figlia, o Pisistràto.</l>
<l>E il signor mi parea, benigno e mite,</l></lg>
<lg>
<l>Risponder lei con viso temperato:</l>
<l>Che farem noi a chi mal ne desira,</l>
<l>Se quei, che ci ama, è per noi condannato?</l></lg>
<lg>
<l>Poi vidi genti accese in fuoco d'ira,</l>
<l>Con pietre un giovinetto ancider, forte</l>
<l>Gridando a sè pur: Martira, martira:</l></lg>
<lg>
<l>E lui vedea chinarsi per la morte,</l>
<l>Che l'aggravava già, in ver la terra,</l>
<l>Ma degli occhi facea sempre al ciel porte;</l></lg>
<lg>
<l>Orando all'alto Sire in tanta guerra,</l>
<l>Che perdonasse a' suoi persecutori</l>
<l>Con quell'aspetto che pietà disserra.</l></lg>
<lg>
<l>Quando l'anima mia tornò di fuori</l>
<l>Alle cose, che son fuor di lei vere,</l>
<l>Io riconobbi i miei non falsi errori.</l></lg>
<lg>
<l>Lo Duca mio, che mi potea vedere</l>
<l>Far sì com'uom che dal sonno si slega,</l>
<l>Disse: Che hai, che non ti puoi tenere?</l></lg>
<lg>
<l>Ma se' venuto più che mezza lega</l>
<l>Velando gli occhi, e con le gambe avvolte</l>
<l>A guisa di cui vino o sonno piega?</l></lg>
<lg>
<l>O dolce Padre mio, se tu m'ascolte,</l>
<l>I' ti dirò, diss'io, ciò che mi apparve</l>
<l>Quando le gambe mi furon sì tolte.</l></lg>
<lg>
<l>Ed ei: Se tu avessi cento larve</l>
<l>Sovra la faccia, non mi sarien chiuse</l>
<l>Le tue cogitazion, quantunque parve.</l></lg>
<lg>
<l>Ciò che vedesti fu, perchè non scuse</l>
<l>D'aprir lo cuore all'acque della pace</l>
<l>Che dall'eterno fonte son diffuse.</l></lg>
<lg>
<l>Non dimandai, Che hai, per quel che face</l>
<l>Chi guarda pur con l'occhio che non vede,</l>
<l>Quando disanimato il corpo giace;</l></lg>
<lg>
<l>Ma dimandai per darti forza al piede:</l>
<l>Così frugar conviensi i pigri, lenti</l>
<l>Ad usar lor vigilia quando riede.</l></lg>
<lg>
<l>Noi andavam per lo vespero attenti</l>
<l>Oltre, quanto potean gli occhi allungarsi,</l>
<l>Contra i raggi serotini e lucenti:</l></lg>
<lg>
<l>Ed ecco a poco a poco un fumo farsi</l>
<l>Verso di noi, come la notte, oscuro,</l>
<l>Nè da quello era loco da cansarsi:</l></lg>
<lg>
<l>Questo ne tolse gli occhi e l'aer puro.</l></lg></div3>
<div3 n="Introduzione">
<p>Nel presente capitolo l'autore compie il trattato delli invidiosi, e comincia a trattare delli iracundiosi, dei quali elli tratta poi fino circa lo XVII capitolo, siccome nella esposizione del testo apparirà. Fa l'autore sei cose nel presente canto. La prima descrive lo tempo soggiungendo sua poetria. Secondo per allegoria introduce uno Angelo a sua custodia, il quale significa la grazia di Dio. Terzo riepiloga alcuni detti del precedente capitolo di messer Guido del Duca circa lo vizio della invidia. Quarto determina dubitazione se la gloria del Paradiso menima o cresce per accrescimento di posseditori. Quinto tocca una visione che fece, la quale elli pone per avere materia, disposta a sua poetria; nella quale tocca tre istorie, come in la esposizione apparirà, circa la umilità e mansuetudine, per opposito del vizio della iracundia, che lìe comincia a purgare. Sesto e ultimo, segue il suo poema. Ma innanzi che veniamo ad esponere lo testo è da toccare alcuna cosa del vizio della ira, acciò che nella esposizione non si procedesse troppo chiuso nè oscuro.</p>
<p>Ira è uno movimento d'animo, il quale è appetito di vendetta; questo appetito può essere ordinato e disordinato. Quando elli è ordinato, così è ello instrumento di virtude, come dice Gregorio in quinto <emph>Moralium</emph>: deesi usare siccome instrumento tale appetito. Ma quando l'appetito predetto signoreggia la ragione, allora è ello peccato, e però dice santo Tommaso, questione 158, <emph>Secunda Secundae: Irasci secundum rationem laudabile est</emph>. Puossi deviare dalla ragione lo predetto appetito a peccare in due modi; lo primo modo è secondo l'obietto della vendetta ch'ello intende, cioè brutta, non conformevole alla ingiuria, ch'elli reputa avere ricevuta; e perchè questo è contra la virtù della carità, è peccato mortale; l'altro modo è secondo superfluitade, cioè appetere maggiore vendetta che non è conformevole alla ingiuria, ch'ello reputa avere ricevuta. E perchè questo è similemente contra la dilezione del prossimo, è peccato mortale.</p>
<p>Or come l'autore comincia a purgare li iracundiosi ed essere nel suo girone, ello fa menzione d'una istoria, la quale fu in puerizia di Cristo, che esso andò al templo senza saputa della Vergine Maria e di Iosef, e lìe stava tra li Farisei, cioè chierici e altri scritturati, e disputava con essi. La Madre e Iosef si andavano cercando, e alquanto turbati perchè nol trovavano; quando lo trovonno, la Madre disse: <emph>pater tuus et ego</emph> etc., le quali funno parole non mosse da appetito sensitivo, ma ragionevole, e mansueto, e virtudioso, siccome dice lo Filosofo, primo <emph>Ethicorum</emph>: <emph>- Virtus consistit in hoc, quod appetitus rationi subdatur</emph>; lo quale è opposito allo appetito iracundioso, e di volere vendetta sì brutta, come troppa. La seconda istoria è che quando santo Stefano primo martire era da' Giudei lapidato, elli continuo guardava al cielo, e orava al Creatore per quelli che 'l conduceano a morte. Similemente l'appetito del predetto era mosso da ragione e da mansuetudine, e tutto opposito da quello che vuole vendetta. La terza istoria è che essendo Pisistrato signore d'Atene, elli avea una figliuola Vergine, la quale per molta bellezza era amata da uno nobile giovane d'Atene; or in processo di tempo lo detto giovane fu sì costretto da amore, che brevemente elli era a fine di sua vita; propose al postutto di sbramarsi, e fosse poi ciò che potesse. Andando la detta figliuola di Pisistrato con sua madre e altre donne a certi giardini, che erano fuori della terra, costui seguendo la brigata ebbele giunte fuori alle mura; come fu presso alla detta donzella, acconciamente le puose le braccia al collo, e baciolla. La madre veggendo questo, cominciò a gridare; costui per paura se n'andò. Questa sua madre incontanente se n'andò alla città, e sbattendosi, piangendo, e facendo gran romore, e iracondiosamente lo inducea a questa offesa vendicare. Lo detto Pisistrato, come umile e mansueto, rispuose: Donna, se noi vogliamo procedere contra quelli che ci amano in farli danno e male, che dovremo noi adunque fare a quelli che ci vogliono male, e desiderano nostra morte e distruzione? Certo a me non pare d'ingiuriarlo. La quale risposta appare come è opposita della passione iracundiosa, la quale hae pure appetito di vendetta al vizio della ira. E per mostrare che per li contrarii si purgano li vizii, sì le introduce l'autore poeticamente nel presente articolo</p></div3>
<div3><head>vv. 1-6</head>
<p>Siccome nella prospettiva li radii del sole riverberano verso lo cielo ad eguale angolo circa lo centro della terra, e tanto quanto il sole monta più suso l'orizzonte della orientale plaga, tanto la reverberazione dei radii si rimuove dallo orizzonte occidentale; e così quando è alto 90 gradi, li radii non fanno angolo alcuno, ma infra sè medesimi si rifrangeno; e però, siccome lo Filosofo tocca nella Metaura, la prima parte dell'aiere è calda, perchè li radii vi sono doppi, e questo intende nell'ora del mezzodie quando lo sole è asceso lo più che può. Ed acciò che meglio s'intenda l'esemplo dello autore descrivemo uno semicircolo, lo quale avrebbe a dimostrare lo emisperio nostro, e in lo punto di oriente porremo <emph>A</emph>, in lo punto di occidente porremo <emph>B</emph>, nel punto di mezzodie porremo <emph>C</emph>, nel punto dov'è la terra, che è il centro, porremo <emph>D</emph>. Di che quando lo sole è in punto <emph>A</emph>, li suoi radii vanno fino al punto <emph>D</emph>, e trapassano oltre fino al punto <emph>B</emph>; sichè qui non è riverberazione alcuna quanto a noi che siamo in punto <emph>D</emph>. Poi ascende lo sole per lo semicircolo fino al terzo dello spazio, che è da punto <emph>A</emph> a punto <emph>C</emph> nel punto <emph>E</emph>, e manda li suoi radii a punto <emph>D</emph>; di che per la proposizione di sopra li radii reverberano nello emisperio occidentale ad eguale angolo di <emph>A E</emph> che <emph>F B</emph>; sichè tanto è la proporzione del circolo di <emph>F B</emph>, come da <emph>A E</emph>. Ancora ascende lo sole tanto che alle due parti della proporzione del circolo di <emph>A C</emph> in punto <emph>G</emph>, dico che la verberazione cade nella occidentale plaga in punto <emph>H</emph>; e similemente ad eguale angolo di <emph>A G</emph> conviene essere <emph>B H</emph>. Ancora ascende lo sole a punto <emph>E</emph> e manda li suoi radii a punto <emph>D</emph>; dico per la proposizione detta di sopra che se l'angolo occidentale dee essere eguale allo orientale, li radii del sole necessario si riverberano per quella medesima linea, cioè da <emph>C</emph> in <emph>D</emph>, e così da <emph>D</emph> in <emph>C</emph>, siccome appare nella figura qui di sopraposta. E così in ogni considerazione che si facesse nella occidentale plaga li suoi radii riverberavano nella orientale plaga per eguali angoli. Or vuole dire l'autore descrivendo il tempo della sua Comedia: quanto spazio è dal principio del die, cioè dal punto <emph>A</emph> all'ultimare dell'ora terza, cioè dal punto <emph>E</emph>: e quanto appare dalla spera del sole, che è sempre in movimento, e mai non posa, come fanno li fanciulli, tanto era lo spazio del sole in ver la sera, cioè da punto <emph>B</emph> a punto <emph>F</emph>; sinchè in quella parte era vespero, e in questa, cioè dove mo recita di suo viaggio, era mezza notte. Sichè mostra ch'elli in quella regione era tanto volto su per lo monte verso lo suo occidente, che è a noi levante, che 'l suo vespro era opposito della nostra mezza notte</p></div3>
<div3><head>vv. 7-9</head>
<p>Cioè ch'andavano verso l'occidente, ed aveano le loro faccie volte a quella plaga</p></div3>
<div3><head>vv. 10-15</head>
<p>Qui parla per allegoria come la vista umana non glorificata non sostiene lo splendore delli officiali del Paradiso</p></div3>
<div3><head>vv. 16-24</head>
<p>Qui esemplifica: come quando il sole è tanto basso che la reverberazione è bassa, nell'opposito a misura della lunghezza dell'uomo ch'ella innoia gli occhi, così dice che uno splendore, ch'era in quello luogo, aggravava la vista. E perchè, com'è detto, sempre lo raggio fa eguale angolo alla sua riverberazione, come è detto nella figura, però dice: <emph>Salendo su per lo modo parecchio</emph>, cioè: lo riverberamento sale suso parecchio al raggio che scende, siccome mostra cioè la esperienzia.</p>
<p><add resp="ed">21</add> <emph>Come mostra esperienza ed arte</emph>, cioè la perspettiva</p></div3>
<div3><head>vv. 31-33</head>
<p><emph>Tosto</emph>, etc. Cioè quando sarai libero e purgato dal peccato.</p>
<p><add resp="ed">33</add> Cioè quanto potrà tuo sentimento dilettarsi</p></div3>
<div3><head>vv. 37-39</head>
<p><add resp="ed">38</add> <emph>Beati misericordes</emph>. Queste parole tutte sono mosse da carità, la quale oppone invidia.</p>
<p><add resp="ed">39</add> Cioè che vinci l'appetito sensitivo, convieni quivi dove tali inni si cantano</p></div3>
<div3><head>vv. 43-45</head>
<p>Perchè nel precedente capitolo messer Guido del Duca disse: <emph>Di mia semenza cotal paglia mieto. O gente umana, perchè poni il core Là 'v'è mestieri di consorto divieto?</emph> perchè Virgilio sappia di che dubita</p></div3>
<div3><head>vv. 46-48</head>
<p><emph>Perch'elli a me</emph>. Qui risponde Virgilio e dice: ello non si dee meravigliare se 'l vuole che 'l sia divietato a tal pena consorti, cioè compagni, imperquello ch'elli sae moe quanto dispiace a Dio tale offesa, cioè essere invidioso</p></div3>
<div3><head>vv. 49-51</head>
<p>Or qui riprende egli il desiderio umano, imperquello che elli sae che in questi beni, di che nasce invidia cotanti quanti elli sono più alla parte, cotanto è minore la parte, siccome sei persone hanno a partire mille libbre, el ne tocca minor parte che s'elli fosseno pur tre alla parte</p></div3>
<div3><head>vv. 52-57</head>
<p>Cioè se voi per l'amor di Dio vi volgeste in virtude, e obviassevi dalli vizii, questa invidia non vi sarebbe in quore, imperquello che come si dice in Paradiso <emph>più nostro</emph>, e nota non <emph>mio</emph> ma <emph>nostro</emph> tanto possiede maggior parte ciascuno; siccome elli sono più tanti, hanno maggior gloria, ed è maggior la festa di quello chiostro, cioè Paradiso</p></div3>
<div3><head>vv. 58-63</head>
<p>Or qui vuole Dante, ponendolo sotto titolo di questione, dichiarare un dubbio cioè, com'è detto, come può essere che la gloria del Paradiso, s'ella ha più posseditori che le parti che ne viene per uomo non siano minori, che s'elle fosseno pochi possessori</p></div3>
<div3><head>vv. 64-75</head>
<p>Qui risponde Virgilio e dice: tu credi pure che la gloria di Dio sia fatta come le cose mondane, e però tu erri. Ma sappi ch'elli è così come allo lucido corpo viene un raggio che tanto quanto ne trova lucido tanto ne allumina, e com'elli sono più corpi lucidi, tanto sono più alluminati; siccome appare allo specchio, che messo in opposito a uno altro, l'uno si specchia in l'altro. Così lo valore infinito e grazioso di Dio illumina le anime, che sono in Paradiso, e cotante quante elle sono più, tanto cresce quella luce e gloria. E nota che dice <emph>infinito</emph>, imperquello che infinito non è pertransibile, siccome mostra lo Filosofo nel quarto della Fisica</p></div3>
<div3><head>vv. 76-78</head>
<p>Cioè questa è una ragione formata da esemplo naturale, ma la teologia forma la sua conclusione per autorità dei Santi, a chi è stato rivelato per Spirito Santo la condizione di lassuso; e però dice ello: <emph>Vedrai Biatrice</emph>, cioè la teologia</p></div3>
<div3><head>vv. 79-81</head>
<p>Segue il poema, come appare mostrando ch'avea già purgato dei sette peccati li due, cioè superbia e invidia.</p>
<p><add resp="ed">81</add> Nota che 'l peccato s'annichila per la pentigione</p></div3>
<div3><head>vv. 85-90</head>
<p>E quando la mente non è alienata da stupore, ma è alienata da alcuna rivelazione, la quale la tira e occupa sì tutta, che altra operazione o possanza non adovra.</p>
<p><add resp="ed">87</add> Cioè, com'è scritto nello Evangelio di Lucas, quando la nostra Donna cercava Cristo, e trovollo nel Tempio disputando con più persone</p></div3>
<div3><head>vv. 91-102</head>
<p>Cioè: <emph>pater tuus et ego</emph> etc. <emph>humilitatis, quae sunt contraria iracundiae</emph>.</p>
<p><add resp="ed">93</add> Tocca la istoria di Pisistrato, com'è detto di sopra.</p>
<p><add resp="ed">102</add> <emph>Mite</emph>, cioè pacifico</p></div3>
<div3><head>v. 103</head>
<p>Cioè con non iracondiose parole, ma mansuete</p></div3>
<div3><head>vv. 106-108</head>
<p><emph>Poi vidi gente</emph>. Qui tocca la istoria di santo Stefano, per la quale si denota pazienzia, venia e pace; li quali abiti sono tutti contrari del vizio della iracundia</p></div3>
<div3><head>vv. 115-117</head>
<p>Segue il suo poema, e dice quando il suo animo tornò dalla detta visione alle cose che sono vere, che erano fuori di lui, ello riconoscè li suoi errori non falsi, cioè non li cognoscè con falsa apparenzia; quasi a dire: vi dico chiaro come iracondia, della quale io sentia, si purgava per opposita operazione, azione, disposizione e atto</p></div3>
<div3><head>v. 121</head>
<p><emph>Lega</emph>. È una misura di spazio in loquela francesca, lo quale è nome di misura come in Lombardia miglia</p></div3>
<div3><head>v. 123</head>
<p>Come vanno li ebrii o sonnolenti</p></div3>
<div3><head>vv. 127-129</head>
<p>Larve sono macegole, delle quali in alcuni paesi si cuoprono li tetti delle case, tutto a simile come si cuopreno di coppi; quasi a dire: nulla covertura mi porrebbe tenere di te celato alcuna cosa</p></div3>
<div3><head>vv. 130-132</head>
<p>Cioè ad ammaestramento di ricognoscersi dal vizio, acciò che si ricoglia l'acqua della gloria di vita eterna</p></div3>
<div3><head>vv. 136-138</head>
<p>Quasi dica: acciò che meglio notassi tua visione</p></div3>
<div3><head>vv. 139-141</head>
<p><emph>Noi andavam per lo vespero attenti Oltre</emph>, cioè per quella vista che si stende a potere solo in mezza spera.</p>
<p><add resp="ed">141</add> <emph>Raggi erotini</emph>, cioè messi dal sole quando è nella plaga occidentale</p></div3>
<div3><head>vv. 142-145</head>
<p>Qui comincia a toccare la disposizione del luogo, dove si purgano li iracondiosi. E pone lo nebuloso, fumoso e scuro, a dimostrare come l'ira offusca e dilucida lo intelletto dell'uomo in tale modo, ch'elli non vede nè dicerne la veritade.</p>
<p><add resp="ed">145</add> Cioè lo fumo tolse la diafanità dell'aiere puro, perchè poi per lo senso del viso nulla discerneano.</p>
<p>E così compie la sentenzia del suo capitolo.</p></div3></div2>

<div2><head>XVI</head>

<div3 n="Versi">
<lg>
<l>Buio d'inferno, e di notte privata</l>
<l>D'ogni pianeta sotto pover cielo,</l>
<l>Quant'esser può di nuvol tenebrata,</l></lg>
<lg>
<l>Non fece al viso mio sì grosso velo,</l>
<l>Come quel fumo ch'ivi ci coperse,</l>
<l>Nè a sentir di così aspro pelo;</l></lg>
<lg>
<l>Chè l'occhio stare aperto non sofferse:</l>
<l>Onde la Scorta mia saputa e fida</l>
<l>Mi s'accostò, e l'omero m'offerse.</l></lg>
<lg>
<l>Sì come cieco va dietro a sua guida</l>
<l>Per non smarrirsi, e per non dar di cozzo</l>
<l>In cosa che il molesti, o forse ancida</l></lg>
<lg>
<l>M'andava io per l'aere amaro e sozzo,</l>
<l>Ascoltando il mio Duca che diceva</l>
<l>Pur: Guarda, che da me tu non sie mozzo.</l></lg>
<lg>
<l>Io sentia voci, e ciascuna pareva</l>
<l>Pregar, per pace e per misericordia,</l>
<l>L'Agnel di Dio, che le peccata leva.</l></lg>
<lg>
<l>Pure <emph>Agnus Dei</emph> eran le loro esordia:</l>
<l>Una parola in tutti era, ed un modo,</l>
<l>Sì che parea tra esse ogni concordia.</l></lg>
<lg>
<l>Quei sono spirti, Maestro, ch'i' odo?</l>
<l>Diss'io. Ed egli a me: Tu vero apprendi,</l>
<l>E d'iracondia van solvendo il nodo.</l></lg>
<lg>
<l>Or tu chi se', che il nostro fumo fendi,</l>
<l>E di noi parli pur, come se tue</l>
<l>Partissi ancor lo tempo per calendi?</l></lg>
<lg>
<l>Così per una voce detto fue.</l>
<l>Onde il Maestro mio disse: Rispondi,</l>
<l>E dimanda se quinci si va sue.</l></lg>
<lg>
<l>Ed io: O creatura, che ti mondi,</l>
<l>Per tornar bella a colui che ti fece,</l>
<l>Maraviglia udirai se mi secondi.</l></lg>
<lg>
<l>Io ti seguiterò quanto mi lece,</l>
<l>Rispose; e se veder fumo non lascia,</l>
<l>L'udir ci terrà giunti in quella vece.</l></lg>
<lg>
<l>Allora incominciai: Con quella fascia,</l>
<l>Che la morte dissolve men vo suso,</l>
<l>E venni qui per la infernale ambascia;</l></lg>
<lg>
<l>E, se Dio m'ha in sua grazia rinchiuso</l>
<l>Tanto, ch'e' vuol che io veggia la sua corte</l>
<l>Per modo tutto fuor del modern'uso,</l></lg>
<lg>
<l>Non mi celar chi fosti anzi la morte,</l>
<l>Ma dilmi, e dimmi s'io vo bene al varco;</l>
<l>E tue parole fien le nostre scorte.</l></lg>
<lg>
<l>Lombardo fui, e fui chiamato Marco:</l>
<l>Del mondo seppi, e quel valore amai</l>
<l>Al quale ha or ciascun disteso l'arco:</l></lg>
<lg>
<l>Per montar su dirittamente vai:</l>
<l>Così rispose, e soggiunse: Io ti prego</l>
<l>Che per me preghi, quando su sarai.</l></lg>
<lg>
<l>Ed io a lui: Per fede mi ti lego</l>
<l>Di far ciò che mi chiedi; ma io scoppio</l>
<l>Dentro a un dubbio, s'i' non me ne spiego.</l></lg>
<lg>
<l>Prima era scempio, ed ora è fatto doppio</l>
<l>Nella sentenzia tua, che mi fa certo</l>
<l>Qui ed altrove, quello ov'io l'accoppio.</l></lg>
<lg>
<l>Lo mondo è ben così tutto diserto</l>
<l>D'ogni virtute, come tu mi suone,</l>
<l>E di malizia gravido e coverto:</l></lg>
<lg>
<l>Ma prego che m'additi la cagione,</l>
<l>Sì ch'io la vegga, e ch'io la mostri altrui;</l>
<l>Chè nel cielo uno, ed un quaggiù la pone.</l></lg>
<lg>
<l>Alto sospir, che duolo strinse in uhi,</l>
<l>Mise fuor prima, e poi cominciò: Frate,</l>
<l>Lo mondo è cieco, e tu vien ben da lui.</l></lg>
<lg>
<l>Voi che vivete, ogni cagion recate</l>
<l>Pur suso al cielo, sì come se tutto</l>
<l>Movesse seco di necessitate.</l></lg>
<lg>
<l>Se così fosse, in voi fora distrutto</l>
<l>Libero arbitrio, e non fora giustizia,</l>
<l>Per ben, letizia, e per male, aver lutto.</l></lg>
<lg>
<l>Lo cielo i vostri movimenti inizia,</l>
<l>Non dico tutti: ma, posto ch'io il dica,</l>
<l>Lume v'è dato a bene ed a malizia,</l></lg>
<lg>
<l>E libero voler che, se fatica</l>
<l>Nelle prime battaglie col ciel dura,</l>
<l>Poi vince tutto, se ben si nutrica.</l></lg>
<lg>
<l>A maggior forza ed a miglior natura</l>
<l>Liberi soggiacete, e quella crìa</l>
<l>La mente in voi, che il ciel non ha in sua cura.</l></lg>
<lg>
<l>Però, se il mondo presente disvìa,</l>
<l>In voi è la cagione, in voi si cheggia,</l>
<l>Ed io te ne sarò or vera spìa.</l></lg>
<lg>
<l>Esce di mano a lui, che la vagheggia,</l>
<l>Prima che sia, a guisa di fanciulla,</l>
<l>Che piangendo e ridendo parvoleggia,</l></lg>
<lg>
<l>L'anima semplicetta, che sa nulla,</l>
<l>Salvo che, mossa da lieto fattore,</l>
<l>Volontier torna a ciò che la trastulla.</l></lg>
<lg>
<l>Di picciol bene in pria sente sapore;</l>
<l>Quivi s'inganna, e dietro ad esso corre,</l>
<l>Se guida o fren non torce suo amore.</l></lg>
<lg>
<l>Onde convenne legge per fren porre;</l>
<l>Convenne rege aver, che discernesse</l>
<l>Della vera cittade almen la torre.</l></lg>
<lg>
<l>Le leggi son, ma chi pon mano ad esse?</l>
<l>Nullo; perocchè il pastor che precede</l>
<l>Ruminar può, ma non ha l'unghie fesse.</l></lg>
<lg>
<l>Perchè la gente, che sua guida vede</l>
<l>Pur a quel ben ferire ond'ell'è ghiotta,</l>
<l>Di quel si pasce, e più oltre non chiede.</l></lg>
<lg>
<l>Ben puoi veder che la mala condotta</l>
<l>È la cagion che il mondo ha fatto reo,</l>
<l>E non natura che in voi sia corrotta.</l></lg>
<lg>
<l>Soleva Roma, che il buon mondo feo,</l>
<l>Due Soli aver, che l'una e l'altra strada</l>
<l>Facean vedere, e del mondo e di Deo.</l></lg>
<lg>
<l>L'un l'altro ha spento; ed è giunta la spada</l>
<l>Col pastorale: e l'uno e l'altro insieme</l>
<l>Per viva forza mal convien che vada;</l></lg>
<lg>
<l>Perocchè, giunti, l'un l'altro non teme.</l>
<l>Se non mi credi, pon mente alla spiga,</l>
<l>Ch'ogni erba si conosce per lo seme.</l></lg>
<lg>
<l>In sul paese ch'Adige e Po riga</l>
<l>Solea valore e cortesia trovarsi</l>
<l>Prima che Federigo avesse briga:</l></lg>
<lg>
<l>Or può sicuramente indi passarsi</l>
<l>Per qualunque lasciasse, per vergogna</l>
<l>Di ragionar co' buoni, o d'appressarsi.</l></lg>
<lg>
<l>Ben v'en tre vecchi ancora, in cui rampogna</l>
<l>L'antica età la nuova, e par lor tardo</l>
<l>Che Dio a miglior vita li ripogna;</l></lg>
<lg>
<l>Currado da Palazzo e il buon Gherardo,</l>
<l>E Guido da Castel, che mei si noma</l>
<l>Francescamente il semplice Lombardo.</l></lg>
<lg>
<l>Di' oggimai che la Chiesa di Roma,</l>
<l>Per confondere in sè due reggimenti,</l>
<l>Cade nel fango, e sè brutta e la soma.</l></lg>
<lg>
<l>O Marco mio, diss'io, bene argomenti;</l>
<l>Ed or discerno, perchè dal retaggio</l>
<l>Li figli di Levì furono esenti:</l></lg>
<lg>
<l>Ma qual Gherardo è quel che tu per saggio,</l>
<l>Di', ch'è rimaso, della gente spenta,</l>
<l>In rimprovero del secol selvaggio?</l></lg>
<lg>
<l>O tuo parlar m'inganna o e' mi tenta,</l>
<l>Rispose a me; chè, parlandomi Tosco,</l>
<l>Par che del buon Gherardo nulla senta.</l></lg>
<lg>
<l>Per altro soprannome i' nol conosco,</l>
<l>S'io nol togliessi da sua figlia Gaia.</l>
<l>Dio sia con voi, chè più non vegno vosco.</l></lg>
<lg>
<l>Vedi l'albòr, che per lo fumo raia,</l>
<l>Già biancheggiare, e me convien partirmi;</l>
<l>L'angelo è ivi, prima che gli paia.</l></lg>
<lg>
<l>Così tornò, che più non volle udirmi.</l></lg></div3>
<div3 n="Introduzione">
<p>In questo capitolo intende l'autore toccare sotto brevitade cinque cose circa lo vizio dell'ira. La prima è ch'elli descrive la qualità del luogo, la quale pone essere fumosa, com'è detto, a simile che l'ira offusca la mente umana. Secondo descrive i visi dei peccatori iracondiosi, li quali nella detta nebbia si purgano, nella quale per essi si intendea: <emph>Agnus Dei, qui tollis peccata mundi</emph> etc.; la quale deprecazione hae a significare grande umilità. Ed introduce uno Marco da Vinegia, uomo di corte a parlare della vilificazione del mondo circa la liberalitade e magnificenza. Terzo sotto titolo di questione domanda l'autore Marco: se tale fragilitade viene al mondo da costellazione, la quale elli solve per lo libero arbitrio, che è solo suddito alla divina volontà, sichè conclude che ogni cagione di vizio è nell'uomo, e non procede da costellazione. Quarto pone la condizione dell'anima quando è creata da Dio, e come ella si lascia inclinare a peccato, per la qual cosa fu necesse al mondo essere signoria pubblica. Quinto tocca della disordinazione dei prelati della Chiesa, li quali vogliono occupare la temporale monarchia. Poi menziona alcuni curiali d'Italia, e tutto lo superchio esclude per cattivi pusillanimi e da nullo colore.</p>
<p>E così poetando compie il suo capitolo.</p>
<p>Circa la prima cosa è da sapere che l'autore punisce li iracondiosi in uno aiere caliginoso e fumoso per due ragioni.</p>
<p>La prima è che l'ira conturba e oscura l'animo in tal modo ch'ello non è sincero a potere cognoscere nè ragionevole speculare alcuna cosa; ed acciò che per pena sia punito tale vizio sì lo descrive in sua similitudine. La seconda ragione che l'ira nasce dalla superbia, e però ritiene delle sue reliquie, or la Provvidenza divina punisce li demonii, li quali sono in superbia sommi, in aiere caliginoso, come appare per santo Tommaso nella prima parte, questione 64, art. 45. Seguesi che l'anime iracondiose, sicome vizio nato da superbia si punisceno in aiere caliginoso e oscuro; ed è quanto a trattato poetico assai ragionevile consequenzia. Or l'autore non descrive altra pena che pur dice che sono in tale oscurità, per la quale si può intendere che la pena di quelle anime sia ch'elle si vedono in luogo, lo quale non è conveniente alla loro volontade, e però contristando si martiriano siccome dice san Tommaso nella preallegata questione in la responsione al primo argomento del detto articolo.</p>
<p>Alla seconda cosa non è bisogno altro dire se non che nelli suoi lamenti dimandano misericordia alla divina volontade.</p>
<p>Alla terza cosa è da sapere che sono stati alcuni, che hanno dubitato che 'l nostro intelletto non sia esente nè sottoposto a' movimenti del cielo; per la quale dubitazione, ovvero ignoranzia, elli d'ogni atto e diversitade, che vedeno nel mondo, domandano cagione nelle costellazioni. Della quale opinione mostra l'autore che elli fosse, che udendo biasimare lo detto Marco della vilificazione della presente etade circa le virtudi di larghezza e di magnanimitade e di magnificenzia, sì lo richiede ch'ello li assegni la cagione, quasi a dire: dimmi da quale costellazione ei viene, che aspetti, o che congiunzioni, o che ordine è nel cielo. Alla quale dimanda risponde Marco e dice: Voi mondani radducete ogni cosa al cielo, ma non pensate voi che se ciò fosse, che ogni cosa soggiacesse a costellazione, in voi non potrebbe essere libero arbitrio, sì ch'ogni cosa, che voi fate, sarebbe di necessità, e così non sarebbe giusto punire lo male, e rimunerare lo bene. Della quale cosa è da sapere che l'uomo è composto d'anima e di corpo, e che il corpo secondo che è composto, secondo che è mosso dal cielo, fa diversitadi, imperquello che la Provvidenzia di Dio ha disposto che li corpi di sopra reggano e dispongano li corpi di sotto. L'anima che è una essenzia intellettuale in la virtude intellettiva non può essere signoreggiata, nè disposta, nè ordinata dal cielo, imperquello che le cose nobili non debbono di ragione essere rette nè governate dalle meno nobili; la virtude intellettuale è una possanza spirituale e nobile, non si segue che debba essere retta dal cielo, che è una corporale essenzia. Anche la virtude corporale adovra con movimento, come appare nel sole e altre stelle, lo intelletto è immobile, siccome prova lo Filosofo nel settimo della Fisica; adunque non può essere alterato nè mosso per movimento: che, siccome dice lo detto Filosofo: <emph>Nihil movetur nisi corpus</emph>; in sesto <emph>Physicorum</emph>. E così ogni cosa che riceve alterazione, ovvero impressione, conviene essere corpo. Or se lo intelletto non è suddito ai corpi celesti, neanco la volontade, imperquello che essa dipende da quello, siccome dice lo Filosofo in terzo <emph>De anima</emph>: - <emph>Voluntas enim in parte intellectiva animae est</emph>. Sichè chiaro appare che la voluntade non è suddita a' corpi celesti, e <emph>per consequens</emph> l'essere avari, cortesi, pusillanimi, non li viene dal cielo, anco li viene dalla sua voluntade, che è in lo suo libero arbitrio, e però dice ello: <emph>E la cagione in voi schifa</emph>, cioè s'addomandi.</p>
<p>Or è da sapere che l'obietto della volontade si è lo bene dello intelletto; Filosofo, terzo, <emph>De anima</emph>, e 'l bene dello intelletto è ultima beatitudine che è Dio creatore, e però ogni retta e dritta volontade s'intende, ed è mossa da lui, e perciò non può seguirsi perversa volontade in eleggere, che sempre intende eleggere e vuole ultima perfezione; salvo se 'l giudizio dell'intelletto falla nell'eleggere circa le particolari cose eleggibili. Sichè sempre lo obietto della volontade è Dio. Or sicome lo colore, che è obietto della virtù visiva, e quella muove senza indurre necessità, alcuna indisposizione in essa, così Dio, che è obietto della volontà, la muove e non induce necessità in essa, di che lo libero arbitrio rimane intero in suo essere. E però niuna cosa è che muova e possa muovere la volontade umana drittamente e <emph>immediate</emph>, salvo che Dio che è lo suo obietto, com'è detto. Ma s'elli avvenisse che la virtù visiva fosse corrotta o per l'organo o per altro accidente, in quella ora lo colore non la moverebbe, nè tra essi sarebbe debita proporzione: così a simile quando la volontade è corrotta per alcuno accidente, allora ella non è mossa da Dio. Sichè chiaro appare come Dio non può essere cagione di perversa volontà, nè di peccato alcuno; ond'è manifesto come della volontade umana non si dee cercare la cagione nel cielo, nè in alcuna altra cosa estrinseca. E soggiunge l'autore, vogliendo mostrare come lo intelletto si può ingannare nel suo giudicio, dal quale inganno si segue volontade perversa e non da Dio; e dice l'anima essere creata da Dio semplicetta, vaga e pura, ed è tanto giovincella, ch'ella scherza, cioè varia sì di volontade, come fanno le fanciulle; ed in questi principii ella si può ingannare, credendo ed estimando lo suo intelletto essere buono quello che non è. E però a soccorrere tale bisogno fa di necessitade al mondo ad essere, e leggi e rettori, li quali hanno a dirizzare li uomini in dritta via e a operazione virtudiosa, salvo che a quelle anime, le quali per grazia sono mosse da Dio, e sono beatificate in puerizia, non è bisogno nè leggi, nè rettori, con ciò sia ch'elle si reggeno da quello che regola tutto l'universo.</p>
<p>E così appiana la quarta cosa.</p>
<p>La quinta cosa, che l'autore intende mostrare nel presente capitolo, è che il mondo non è diventato reo nè cattivo, perchè la natura umana sia corrotta nè deficiente, ma dice che è condotta a tale stato per la colpa de' rettori e governatori d'esso; de' quali esprime essere lo pastore, lo quale procede pure a rumigare, ma non ha l'unghie fesse. Circa la qual cosa è da sapere che nel Testamento vecchio era vietato che non si mangiasse d'animale che non rumigasse, e che non avesse l'unghie fesse, lo quale proibito figurava nel mondo le due condizioni, che bisognano a volere acquistare beatitudine a' rettori e pastori del mondo. L'una è l'ammaestramento che dee essere in essi parlando e predicando, e ordinando, e questo è lo rumigare. L'altra è mettere in ovra e adovrare tale rumigazione, e questo è avere l'unghie fesse. Sichè dice l'autore: el si può dire de' pastori moderni ch'elli hanno bene lo rumigare, cioè le parole, ma non hanno fesse l'unghie, cioè nulla ovra hanno perfetta nè virtudiosa; sichè le persone veggendo quelli sì disviati, seguono essi, e non cercano altra via virtudiosa. E però quando si vuole rendere ragione della mala condotta del mondo, si può dire: ei non è colpa della natura, ma de' malvagi governatori. E che ciò sia vero la prova lo manifesta che delli due reggimenti principali, cioè lo imperio e lo papatico; è solo posseduto da uno; sichè Dio e Mammone sono insieme; e però tale messedanza non si confà. Ancora dice che l'uno è correggitore dell'altro, sichè quando tali officii sono pure in una persona, e non in due, tale correzione è vana, e però va male lo mondo.</p>
<p>Or poi ch'ha dichiarato questo, tocca alcuna cosa di certi magnanimi e curiali italiani, siccome apparirà nella esposizione del testo; e così compie il suo capitolo</p></div3>
<div3><head>vv. 1-6</head>
<p>Segue il suo poema dicendo che il buio dello inferno o alcuna notte, la quale sia in privazione d'ogni stella, pianeto e luce, e alcuna fiata l'aiere di notte tenebrata da nuvolo, non fanno mai tanta scurrezza, nè tolleno così ogni vista, come fe' quello, del quale era tanta la gravezza e la oscurità, che l'occhio suo non poteva tenere aperto</p></div3>
<div3><head>vv. 7-9</head>
<p>Poetizza per esemplo; come appare nel testo</p></div3>
<div3><head>vv. 16-21</head>
<p>Cioè con lo senso dell'audito, ma non col viso: <emph>Pur agnus Dei</emph>, parole umili e soggette, e non spinte da superbia nè da ira.</p>
<p><add resp="ed">20</add> Cioè che tutti erano stati nella prima vita iracondiosi.</p>
<p><add resp="ed">21</add> <emph>Concordia</emph>, cioè ogni somiglianza</p></div3>
<div3><head>v. 24</head>
<p><emph>Il nodo</emph>, cioè lo peccato</p></div3>
<div3><head>vv. 25-27</head>
<p>Questo fu uno Marco da Vinegia, il quale fu uomo di corte, e quasi tutto ciò che guadagnava, dispensava in elemosine.</p>
<p><add resp="ed">27</add> Cioè fossi ancora nella prima vita, là dove lo tempo si parte per mesi, <emph>none</emph>, <emph>ydus</emph>, e <emph>kalende</emph>, quasi a dire; dimmi chi tu sei, che sei venuto a questo mondo cieco, e par d'esser vivo. Circa la qual cosa è da sapere che li dì de' mesi, con li quali si misura lo tempo, delli anni, sono divisi in tre nomi. Lo primo ha nome <emph>kalende</emph>, cioè principio. Lo secondo ha nome <emph>none</emph>, cioè pienezza. Lo terzo ha nome <emph>ydus</emph> cioè declinazione. Or sempre lo primo dì del mese ha nome <emph>kalende</emph>, ed è denominato da lui, come <emph>kalende</emph> d'avrile, <emph>kalende</emph> di maggio etc.; l'ultimo dì del precedente mese è detto <emph>secondo kalendas</emph>, ed è denominato del mese che segue, come l'ultimo di marzo ha nome <emph>secundo kalendas aprilis</emph>, e così l'ultimo di maggio è <emph>secondo kalendas iunii</emph>. Poi dopo l'ultimo die del mese segue le <emph>none</emph>, ed è alcuno mese che n'ha sei, e alcuni meno, e secondo lo numero denomina quelle, cioè lo secondo die del mese ha nome <emph>sexto nonas</emph>, s'ello n'ha sei, el terzo die ha nome <emph>quinto nonas</emph>, el quarto die <emph>quarto nonas</emph>, el quinto die <emph>tertio nonas</emph>, el sesto die <emph>secundo nonas</emph>, el settimo die ha nome <emph>nonas</emph>. Poi dopo le none viene <emph>ydus</emph>, li quali tutti li mesi n'hanno otto, e comincia <emph>octavo ydus, septimo ydus, sexto ydus</emph>, e così fino a <emph>ydus</emph>. Poi comincia lo numero delle kalende, alcuni da XVIII, e alcuni da XVII, kalende; poi minuendo tanto ad una ad una che l'ultimo die è <emph>secundo kalendas</emph>. E sono denominate queste kalende del mese che segue, siccome appare nel kalendario. Or la cagione, che mosse li antichi a fare tali diversitadi, si fue che oltra monte dove s'usano fare le fiere, si gittavano malandrini a passi onde passavano le mercanzìe, e sapeano lo die che la mercatanzia passava, perchè apriano le lettere de' mercatanti, nelle quali si contenea: a dì cotanti di cotale mese ti mando o manderò cotale cosa. Sichè volendo soccorrere tal difetto, trovonno questi nomi, e denominavanli dal mese che seguia, sichè quando li malandrini apriano la lettera, ed ella dicea: io ti manderò terzo kalenda d'avrile, essi intendeano a' tre d'avrile, ed elli era a due die essendo marzo; e <emph>sic de singulis</emph>, sichè fallavano e non rubavano. Or <emph>kalende</emph> è a dire cominciamento; sì in quelli dì de' mesi che sono descritti per kalendi, sì si apprestava la fiera. <emph>None</emph> è a dire, com'è detto, <emph>pienezza</emph>, ed in quelli die secondo che la fiera era piena, durava sette ed otto die. <emph>Ydus</emph> è a dire com'è detto, <emph>declinazione</emph>, che la fiera si levava, e così poi dopo quello <emph>ydus</emph> si ricominciava <emph>kalende</emph> di fiera in uno altro luogo.</p>
<p>E non vuole dire altro l'autore in persona di Marco se non elli pare che ancora per te sia partito lo tempo per kalendi, cioè osservi lo tempo come fanno li vivi. Ed acciò che chiuso non paresse quel vocabolo, è buono essene detto esponendo quel che porta</p></div3>
<div3><head>vv. 31-33</head>
<p>Qui l'autore persuade Marco per renderlo benivolo a rispondere e a tenere con esso sermone</p></div3>
<div3><head>vv. 34-36</head>
<p>Quasi a dire: per lo suono della voce potremo andare insieme, poichè per lo fumo ci è vietata la vista</p></div3>
<div3><head>v. 37</head>
<p><emph>Con quella fascia</emph>, etc., cioè lo corpo che è fascia dell'anima, la quale si disparte da esso per morte</p></div3>
<div3><head>v. 42</head>
<p><emph>Per modo</emph> etc. Quasi a dire: oggi non è chi poetizzi</p></div3>
<div3><head>vv. 46-48</head>
<p>Cioè, avè le virtudi politiche, delle quali nulla ora s'impaccia; e però dice: <emph>disteso l'arco</emph>, cioè non adoperano per quelle</p></div3>
<div3><head>vv. 58-63</head>
<p>Or domanda assoluzione al dubbio, come è detto di sopra.</p>
<p><add resp="ed">61</add> Cioè, la quale costellazione fa che sia così una cagione, com'io veggio uno effetto</p></div3>
<div3><head>v. 64</head>
<p>Parole poetiche per adornamento</p></div3>
<div3><head>v. 73</head>
<p>Cioè li corporali</p></div3>
<div3><head>v. 75</head>
<p>Cioè lo intelletto al quale segue libero arbitrio</p></div3>
<div3><head>vv. 76-78</head>
<p>Cioè volontà libera. <add resp="ed">76</add> <emph>Se fatica</emph>, cioè s'ella non si lascia ingannare, e notricasi bene, ella vince il cielo, siccome scrive Tolomeo in Centiloquio: <emph>Anima sapientis, dominat astris</emph> etc</p></div3>
<div3><head>vv. 79-81</head>
<p><add resp="ed">79</add> Cioè la nostra volontà è mossa da maggiore natura che il cielo, cioè da Dio creatore.</p>
<p><add resp="ed">80</add> Cioè Dio cria la mente in li uomini, la qual non soggiace al cielo</p></div3>
<div3><head>vv. 82-84</head>
<p>Cioè voi siete cagione, e in voi è di tal disviamento come nel mondo</p></div3>
<div3><head>vv. 85-96</head>
<p>Quasi a dire: voi siete creati in questo mondo; l'anima è creata da Dio semplice, cioè non accompagnata nè composta d'altra cosa, ed è sì estratta da ogni cosa, che ella pargoleggia, cioè vacilla tutto a simile della puerizia; comincia ad intendere per li sensi, e tal'ora s'inganna, e talvolta non è, com'è detto; e a soccorrere tal difetto fu necessario instituire leggi e rettori, siccome di sopra è detto</p></div3>
<div3><head>v. 97</head>
<p><emph>Le leggi sono</emph>, or peggiora la condizione, che l'ordine è dato ma non è chi lo osservi</p></div3>
<div3><head>v. 98</head>
<p>Cioè li chierici dicono, ma non operano</p></div3>
<div3><head>vv. 100-102</head>
<p>Cioè li uomini guardano a' fatti, non a' detti: se vedeno li regolatori fare male, allora fanno male e peggio</p></div3>
<div3><head>vv. 106-108</head>
<p><emph>Soleva Roma</emph>, cioè avere papa e imperadore</p></div3>
<div3><head>vv. 109-111</head>
<p>Cioè li chierici non vogliono che imperio sia, ma vogliono essere loro, siccome papa Bonifacio, del quale è detto nel capitolo XXVII dell'Inferno, s'incoronò, e cinsesi la spada, e fèssi ello stesso imperadore, com'ello li fu licito, quel che vede tutto lo fa, e discerne.</p>
<p><add resp="ed">111</add> Cioè necessario</p></div3>
<div3><head>v. 112</head>
<p><emph>Perchè giunti</emph>, chiaro appare ch'ogni cosa umana, che non ha correzione, perchè non teme, inclina a male</p></div3>
<div3><head>v. 113</head>
<p><emph>Se non mi credi</emph>, etc. Cioè le loro opere indicano d'essi</p></div3>
<div3><head>vv. 115-120</head>
<p>Cioè per Lombardia e per la Marca Trivigiana, dove correno quelli due fiumi Adige e Po, si solea trovare liberalitade, e magnanimitade, e cortesie, ma ora nulla si sa di quelle; e questo è stato dappoichè Federico, cioè lo imperio, è stato imbrigato da' chierici, siccome è detto nel X capitolo dello Inferno</p></div3>
<div3><head>vv. 121-126</head>
<p>Questi tre, fu l'uno, del quale prima fa menzione, messer Corrado da Palazzo da Brescia, il quale fu cortesissima persona e pieno d'ogni nobilitade. L'altro fu messer Ghirardo da Camino da Trivigi, il quale similemente fu cortesissima persona e di grande magnificenzia. Lo terzo fu messer Guido da Castello da Reggio, il quale fu padre e conservatore d'ogni nobilitade, e sempre vedea ogni buona persona che passasse per quel paese; e per prerogativa d'esso, parlando francescamente, che diceno ad ogni citramontano <emph>Lombardo</emph>: <emph>il semplice Lombardo</emph>, quasi unico in tale probitade</p></div3>
<div3><head>vv. 127-129</head>
<p>Or dice l'autore, in persona di Marco, che li pastori della Chiesa fanno doppio danno quando vogliono lo spirituale e 'l temporale; lo spirituale infangano in quanto lo meschiano col temporale, e 'l temporale bruttano in quanto non sono quelli rettori che sappiano, nè che a loro si convegna tale reggimento. E che ciò sia vero dice l'autore: io veggio mo perchè nel vecchio Testamento fu ordinata la decima a quelli di tribù Levi, che amministravano le cose sacre, cioè perchè non si impacciassono d'alcuna cosa temporale, acciò che la sua spiritualitade dalla temporale sollecitudine non fosse infangata</p></div3>
<div3><head>vv. 133-135</head>
<p>Segue il poema mostrando l'autore che a lui non era contra la curialitade di messer Gherardo da Camino</p></div3>
<div3><head>v. 140</head>
<p><emph>Gaia</emph>, fu figliuola di messer Gherardo predetto, e fu donna di tale reggimento circa le delettazioni amorose, ch'era notorio il suo nome per tutta Italia</p></div3>
<div3><head>vv. 142-145</head>
<p><emph>Vedi l'albor</emph>, cioè la chiarezza cominciava apparire; e perchè li convenia purgarsi nel fumo, non poteva andare in quello luogo, dove incominciava ad imbiancare l'aire.</p>
<p><add resp="ed">144</add> <emph>L'angelo</emph>, cioè la giustizia di Dio, che li tiene dentro dalle mete.</p>
<p>Così compie la sentenzia del suo capitolo.</p></div3></div2>

<div2><head>XVII</head>

<div3 n="Versi">
<lg>
<l>Ricorditi, Lettor, se mai nell'alpe</l>
<l>Ti colse nebbia, per la qual vedessi</l>
<l>Non altrimenti, che per pelle talpe;</l></lg>
<lg>
<l>Come, quando i vapori umidi e spessi</l>
<l>A diradar cominciansi, la spera</l>
<l>Del sol debilemente entra per essi;</l></lg>
<lg>
<l>E fia la tua immagine leggiera</l>
<l>In giugnere a veder, com'io rividi</l>
<l>Lo sole in pria, che già nel corcare era.</l></lg>
<lg>
<l>Sì, pareggiando i miei co' passi fidi</l>
<l>Del mio Maestro, usci' fuor di tal nube,</l>
<l>A' raggi morti già ne' bassi lidi.</l></lg>
<lg>
<l>O immaginativa, che ne rube</l>
<l>Tal volta sì di fuor, ch'uom non s'accorge,</l>
<l>Perchè d'intorno suonin mille tube,</l></lg>
<lg>
<l>Chi muove te, se il senso non ti porge?</l>
<l>Muoveti lume, che nel ciel s'informa</l>
<l>Per sè, o per voler che giù lo scorge.</l></lg>
<lg>
<l>Dell'empiezza di lei, che mutò forma</l>
<l>Nell'uccel che a cantar più si diletta,</l>
<l>Nell'immagine mia apparve l'orma:</l></lg>
<lg>
<l>E qui fu la mia mente sì ristretta</l>
<l>Dentro da sè, che di fuor non venìa</l>
<l>Cosa che fosse allor da lei recetta.</l></lg>
<lg>
<l>Poi piovve dentro all'alta fantasia</l>
<l>Un crocifisso dispettoso e fiero</l>
<l>Nella sua vista, e cotal si moria.</l></lg>
<lg>
<l>Intorno ad esso era il grande Assuero,</l>
<l>Ester sua sposa e il giusto Mardocheo,</l>
<l>Che fu al dire ed al far così intero.</l></lg>
<lg>
<l>E come questa immagine rompeo</l>
<l>Se per se stessa, a guisa d'una bulla</l>
<l>Cui manca l'acqua sotto qual si feo;</l></lg>
<lg>
<l>Surse in mia visione una fanciulla,</l>
<l>Piangendo forte, e diceva: O regina,</l>
<l>Perchè per ira hai voluto esser nulla?</l></lg>
<lg>
<l>Ancisa t'hai per non perder Lavina;</l>
<l>Or m'hai perduta; i' son essa che lutto,</l>
<l>Madre, alla tua pria ch'all'altrui ruina.</l></lg>
<lg>
<l>Come si frange il sonno, ove di butto</l>
<l>Nuova luce percuote il viso chiuso,</l>
<l>Che fratto guizza pria che muoia tutto;</l></lg>
<lg>
<l>Così l'immaginar mio cadde giuso,</l>
<l>Tosto che il lume il volto mi percosse,</l>
<l>Maggiore assai, che quello ch'è in nostr'uso.</l></lg>
<lg>
<l>I' mi volgea per vedere ov'io fosse,</l>
<l>Quand'una voce disse: Qui si monta:</l>
<l>Che da ogni altro intento mi rimosse;</l></lg>
<lg>
<l>E fece la mia voglia tanto pronta</l>
<l>Di riguardar chi era che parlava,</l>
<l>Che mai non posa, se non si raffronta.</l></lg>
<lg>
<l>Ma come al sol, che nostra vista grava,</l>
<l>E per soverchio sua figura vela,</l>
<l>Così la mia virtù quivi mancava.</l></lg>
<lg>
<l>Questi è divino spirito, che ne la</l>
<l>Via d'andar su ne drizza senza prego,</l>
<l>E col suo lume sè medesimo cela.</l></lg>
<lg>
<l>Sì fa con noi, come l'uom si fa sego;</l>
<l>Che quale aspetta priego, e l'uopo vede,</l>
<l>Malignamente già si mette al nego.</l></lg>
<lg>
<l>Ora accordiamo a tanto invito il piede:</l>
<l>Procacciam di salir pria che s'abbui,</l>
<l>Chè poi non si porìa, se il dì non riede.</l></lg>
<lg>
<l>Così disse il mio Duca, ed io con lui</l>
<l>Volgemmo i nostri passi ad una scala;</l>
<l>E tosto ch'io al primo grado fui,</l></lg>
<lg>
<l>Senti'mi presso quasi un muover d'ala,</l>
<l>E ventarmi nel viso e dir: <emph>Beati</emph></l>
<l><emph>Pacifici</emph>, che son senza ira mala.</l></lg>
<lg>
<l>Già eran sopra noi tanto levati</l>
<l>Gli ultimi raggi che la notte segue,</l>
<l>Che le stelle apparivan da più lati.</l></lg>
<lg>
<l>O virtù mia, perchè sì ti dilegue?</l>
<l>Fra me stesso dicea, che mi sentiva</l>
<l>La possa delle gambe posta in tregue.</l></lg>
<lg>
<l>Noi eravam dove più non saliva</l>
<l>La scala su, ed eravamo affissi,</l>
<l>Pur come nave ch'alla piaggia arriva:</l></lg>
<lg>
<l>Ed io attesi un poco, s'i' udissi</l>
<l>Alcuna cosa nel nuovo girone;</l>
<l>Poi mi rivolsi al mio Maestro, e dissi:</l></lg>
<lg>
<l>Dolce mio Padre, dì, quale offensione</l>
<l>Si purga qui nel giro, dove semo?</l>
<l>Se i piè si stanno, non stea tuo sermone.</l></lg>
<lg>
<l>Ed egli a me: L'amor del bene, scemo</l>
<l>Di suo dover, quiritta si ristora,</l>
<l>Qui si ribatte il mal tardato remo:</l></lg>
<lg>
<l>Ma perchè più aperto intendi ancora,</l>
<l>Volgi la mente a me, e prenderai</l>
<l>Alcun buon frutto di nostra dimora.</l></lg>
<lg>
<l>Nè creator, nè creatura mai,</l>
<l>Cominciò ei, figliuol, fu senza amore,</l>
<l>O naturale o d'animo; e tu il sai.</l></lg>
<lg>
<l>Lo natural è sempre senza errore;</l>
<l>Ma l'altro puote errar per mal obbietto,</l>
<l>O per troppo, o per poco di vigore.</l></lg>
<lg>
<l>Mentre ch'egli è ne' primi ben diretto,</l>
<l>E ne' secondi sè stesso misura,</l>
<l>Esser non può cagion di mal diletto;</l></lg>
<lg>
<l>Ma, quando al mal si torce, o con più cura,</l>
<l>O con men che non dee, corre nel bene,</l>
<l>Contra il fattore adovra sua fattura.</l></lg>
<lg>
<l>Quinci comprender puoi ch'esser conviene</l>
<l>Amor sementa in voi d'ogni virtute,</l>
<l>E d'ogni operazion che merta pene.</l></lg>
<lg>
<l>Or perchè mai non può dalla salute</l>
<l>Amor del suo suggetto volger viso,</l>
<l>Dall'odio proprio son le cose tute:</l></lg>
<lg>
<l>E perchè intender non si può diviso,</l>
<l>Nè per sè stante; alcuno esser dal primo,</l>
<l>Da quello odiare ogni affetto è deciso.</l></lg>
<lg>
<l>Resta, se, dividendo, bene stimo,</l>
<l>Che il mal che s'ama è del prossimo, ed esso</l>
<l>Amor nasce in tre modi in vostro limo.</l></lg>
<lg>
<l>È chi, per esser suo vicin soppresso,</l>
<l>Spera eccellenza, e sol per questo brama</l>
<l>Ch'el sia di sua grandezza in basso messo.</l></lg>
<lg>
<l>È chi podere, grazia, onore, e fama</l>
<l>Teme di perder perch'altri sormonti,</l>
<l>Onde s'attrista sì, che il contrario ama;</l></lg>
<lg>
<l>Ed è chi per ingiuria par ch'adonti,</l>
<l>Sì, che si fa della vendetta ghiotto;</l>
<l>E tal convien, che il male altrui impronti.</l></lg>
<lg>
<l>Questo triforme amor quaggiù di sotto</l>
<l>Si piange; or vo' che tu dell'altro intende,</l>
<l>Che corre al ben con ordine corrotto.</l></lg>
<lg>
<l>Ciascun confusamente un bene apprende,</l>
<l>Nel qual si quieti l'animo, e desira:</l>
<l>Perchè di giugner lui ciascun contende.</l></lg>
<lg>
<l>Se lento amore in lui veder vi tira,</l>
<l>O a lui acquistar, questa cornice,</l>
<l>Dopo giusto pentèr, ve ne martira.</l></lg>
<lg>
<l>Altro ben è che non fa l'uom felice;</l>
<l>Non è felicità, non è la buona</l>
<l>Essenzia d'ogni ben frutto e radice.</l></lg>
<lg>
<l>L'amor, ch'ad esso troppo s'abbandona,</l>
<l>Di sovra noi si piange per tre cerchi;</l>
<l>Ma, come tripartito, si ragiona,</l></lg>
<lg>
<l>Tacciolo, acciocchè tu per te ne cerchi.</l></lg></div3>
<div3 n="Introduzione">
<p>In questo capitolo l'autore seguendo suo poema intende toccare otto cose. La prima è mostrare per esemplo come uscì della fumana e tornò alla chiarità. La seconda è come nella immaginativa li rifermòe la istoria della Filomena, siccome è detto nel nono capitolo di questa seconda cantica, che per sua empiezza decollòe lo figliuolo. La terza è che 'l tocca la empietà d'Assuero di Persia e di Aman suo cavaliero e principe. La quarta tocca la empietà di Amata madre di Lavina, e moglie del re Latino. La quinta introduce l'angelo che li levò lo peccato della iracondia. La sesta tocca il tempo continuato nella sua visione. La settima comincia a trattare del peccato dell'accidia. L'ottava e ultima tocca dello amore secondo ch'elli è in noi.</p>
<p>Alla prima cosa è da sapere che, siccome è detto di sopra, l'aire offusca molto l'animo e tenebralo, e però l'autore a simile purga in fumo; ma perch'elli intende trattare d'alcuna spezia d'ira, che ha nome <emph>impietade</emph>, la quale è ira con alcuna deliberazione, e perchè l'animo adopra alcuno processo ordinato appoi ch'elli è con deliberazione, è convenevole che di tali si faccia menzione, non essendo in furiositade nè in fumo; e però esce del fumo alla chiarezza.</p>
<p>Alla seconda cosa è da sapere che, poichè l'animo giudica e cognosce delle mal fatte e viziose cose, cognoscendo quelle essere in quel grado, ell'è impossibile che la sua volontà non si rimuova e dilunghi da esse, imperquello che siccome è detto, la volontà di sè sempre tende a bene, salvo che quando è ingannata ella crede far bene, ed ella fa male. E però vuol dire l'autore: come la mia immaginativa vide le predette istorie, adesso l'intelletto giudicò quelle essere viziose, e la volontade cresce a volere essere rimossa da tal vizio; e <emph>per consequens</emph> fu libero da tal peccato. Le quali istorie sono la seconda, la terza, e la quarta cosa. E però si convenne che nella quinta si continuasse trattando dell'angelo; quasi a dire: io ero deliberato del tale peccato.</p>
<p>La sesta apparirà nella esposizione del testo.</p>
<p>Alla settima è da sapere che 'l peccato di accidia consiste in due cose. L'una è in essere tardo e deficiente in quelli beni, che l'uomo dee adoperare; l'altra è per essere pronto e superabbondante in fare quel male, che è vizio di peccato. Ond'ello è da sapere che ogni operazione che l'uomo fa, procede da alcuno volere, lo quale è appellato <emph>amore</emph>, e questo amore può essere nell'uomo in due modi. L'uno modo è naturale, siccome l'amore che è tra l'anima e 'l corpo, e l'amore che è tra la volontade e 'l bene, che è suo obietto, e circa a questo amore non cade alcun peccato nè difetto. L'altro modo, in che può essere amore nell'uomo, si è amore d'animo, e questo si può avere in diverse maniere sì come ello hae libero arbitrio. Può avere buono obietto, e ragionevilemente accedere ad esso, siccome l'amore ch'altri ha a Dio, ed in questo non cade similemente peccato; può avere buono obietto, ma fievolemente e deficiente accedere ad esso, e in questo cade l'una delle due cose, in che consiste accidia, cioè in essere tardo e deficiente in quelli beni, che l'uomo dee adovrare; può avere l'amore predetto dello animo malo obietto, siccome volere male al prossimo, e contristarsi de' suoi beni, e questo è invidia, siccome è detto di sopra; ma se 'l passa li termini dell'invidia, di contristarsi più che non è dentro dall'invidia, allora è ello peccato d'accidia, e cade sotto la seconda cosa, in che consiste l'accidia, cioè in essere pronto e superabbondante in fare quello male che è vizioso e peccato. E puossi avere tale amore circa lo prossimo in tre modi. Lo primo è quando si teme che 'l prossimo non monti in tanta eccellenzia, ch'elli lo possa dominare, e per questo elli vuole e desidera sua distruzione, acciò ch'elli non monti nè possa pervenire a tal grado. Lo secondo modo è quando si teme che per la bontà del prossimo non si perda onore o fama o grazia; ed allora s'hae appetito di deprimizione del prossimo, acciò che tale effetto non si segua. Lo terzo modo è quando per alcuna ingiuria ricevuta l'uomo hae appetito di vendetta, e così impronta ogni male e disutile di quello suo prossimo. Or in tutti questi tre modi, quando si eccede di limite, è peccato d'accidia. E così appare la intenzione dell'ottava cosa, che l'autore in la presente intende.</p>
<p>Ma acciò che chiaro appaia in che forma l'autore tale sentenzia dice, si è da esponere lo testo a perfezione del nostro trattato</p></div3>
<div3><head>vv. 1-12</head>
<p>Or drizza l'autore lo suo sermone al lettore della sua Comedia e dice: radduciti a memoria se tu fosti mai nell'alpe circumcinto da nebbia, e poi vederla diradare da' radii del sole, e fosse la predetta nebbia sì spessa dapprima ch'ella imbrigasse la tua vista, tutto a simile come ha coperto la talpa l'occhio di sua pelle, che la imbriga al vedere; cotale, se tu bene immagini, era io in quel luogo offuscato dal fumo e cominciava a vedere la chiarezza, la quale debilemente cioè successivamente ci si lasciava apprendere. E nota che dell'alpe di che l'autore fa menzione, si è quella che è tra Firenze e Bologna, nella quale spesso avviene tale accidente</p></div3>
<div3><head>vv. 13-18</head>
<p>Or per seguire lo suo poema tocca d'una immaginazione, la quale elli fece, che lo raccolse tutto a sè, chè cosa che di fuori vedesse, non li fu conta. E però dice: ella, cioè la immaginativa, molte fiate astringe sì a sè l'uomo, che se mille trombe sonasseno di fuori, elli non se ne accorgerebbe. E questo s'accorda con quello che è detto nel quarto capitolo di questa Comedia seconda, che una possanza dell'anima quando attende bene ad essa, la occupa sì, che tutte le altre sono in quieto e in posa</p></div3>
<div3><head>vv. 19-21</head>
<p>Cioè venneli in immaginativa la fabula della Filomena, della quale è trattato nel capitolo IX di questa seconda cantica; come fu ella e Progne moglie del re di Tracia empie a dare Iti suo figliuolo a mangiare, siccome li appare; la quale empiezza è una specie pestifera di iracondia, e tanto peggio quando s'adopra con alcuna deliberazione.</p>
<p><add resp="ed">20</add> <emph>Nell'uccel che</emph> etc. Cioè lo rossignuolo</p></div3>
<div3><head>vv. 22-24</head>
<p>Quasi a dire che ad altro non era</p></div3>
<div3><head>vv. 25-27</head>
<p>Qui tocca un'altra istoria, che è scritta nella Bibbia, <emph>Ester</emph> VII; la quale fu in questo modo. Assuero re de' Persi e de' Medi ebbe per moglie Ester, la quale fu per nazione giudea; avea questa uno suo barbano nome Mardoceo, il quale era uomo di virtudiosa vita. Avea questo re uno suo principo, ch'ebbe nome Aman, il quale fu molto empio e malvogliente de' giudei; e fra le altre empiezze fe' prendere lo detto Mardoceo, e in la propria casa lo teneva appiccato per li piedi facendoli fare diversi tormenti. Seppe la detta Ester questo fatto, inebriò lo re, poi li demandò per dono Mardoceo, il quale era così malmenato per Aman: lo re turbato domandò Mardoceo e liberollo, e lo detto Aman fe' appiccare per la gola. Or quello crocifisso, che apparve in la immaginativa all'autore, era lo predetto Aman, siccome persona empia e dispietata.</p>
<p><add resp="ed">27</add> <emph>Nella sua vista, e cotal si moria</emph> etc. cioè, che così apparea vivo, e così fieramente lo vedea morire</p></div3>
<div3><head>vv. 31-33</head>
<p><emph>E come questa</emph>, etc. Esemplifica siccome il bollore che esce dall'acqua ed a sommo fa sonagli, li quali si disfanno come manca lo esercizio del vento in l'acqua, così la spezia di tale istoria raccolta nella sua fantasia, si disfece e venne l'altra</p></div3>
<div3><head>vv. 34-39</head>
<p>Questa fu Lavina figliuola del re Latino; e sua madre perchè lo detto re non diè a Turno, siccome è detto nel primo capitolo dello Inferno, sì si ancise. Sich'ella la redargue, e dice: perchè per ira t'hai fatto nulla, quasi dire: tu se' nulla, che tu se' dannata; tu t'uccidesti dicendo ch'io era perduta s'io fossi moglier di Eneas, e non m'hai perduto; sì ch'io piango per te e per l'altrui ruina, cioè per quella morte che vedesti dare a Turno</p></div3>
<div3><head>vv. 40-45</head>
<p>Esemplifica e chiaro appare come sparve la detta spezia nella sua immaginativa. <add resp="ed">44</add> Cioè la voce dell'angelo, che lava le peccata</p></div3>
<div3><head>vv. 46-51</head>
<p>Quasi a dire: quella voce mi fu di tanta dolcezza, che l'animo mio non poserà mai fino che io non mi raffronterò a riudirla, cioè dopo la prima vita</p></div3>
<div3><head>vv. 52-54</head>
<p>Detto del senso dall'audito, qui tocca chente li parve al senso del viso; e dice per esemplo che siccome la superabbondanza della chiarezza del sole aggrava tanto lo nostro viso, che la vista non può corrispondere, così la luce di quello angelo era sì superabbondante, che l'occhio nol potea sostenere</p></div3>
<div3><head>vv. 55-57</head>
<p><emph>Questo è divino spirito</emph>, etc. Quasi a dire: questo atto è dritto che questo angelo vede nostra bisogna e nostro uopo, e senza che noi lo domandiamo sì ne soccorre</p></div3>
<div3><head>vv. 58-60</head>
<p>Cioè la sua benivoglienza è così libera a noi come n'è bisogno.</p>
<p><add resp="ed">59</add> Or qui differenzia col soccorso di questo a quello che s'usa nei mondani, e dice che dappoi che l'uomo vede lo uopo ovvero bisogno al prossimo, e aspetta ch'elli dimandi soccorso, si è quasi uno negare e non volere servire</p></div3>
<div3><head>vv. 61-63</head>
<p>Segue il poema sollicitando Virgilio l'autore circa il suo viaggio.</p>
<p><add resp="ed">62</add> Cioè che fine che l'uomo è in istato di penitenzia</p></div3>
<div3><head>vv. 67-69</head>
<p>Qui li divelse l'angelo il peccato dell'iracondia, e però dice: beati i pacifici, li quali sono senza la mala ira</p></div3>
<div3><head>vv. 70-72</head>
<p>Cioè che 'l sole era andato all'occidente in quello emisperio dov'erano</p></div3>
<div3><head>vv. 73-75</head>
<p>Cioè la virtù progressiva era in vacazione perch'era notte, e non poteano procedere più avanti se 'l die non reinterava</p></div3>
<div3><head>v. 80</head>
<p><emph>Nono girone</emph>, cioè nel circolo, che circonda il monte sopra quello delli iracondiosi</p></div3>
<div3><head>v. 84</head>
<p>Nota sempre l'autore essere sollicito per non perdere tempo, e adovrarlo, se non può in viaggio, in parlatura</p></div3>
<div3><head>vv. 85-87</head>
<p>Cioè qui si purgano quelli che hanno avuto l'amore scemo, cioè non compiuto nelli suoi doveri, e qui portono penitenzia</p></div3>
<div3><head>vv. 88-90</head>
<p>Segue il poema disponendo l'autore ad udirlo, cioè Virgilio</p></div3>
<div3><head>vv. 91-93</head>
<p>Cioè che sì lo Creatore come le creature hanno amore, lo quale è o naturale o d'animo, siccom'è detto</p></div3>
<div3><head>vv. 94-96</head>
<p>Cioè in esso non cade vizio nè peccato.</p>
<p><add resp="ed">95</add> Cioè quello d'animo si può errare o per troppa o per poca affezione, e qui cade accidia</p></div3>
<div3><head>v. 97</head>
<p><emph>Mentre che</emph>, cioè quando hae buono obietto</p></div3>
<div3><head>v. 98</head>
<p><emph>E ne' secondi</emph>, cioè nelle affezioni se si misura</p></div3>
<div3><head>v. 99</head>
<p><emph>Esser non può</emph>, cioè allora non è vizioso</p></div3>
<div3><head>vv. 100-102</head>
<p>Cioè quando hae mal subietto. <add resp="ed">100</add> <emph>O con più cura</emph>, cioè non smisurata affezione, allora contro lo suo fattore pecca</p></div3>
<div3><head>vv. 103-105</head>
<p>Cioè che da dritto amore sì in subietto come in operazione si conviene iniziare le virtù, le quali poi hanno merito di sua operazione</p></div3>
<div3><head>vv. 106-111</head>
<p>Cioè che l'amore naturale mai non si disparte nè si divia dalla salute del proprio subietto, cioè di sè medesmo; dunque s'ello è <emph>dare odium</emph>, el conviene essere pure averso il prossimo, imperquello che odio e amore naturale non si può intendere astratto e non applicato ad alcuna materia; sichè ogni affetto, che l'uomo hae verso lo prossimo, è proprio naturalmente dispartito e disgiunto da odio</p></div3>
<div3><head>vv. 112-114</head>
<p>Cioè che dividendo quel odio che nasce dal perverso amore circa lo prossimo, è partito in tre modi.</p>
<p><add resp="ed">114</add> Cioè in nostro fango, quasi a dire in nostra viziosa volontade</p></div3>
<div3><head>vv. 115-117</head>
<p><emph>E chi per esser</emph>, cioè avere amore e desiderio che 'l suo prossimo sia in basso stato, a ciò che sua grandezza non potesse sormontare a lui</p></div3>
<div3><head>vv. 118-120</head>
<p>Cioè che ama contrario acciò che 'l prossimo non li faccia perdere o podere, o grazia, o fama nel mondo</p></div3>
<div3><head>vv. 121-123</head>
<p><emph>E chi per ingiuria</emph>, cioè che impronta verso lo prossimo male per ogni modo che 'l può per vendetta d'alcuna ingiuria da quello ricevuta</p></div3>
<div3><head>vv. 124-126</head>
<p><emph>Or vuo' che tu</emph>, cioè di quello amore che ha buono obietto, ma l'ordine dell'affezione è corrotto</p></div3>
<div3><head>vv. 127-132</head>
<p>Cioè ogni amore tende in dritta intenzione, lo quale fine contenta l'animo; ma se l'affezione è lenta, cioè fievole, allora è peccato d'accidia; lo quale peccato se è stato veramente pentito nella prima vita, si purga in quel girone, dove <emph>novissime</emph> l'autore era disceso</p></div3>
<div3><head>vv. 133-138</head>
<p><emph>Altro bene</emph>, cioè li beni temporali come richiede sanitade e onore, che non sono felicitade vera, non hanno radice di bene, e però l'amore, che circa quelle cose troppo è pronto e s'abbandona, sì si purga più suso, come apparirà nei seguenti capitoli. Sichè quelli amori e appetiti che versano circa lo prossimo inordinatamente, sono odii e hanno suo esordio dall'animo nostro per libertade d'arbitrio, e perchè è contrario alla virtude di caritade, sono peccati mortali</p></div3>
<div3><head>v. 139</head>
<p>Qui per esercitare poetando l'autore compie suo capitolo, quasi a dire: la materia de' seguenti capitoli sarà di ciò.</p></div3></div2>

<div2><head>XVIII</head>

<div3 n="Versi">
<lg>
<l>Posto avea fine al suo ragionamento</l>
<l>L'alto Dottore, ed attento guardava</l>
<l>Nella mia vista s'io parea contento:</l></lg>
<lg>
<l>Ed io, cui nuova sete ancor frugava,</l>
<l>Di fuor taceva, e dentro dicea: Forse</l>
<l>Lo troppo dimandar, ch'io fo, li grava.</l></lg>
<lg>
<l>Ma quel padre verace, che s'accorse</l>
<l>Del timido voler che non s'apriva,</l>
<l>Parlando, di parlare ardir mi porse.</l></lg>
<lg>
<l>Ond'io: Maestro, il mio veder s'avviva</l>
<l>Sì nel tuo lume, ch'io discerno chiaro</l>
<l>Quanto la tua ragion porti o descriva:</l></lg>
<lg>
<l>Però ti prego, dolce Padre caro,</l>
<l>Che mi dimostri amore, a cui riduci</l>
<l>Ogni buono operare e il suo contraro.</l></lg>
<lg>
<l>Drizza, disse, ver me l'acute luci</l>
<l>Dello intelletto, e fieti manifesto</l>
<l>L'error de' ciechi che si fanno duci.</l></lg>
<lg>
<l>L'animo, ch'è creato ad amar presto,</l>
<l>Ad ogni cosa è mobile che piace,</l>
<l>Tosto che dal piacere in atto è desto.</l></lg>
<lg>
<l>Vostra apprensiva da esser verace</l>
<l>Tragge intenzione, e dentro a voi la spiega,</l>
<l>Sì che l'animo ad essa volger face.</l></lg>
<lg>
<l>E, se, rivolto, in ver di lei si piega,</l>
<l>Quel piegare è amor, quello è natura</l>
<l>Che per piacer di nuovo in voi si lega.</l></lg>
<lg>
<l>Poi come il fuoco muovesi in altura,</l>
<l>Per la sua forma ch'è nata a salire</l>
<l>Là dove più in sua materia dura;</l></lg>
<lg>
<l>Così l'animo preso entra in disire,</l>
<l>Ch'è moto spiritale, e mai non posa</l>
<l>Fin che la cosa amata il fa gioire.</l></lg>
<lg>
<l>Or ti puote apparer quant'è nascosa</l>
<l>La veritade alla gente ch'avvera</l>
<l>Ciascuno amore in sè laudabil cosa;</l></lg>
<lg>
<l>Perocchè forse appar la sua matera</l>
<l>Sempr'esser buona; ma non ciascun segno</l>
<l>È buono, ancor che buona sia la cera.</l></lg>
<lg>
<l>Le tue parole e il mio seguace ingegno,</l>
<l>Risposi lui, m'hanno amor discoverto;</l>
<l>Ma ciò m'ha fatto di dubbiar più pregno;</l></lg>
<lg>
<l>Chè s'amore è di fuori a noi offerto,</l>
<l>E l'anima non va con altro piede,</l>
<l>Se dritto o torta va, non è suo merto.</l></lg>
<lg>
<l>Ed egli a me: Quanto ragion qui vede</l>
<l>Dir ti poss'io; da indi in là t'aspetta</l>
<l>Pure a Beatrice, ch'è opra di fede.</l></lg>
<lg>
<l>Ogni forma sustanzial, che sètta</l>
<l>È da materia; ed è con lei unita,</l>
<l>Specifica virtude ha in sè colletta,</l></lg>
<lg>
<l>La qual senza operar non è sentita,</l>
<l>Nè si dimostra, ma' che per effetto,</l>
<l>Come per verdi fronde in pianta vita.</l></lg>
<lg>
<l>Però, là onde vegna lo intelletto</l>
<l>Delle prime notizie, uomo non sape,</l>
<l>E de' primi appetibili l'affetto,</l></lg>
<lg>
<l>Che sono in voi, sì come studio in ape</l>
<l>Di far lo mele; e questa prima voglia</l>
<l>Merto di lode o di biasmo non cape.</l></lg>
<lg>
<l>Or, perchè a questa ogni altra si raccoglia,</l>
<l>Innata v'è la virtù che consiglia,</l>
<l>E dell'assenso de' tener la soglia.</l></lg>
<lg>
<l>Quest'è il principio, là onde si piglia</l>
<l>Cagion di meritare in voi, secondo</l>
<l>Che buoni e rei amori accoglie e viglia.</l></lg>
<lg>
<l>Color che ragionando andaro al fondo,</l>
<l>S'accorser d'esta innata libertate,</l>
<l>Però moralità lasciaro al mondo.</l></lg>
<lg>
<l>Onde pognam che di necessitate</l>
<l>Surga ogni amor che dentro a voi s'accende,</l>
<l>Di ritenerlo è in voi la potestate.</l></lg>
<lg>
<l>La nobile virtù Beatrice intende</l>
<l>Per lo libero arbitrio, e però guarda</l>
<l>Che l'abbi a mente, s'a parlar ten prende.</l></lg>
<lg>
<l>La luna, quasi a mezza notte tarda,</l>
<l>Facea le stelle a noi parer più rade,</l>
<l>Fatta com'un secchion che tutto arda;</l></lg>
<lg>
<l>E correa contro il ciel, per quelle strade</l>
<l>Che il sole infiamma allor che quel da Roma</l>
<l>Tra' Sardi e Corsi il vede quando cade;</l></lg>
<lg>
<l>E quell'ombra gentil, per cui si noma</l>
<l>Pietosa più che nulla mantovana,</l>
<l>Del mio carcar disposto avea la soma:</l></lg>
<lg>
<l>Perch'io, che la ragione aperta e piana</l>
<l>Sovra le mie questioni avea ricolta,</l>
<l>Stava com'uom che sonnolento vana.</l></lg>
<lg>
<l>Ma questa sonnolenza mi fu tolta</l>
<l>Subitamente da gente, che dopo</l>
<l>Le nostre spalle a noi era già volta.</l></lg>
<lg>
<l>E quale Ismeno già vide ed Asopo,</l>
<l>Lungo di sè di notte furia e calca,</l>
<l>Pur che i Teban di Bacco avesser uopo;</l></lg>
<lg>
<l>Tale per quel giron suo passo falca,</l>
<l>Per quel ch'io vidi di color, venendo,</l>
<l>Cui buon volere e giusto amor cavalca.</l></lg>
<lg>
<l>Toste fur sovra noi, perchè, correndo,</l>
<l>Si movea tutta quella turba magna:</l>
<l>E due dinanzi gridavan piangendo:</l></lg>
<lg>
<l>Maria corse con fretta alla montagna;</l>
<l>E Cesare, per suggiugare Ilerda,</l>
<l>Punse Marsilia, e poi corse in Ispagna.</l></lg>
<lg>
<l>Ratto ratto che il tempo non si perda</l>
<l>Per poco amor, gridavan gli altri appresso;</l>
<l>Chè studio di ben far grazia rinverda.</l></lg>
<lg>
<l>O gente; in cui fervore acuto adesso</l>
<l>Ricompie forse negligenza e indugio</l>
<l>Da voi per tiepidezza in ben far messo,</l></lg>
<lg>
<l>Questi che vive (e certo io non vi bugio)</l>
<l>Vuole andar su, purchè il sol ne riluca;</l>
<l>Però ne dite ond'è presso il pertugio.</l></lg>
<lg>
<l>Parole furon queste del mio Duca:</l>
<l>Ed un di quegli spirti disse: Vieni</l>
<l>Diretr'a noi, che troverai la buca.</l></lg>
<lg>
<l>Noi siam di voglia a muoverci sì pieni,</l>
<l>Che ristar non potem; però perdona,</l>
<l>Se villanìa nostra giustizia tieni.</l></lg>
<lg>
<l>I' fui abate in san Zeno a Verona,</l>
<l>Sotto lo imperio del buon Barbarossa,</l>
<l>Di cui dolente ancor Melan ragiona.</l></lg>
<lg>
<l>E tale ha già l'un piè dentro la fossa,</l>
<l>Che tosto piangerà quel monistero,</l>
<l>E tristo fia d'avervi avuta possa;</l></lg>
<lg>
<l>Perchè suo figlio, mal del corpo intero,</l>
<l>E della mente peggio, e che mal nacque,</l>
<l>Ha posto in luogo di suo pastor vero.</l></lg>
<lg>
<l>Io non so se più disse, o s'ei si tacque,</l>
<l>Tant'era già di là da noi trascorso;</l>
<l>Ma questo intesi, e ritener mi piacque.</l></lg>
<lg>
<l>E quei, che m'era ad ogni uopo soccorso,</l>
<l>Disse: Volgiti in qua, vedine due</l>
<l>Venir dando all'accidia di morso.</l></lg>
<lg>
<l>Diretro a tutti dicean: Prima fue</l>
<l>Morta la gente, a cui il mar s'aperse,</l>
<l>Che vedesse Giordan le rede sue;</l></lg>
<lg>
<l>E quella, che l'affanno non sofferse</l>
<l>Fino alla fine col figliuol d'Anchise,</l>
<l>Sè stessa a vita senza gloria offerse.</l></lg>
<lg>
<l>Poi quando fur da noi tanto divise</l>
<l>Quell'ombre, che veder più non potersi,</l>
<l>Novo pensiero dentro a me si mise,</l></lg>
<lg>
<l>Del qual più altri nacquero e diversi;</l>
<l>E tanto d'uno in altro vaneggiai,</l>
<l>Che gli occhi per vaghezza ricopersi,</l></lg>
<lg>
<l>E il pensamento in sogno trasmutai.</l></lg></div3>
<div3 n="Introduzione">
<p>In lo presente capitolo l'autore tocca sette cose, siccome appariràe. La prima cosa che 'l fae, si continua questo capitolo con lo precedente. La seconda cosa fa domandagione a Virgilio, che cosa è quello amore di che ha ragionato, come appare nel capitolo precedente. La terza cosa solve uno dubbio, che potrebbe altrui offuscare circa lo meritare dell'anima. La quarta cosa, ch'elli tocca, è come al mondo fa bisogno essere e convenirsi moralitade. La quinta tocca il tempo per continuare nel suo poema le circostanzie. La sesta tocca della pena delli accidiosi palesando alcuni per nome. La settima ed ultima cosa poetando si ritrova in sogno, e in tale stato compie il suo capitolo.</p>
<p>Della prima cosa apparirà nella esposizione del testo.</p>
<p>Alla seconda cosa è da sapere che la filosofia naturale in le sue considerazioni ha uno certo termine, dal quale in suso ella non considera nè può considerare secondo lo suo modo dimostra suo assenso; altra scienzia è che considera troppo più suso. Vero è che 'l modo d'essa è diverso dalla naturale; la quale scienzia è Teologia. Or la sopradetta filosofia non considera, nè può considerare nell'uomo se non quant'ella vede che l'uomo possa montare per le sue naturali virtude ovvero possanze; lo quale montare non si estende oltre che a beatitudine temporale, imperquello che sua considerazione non trascende li limiti della detta scienzia. La scienzia della Teologia considera ed ha a considerare quella beatitudine spirituale in che segno è per essere diretta la sapienzia umana. E però sì alla domanda che fa l'autore a Virgilio, com'è nella quistione ch'elli tocca nella terza cosa, fa bisogno ricorrere alla detta scienzia di teologia, acciò che se la naturale è difettiva, elli si soccorra con quella perfetta e compiuta scienzia, il cui subietto è il creatore del mondo. Or quanto al presente trattato è da sapere ch'ello fue bisogno alla perfezione del mondo essere in esso create creature intellettuali, le quali per lo predetto intelletto fosseno somiglianti al suo Creatore. E questa bisogna più chiaramente apparirà. Imperocchè nelle cose naturali quella fine che torna al suo principio, è detta perfetta, siccome appare nel moto circolare, il quale è tra li altri movimenti il più perfetto, perchè il suo fine torna al suo principio, come appare nell'ottavo della Fisica, e nel libro <emph>De Coelo et Mundo</emph> d'Aristotile. Or così la fine delli uomini che sono creature intellettuali; ed a che si dee ordinare li suoi atti, si è Dio, ed in nullo altro termine è perfetta sua azione. Or perchè la divina essenzia è rimota, siccome creatore da ogni creatura, non è in possibile ch'alcuna creatura possa per sua naturale vertude ascendere a tanta altezza come lo Creatore. E s'ello avviene ch'elli si congiunga che la creatura ascenda tanto, ch'ella veggia della chiarezza del Creatore, ei non può essere per altro modo se non che 'l Creatore condescenda con sua grazia sovra la detta creatura a tal termine ch'ello è veduto e contemplato dalla detta creatura; la qual grazia ello ha dato alla creatura umana per in differenzia d'ogni altra mondana creatura, ch'ella è atta, s'ella sa meritare, a pervenire a quella perfetta intenzione, che è beatitudine eterna.</p>
<p>Adunque si può considerare due cose nell'anima umana; l'una è ch'ella è creata atta ad acquistare tale beatitudine; la seconda è che può per sua libertade acquistarla secondo che 'l suo piacere si volge. E però dice Virgilio: l'anima che è creata ad amare, cioè che è atta, sì si può muovere a ogni cosa che è suo piacere, sì tosto com'ella determina tal cosa voglia; e questa sua determinazione è quella che appella amore, cioè compiacibilitade. Or questa compiacibilitade, avvegnachè 'l primo movimento sia intenzione da verace essere, ella si può bene ingannare in quanto quello che piace non è buono. E così appare che amore può essere buono e no, secondo che l'obietto è buono o reo. La terza cosa, che l'autore tocca nel presente capitolo, si è che si può dubitare se l'anima hae dal Creatore questo essere atta a poter avere compiacibilitade, e per tale attazione ella ama, s'ella ama male, non è sua colpa, s'ella ama bene, non merita. Risponde Virgilio e dice che a questa quistione non basta filosofia naturale, ma bisogna la teologia; ma quanto può vedere la naturale si è che ogni intellettuale forma, la quale si considera astratta da materia, si ha virtude alcuna specifica, e quella non può essere notoria s'ella non è prodotta in atto, siccome non è notorio se uno albore è vivo, se non si vedono le foglie. E però se la naturale scienzia vede l'anima avere compiacibilitade in buono, giudica lei buona; e s'ella vede lo contrario, dice in suo giudicio lo contrario. Or la detta virtù specifica non è di considerazione naturale, imperquello che, come è detto, la naturale non considera se non per atto; dunque fa bisogno che più alta scienzia lo dichiari; e questa si è, come è detto, teologia, la qual pone la umana natura ascendere oltra li limiti della filosofia, e avere sopra quelli sua beatitudine, siccome è detto di sopra. E però conclude che quanto a naturale considerazione, lo primo moto non è nostro, e però non meritiamo, nè siamo per esso da biasmare.</p>
<p>Lo secondo che consiglia, vuole, e ritiene sopra lo primo, si è quello che ne dà fallare o meritare; e perchè questo secondo è in nostra possanza e libertade, però li filosofi ordinonno al mondo scienzia morale, la quale ne sottraggi dalli vizii, e ordinane alle virtudi; e questa è la quarta cosa ch'ello tocca. E nota che non è meraviglia se la detta scienzia naturale non ha a cognoscere di quello primo moto, imperquello che ella non può intendere creazione, e vuole che ogni cosa, che è di nuovo addotta in forma, si generi d'alcuna altra cosa che prima era in atto ed era in potenzia a pervenire in quella nuova forma. Sichè secondo questo nuovo modo di considerare lo primo movimento, di che è detto di sopra, non sarebbe dell'anima, ma sarebbe d'alcuna altra cosa, che fosse suo motore; e per questo modo dicono li naturali che 'l primo moto non merita nè lode nè biasimo. Ma la teologia che tiene la creazione, pone che Dio in quello essere crea l'anima, sichè ogni suo movimento e compiacibilitade ella hae da sè medesima, e però merita e lode e biasmo secondo ch'ella si piega ad amare o bene o male.</p>
<p>La quinta, la sesta, e la settima cosa diremo, per non tanto replicare, nella esposizione del testo, come apparirà</p></div3>
<div3><head>vv. 1-3</head>
<p>Virgilio, poich'avea distinto li odii, che nasceano dello amore perverso dell'animo, guardava a Dante se elli parea contento e bene sodisfatto</p></div3>
<div3><head>vv. 4-12</head>
<p>Segue il poema mostrando come elli non li era ben noto che cosa fosse amore. <add resp="ed">4</add> <emph>Frugava</emph>, cioè cibava. (Nom. <emph>haec fruges</emph>, gen. <emph>huius frugis</emph> etc.) quasi a dire: l'animo si cibava d'una novella sete, cioè d'uno novello dubbio</p></div3>
<div3><head>vv. 13-15</head>
<p>Qui domanda: che è questo amore, di che è ragionato?</p></div3>

<div3><head>vv. 16-18</head>
<p>Or saprai che quelli che si sono fatti duci, cioè conducitori, ed hanno voluto trattare di questa materia, sono stata ciechi, cioè che non hanno veduto il vero d'essa</p></div3>
<div3><head>vv. 19-21</head>
<p>Cioè che l'anima è creata da Dio in tale disposizione, ch'ella è atta ed abile ad amare, e ad avere compiacibilitade, ed è mobile ad ogni cosa che piace</p></div3>
<div3><head>vv. 22-27</head>
<p>Cioè che essa hae intenzione di compiacere sì a quelle cose ch'hanno a essere veraci, cioè veritade e beatitudine.</p>
<p><add resp="ed">23</add> Quasi consigliando hae intenzione a tal bene.</p>
<p><add resp="ed">24</add> Cioè l'appetito intellettivo si volge a quella piacibilitade, e questo tal volgere è l'amore, di che l'autore dubitava, il quale si può appellare quasi cosa nuova nell'uomo creata; e però dice: <emph>Che per piacer di nuovo in voi si lega</emph>, cioè nasce in voi</p></div3>
<div3><head>vv. 28-30</head>
<p>Qui dà esemplo che l'animo, poichè è entrato in tale amore, così naturalmente tende in quel fine che è essere nella cosa amata come la materia quando ha preso forma di fuoco, naturalmente ascende al luogo proprio, cioè alla spera del fuoco, che è tra l'aiere e 'l cielo della luna.</p>
<p><add resp="ed">30</add> <emph>Là dove più in sua materia dura</emph>, cioè lo fuoco dura più in lo proprio luogo che in quello dove sta violentemente</p></div3>
<div3><head>vv. 31-36</head>
<p>Chiaro appare come intende ad acquistare la cosa ch'elli ama: e similemente chiaro si vede se questo obietto è buono, l'amore si è laudabile; s'ello è pravo, si è vituperevole; e però soggiunge l'autore che male disseno quelli, che tenneno che l'amore di sè era laudabile cosa</p></div3>
<div3><head>vv. 37-39</head>
<p>Qui tocca quello che potesse muovere quelli ch'ebbeno tale opinione, cioè ch'elli tenneno che la materia, cioè lo obietto dell'amore, fosse sempre buono, il quale, com'è detto, può essere non buono. E così da parte dello amore potrebbe essere difetto, che per essere la materia buona, overo l'obietto, l'amore potrebbe essere perverso, e non intendere quella materia essere buona; e però dice quasi esemplificando: <emph>Ma non ciascuno segno</emph>. Elli immagina la cera, in che si suggella, essere l'obietto dello amore, e la figurazione che fa il suggello, essere lo movimento d'amore; or può essere difetto in la figurazione, e non nella cera, e può essere difetto della cera e non della figurazione, e può essere difetto nell'uno e nell'altro, e può essere non difetto nell'uno, e non nell'altro</p></div3>
<div3><head>vv. 40-45</head>
<p>Quie tocca al dubbio, di che è detto, cioè secondo naturale scienzia: se l'anima è creata con tale disposizione, adunque quello amore li è dato da altri, e se per esso ella vae o dritta o torta, cioè o virtudiosa o viziosamente, ella non l'ha da lei, e così non merita e non pecca</p></div3>
<div3><head>vv. 46-48</head>
<p>Cioè che per pura natural filosofia non può solvere questo dubbio, ma bisognali teologia; vero è che quello, che naturale filosofia ne tiene, ello ne dirà</p></div3>
<div3><head>vv. 49-60</head>
<p>Cioè ogni essere substanziale, cioè ogni cosa che ha essere da forma principale ad essa tribuita sì ha virtù specifica, cioè ha una virtù, la quale si conviene ed è in quella spezia e non in altra, come lo intelletto all'uomo, e non ad altra spezia d'animali. Or questa virtù non è sentita nè cognosciuta fino ch'ella non si riduce per alcuno modo in atto, e però l'effetto giudica d'essa, siccome nello esemplo ch'ello pone, appare che non si può giudicare una pianta essere viva se non si vede delle foglie, o di quelli altri effetti che sono nelle piante vive. E però dice ello secondo questa scienzia, che giudica pure per effetto, non si può sapere donde vegna lo primo moto, imperquello che ogni effetto presuppone cagione secondo naturale modo, tutto a simile come non si può sapere donde viene che le api fanno più lo mele, ed hanno suo studio ed esercizio circa quello, che altra spezia d'animali. E però secondo questa scienzia naturale questo primo movimento non è dall'anima, come è detto. Ma la scienzia di teologia considera avere queste virtudi le spezie dall'ordine di Dio, che l'ha create, e di niente ridotte in essere, sichè quello effetto non presuppone alcuna ragione naturale</p></div3>
<div3><head>vv. 61-66</head>
<p>Cioè ch'era il secondo movimento, naturalmente parlando, l'anima hae da sè consigliando ed eliggendo, e però se consiglia ed elegge buono, sì merita; ed <emph>e converso</emph>.</p>
<p><add resp="ed">64</add> Cioè lo secondo movimento</p></div3>
<div3><head>vv. 67-72</head>
<p>Cioè li filosofi che parlavano ragionando, e andono al fondo, cioè a cognoscere naturalmente li esordii delle virtudi e de' vizii, e cognosceno avere l'uomo per lo secondo movimento libero arbitrio; sì fenno scienzia morale; quasi a dire: se non fosse arbitrio, quelle non faceano bisogno. E per lo primo movimento tutto avvenire di necessitade, cioè che poneano essere da alcuna causa, e non lo immaginavano essere nuovo prodotto per creazione del mondo</p></div3>
<div3><head>vv. 76-78</head>
<p>Qui mostra l'ora che era quando lo sopradetto ragionamento era; e dice ch'essa era circa mezza notte in quello emisperio, e perchè aveva passato la opposizione del sole, era scema dalla parte occidentale, e parea come uno secchio di rame inceso di fuoco, lo quale lume oscurava molte stelle minime, sichè pareano pure quelle che 'l sono nella prima e seconda magnitudine, e però appareano rare, cioè l'una quie l'altra colà</p></div3>
<div3><head>vv. 79-81</head>
<p>Cioè per lo suo movimento proprio, che è da occidente in oriente nel segno di Scorpione, il quale occasa, essendo a Roma, tra Corsica e Sardigna; lo quale tramontare chiaro appare nel mappamondo considerando le elevazioni de' segni e li suoi occasi, come si può vedere nella spera materiale</p></div3>
<div3><head>v. 82</head>
<p>Cioè Virgilio</p></div3>
<div3><head>v. 84</head>
<p><emph>Carcar</emph>, cioè dubitare. - <emph>La soma</emph>, cioè la soluzione</p></div3>
<div3><head>vv. 85-87</head>
<p><emph>Perch'io</emph>. Quasi soddisfatto e certo</p></div3>
<div3><head>vv. 88-96</head>
<p>Qui comincia a trattare della pena delli accidiosi, e prima denota loro quantità per esempio. Elli scrive Stazio che fuori della città di Tebe erano due fiumi molto belli e grandi, ed erano chiamati l'uno Ismeno, l'altro era chiamato Asopo; or quando avvenia che la contrada avesse secco, ch'elli temesseno che le sue vigne non perdesseno l'uva ed elli la notte usciano tutti fuori di Tebe li Tebani, e suso per le rive di questi fiumi andavano gridando: acqua acqua, ed erano in tanta moltitudine e furia, che passava ogni misura. Poi dice come li detti fiumi faceano piovere, sichè Bacco, cioè lo vino, non si perdea, anzi n'aveano in grande moltitudine. E così dice per comparazione l'autore che suso quello girone, dov'era, passava con grande fretta una così grande moltitudine, la quale cavalcava con giusto e buono volere, e questa festinazione la giustizia di Dio usava mo sì, perchè furono nella prima vita pigri e lenti in quello che doveano essere studiosi e solliciti</p></div3>
<div3><head>v. 97</head>
<p>Cioè per la rattezza e velocità del suo corso</p></div3>
<div3><head>vv. 100-102</head>
<p>Cioè che quelli diceano quasi redarguendo sè medesimi di sua pigrizia: Maria non fu lenta a correre alla montagna quando Erodes perseguia li fanciulli per trovare Cristo, siccome è scritto nello Evangelio di san Luca.</p>
<p><add resp="ed">101</add> Cioè quando Cesare volle signoreggiare Ilerda, che è in Inghilterra, elli affrettatamente fece armare galee in Marsilia, le quali andarono poi nella Spagna, e corsono in Inghilterra, e preseno e feceno subietta a lui Ilerda. Quasi dicendo: lo detto Cesare non fu pigro, non lento</p></div3>
<div3><head>vv. 103-105</head>
<p>Così parlavano l'una all'altra quelle anime, e soggiungeano: ora lo studio sì ne rinverda grazia, cioè sì la faccia viva in noi</p></div3>
<div3><head>vv. 106-111</head>
<p>Qui parla Virgilio a quella gente, e dice: o gente, in cui l'acuto fervore ora ricompie e riempie il difetto della negligenza e lo indugio e la tepidezza che metteste in bene fare, ditene dov'è il pertugio, cioè dovè 'l passo, che costui, che è vivo, si vuole andare suso</p></div3>
<div3><head>vv. 112-117</head>
<p>Qui rispondeno alla dubitativa di sopra, quando disse <emph>forse</emph>, come sono in voglia di muoversi, e quasi non sono in arbitrio perchè restare non puonno.</p>
<p><add resp="ed">117</add> Cioè la giustizia, che s'adovra in noi, s'ella estimasi villania perdonare</p></div3>
<div3><head>vv. 118-126</head>
<p>Questi che tenea sermone fu al tempo di Federigo Barbarossa imperadore di Roma abate di San Zeno a Verona, e fu accidioso e deficiente in ben fare; e soggiunge che messer Alberto della Scala, il quale era di etade vecchia, avea commesso un grande peccato, cioè ch'ello avea fatto abate di San Zeno da Verona un suo figliuolo, indegno di tale prelatura: imprima, ch'elli era zoppo del corpo; secondo, ch'elli era così difettuoso dell'anima come del corpo; terzo, ch'elli era figliuolo naturale, sichè avea questi tre grandi difetti. Per lo quale peccato lo detto messer Alberto piangerà tosto, cioè quando sarà morto</p></div3>
<div3><head>vv. 130-132</head>
<p>Cioè Virgilio disse: quelli purgano accidia parlando d'essa e biasimando suo atto</p></div3>
<div3><head>vv. 133-135</head>
<p>Qui tocca l'accidia che fu nel popolo d'Israel quando passonno nel deserto per andare in terra di promissione, lo quale viaggio fu ch'elli doveano andare in XXXX die, e per le sue pigrizie, tarditadi e peccati penonno XXXX anni. E avvenne che quelli, che si partirono d'Egitto, in prima passonno lo mare, che per miracolo fu loro aperto, non giunseno in la detta terra di promessione; tutti morirono nel viaggio, e soli li figliuoli e nepoti arrivarono a quel luogo: e questo li avvenne per li molti peccati che commetteano sì in accidia come in idolatria. Sichè biasmando l'accidia, diceano quelle anime: per accidia prima morirono quelli, che prima comincionno lo viaggio da gire in terra di promissione che lo compiessero</p></div3>
<div3><head>vv. 136-138</head>
<p>Qui tocca di un altro difetto il quale divenne per accidia, cioè quando Eneas partì da Troia, e venne nelle parti occidentali, elli arrivò in Cicilia, poi venne in Italia, lì combattè con Turno, siccome è detto nel primo capitolo dello Inferno. Or molti di sua gente quando arrivonno in Cicilia, rimasono poi lì, e non volleno andare con esso in Italia; dei quali non è alcuna fama che li fossono cosa notoria, sichè sono state quasi gente morte, e però sono morti senza gloria, che furono deficienti in non voler acquistare con Eneas onore. E così andava quella turba blasfemando e mordendo il suo peccato e difetto</p></div3>
<div3><head>vv. 139-145</head>
<p>Poetando segue il suo poema mostrando che anco ello si pensava, e venneli a memoria molte altre istorie, in le quali fu similemente lo predetto vizio.</p>
<p>E così compie lo suo capitolo.</p>
<p>Siccome appare, l'autore in questo capitolo introduce quella favola de' Tebani, la quale si dee intendere che al tempo del secco, li Tebani andavano alli detti fiumi, e facevano e cave e condotti in tal modo che 'l terreno s'adacquava; e questo è quello che fittivamente cantava Stazio ne' suoi versi.</p></div3></div2>

<div2><head>XIX</head>

<div3 n="Versi">
<lg>
<l>Nell'ora che non può il calor diurno</l>
<l>Intepidar più il freddo della luna,</l>
<l>Vinto da Terra o talor da Saturno;</l></lg>
<lg>
<l>Quando i geomanti lor maggior fortuna</l>
<l>Veggiono in oriente, innanzi all'alba,</l>
<l>Surger per via che poco le sta bruna;</l></lg>
<lg>
<l>Mi venne in sogno una femmina balba,</l>
<l>Con gli occhi guerci, e sovra i piè distorta,</l>
<l>Con le man monche, e di colore scialba.</l></lg>
<lg>
<l>Io la mirava; e, come il sol conforta</l>
<l>Le fredde membra che la notte aggrava,</l>
<l>Così lo sguardo mio le facea scorta</l></lg>
<lg>
<l>La lingua, e poscia tutta la drizzava</l>
<l>In poca d'ora, e lo smarrito volto,</l>
<l>Come amor vuol, così le colorava.</l></lg>
<lg>
<l>Poi ch'ell'avea il parlar così disciolto,</l>
<l>Cominciava a cantar sì, che con pena</l>
<l>Da lei avrei mio intento rivolto.</l></lg>
<lg>
<l>Io son, cantava, io son dolce sirena,</l>
<l>Che i marinari in mezzo mar dismago;</l>
<l>Tanto son di piacere a sentir piena.</l></lg>
<lg>
<l>Io volsi Ulisse del suo cammin vago</l>
<l>Al canto mio; e qual meco s'ausa</l>
<l>Rado sen parte, sì tutto l'appago.</l></lg>
<lg>
<l>Ancor non era sua bocca richiusa,</l>
<l>Quando una donna apparve santa e presta</l>
<l>Lunghesso me per far colei confusa.</l></lg>
<lg>
<l>O Virgilio, Virgilio, chi è questa?</l>
<l>Fieramente diceva; ed ei venìa</l>
<l>Con gli occhi fitti pure in quella onesta.</l></lg>
<lg>
<l>L'altra prendeva, e dinanzi l'aprìa</l>
<l>Fendendo i drappi, e mostravami il ventre:</l>
<l>Quel mi svegliò col puzzo che n'uscìa.</l></lg>
<lg>
<l>Io volsi gli occhi al buon Maestro, e mentre</l>
<l>Vocì come dicesse: surgi e vieni,</l>
<l>Troviam la porta per la qual tu entre.</l></lg>
<lg>
<l>Su mi levai, e tutti eran già pieni</l>
<l>Dell'alto dì i giron del sagro monte,</l>
<l>Ed andavam col sol nuovo alle reni.</l></lg>
<lg>
<l>Seguendo lui, portava la mia fronte</l>
<l>Come colui che l'ha di pensier carca,</l>
<l>Che fa di sè un mezzo arco di ponte;</l></lg>
<lg>
<l>Quando io udi': Venite, qui si varca;</l>
<l>Parlare in modo soave e benigno,</l>
<l>Qual non si sente in questa mortal marca.</l></lg>
<lg>
<l>Con l'ale aperte che parean di cigno,</l>
<l>Volseci in su colui che sì parlonne,</l>
<l>Tra' due pareti del duro macigno.</l></lg>
<lg>
<l>Mosse le penne poi e ventilonne,</l>
<l><emph>Qui lugent</emph> affermando esser beati,</l>
<l>Ch'avran di consolar l'anime donne.</l>
<l>Che hai, che pure in ver la terra guati?</l>
<l>La Guida mia incominciò a dirmi,</l>
<l>Poco ambedue dall'Angel sormontati.</l></lg>
<lg>
<l>Ed io: Con tanta suspizion fa irmi</l>
<l>Novella vision ch'a sè mi piega,</l>
<l>Sì ch'io non posso dal pensar partirmi.</l></lg>
<lg>
<l>Vedesti, disse, quella antica strega,</l>
<l>Che sola sovra noi omai si piagne?</l>
<l>Vedesti come l'uom da lei si slega?</l></lg>
<lg>
<l>Bastiti, e batti a terra le calcagne,</l>
<l>Gli occhi rivolgi al logoro, che gira</l>
<l>Lo Rege eterno con le ruote magne.</l></lg>
<lg>
<l>Quale il falcon che prima a' piè si mira,</l>
<l>Indi si volge al grido, e si protende,</l>
<l>Per lo disio del pasto che là il tira;</l></lg>
<lg>
<l>Tal mi fec'io, e tal, quanto si fende</l>
<l>La roccia per dar via a chi va suso,</l>
<l>N'andai infino ove il cerchiar si prende.</l></lg>
<lg>
<l>Com'io nel quinto giro fui dischiuso,</l>
<l>Vidi gente per esso che piangea,</l>
<l>Giacendo a terra tutta volta in giuso.</l></lg>
<lg>
<l><emph>Adhaesit pavimento anima mea</emph>,</l>
<l>Sentia dir lor con sì alti sospiri,</l>
<l>Che la parola appena s'intendea.</l></lg>
<lg>
<l>O eletti di Dio, gli cui soffriri</l>
<l>E giustizia e speranza fa men duri,</l>
<l>Drizzate noi verso gli alti saliri.</l></lg>
<lg>
<l>Se voi venite dal giacer sicuri,</l>
<l>E volete trovar la via più tosto,</l>
<l>Le vostre destre sien sempre di fûri.</l></lg>
<lg>
<l>Così pregò il Poeta, e sì risposto</l>
<l>Poco dinanzi a noi ne fu; perch'io</l>
<l>Nel parlare avvisai l'altro nascosto;</l></lg>
<lg>
<l>E volsi gli occhi agli occhi al Signor mio:</l>
<l>Ond'elli m'assentì con lieto cenno</l>
<l>Ciò che chiedea la vista del disio.</l></lg>
<lg>
<l>Poi ch'io potei di me fare a mio senno,</l>
<l>Trassimi sopra quella creatura,</l>
<l>Le cui parole pria notar mi fenno,</l></lg>
<lg>
<l>Dicendo: Spirto, in cui pianger matura</l>
<l>Quel sanza il quale a Dio tornar non puossi,</l>
<l>Sosta un poco per me tua maggior cura.</l></lg>
<lg>
<l>Chi fosti, e perchè volti avete i dossi</l>
<l>Al su, mi di', e se vuoi ch'io t'impetri</l>
<l>Cosa di là ond'io vivendo mossi.</l></lg>
<lg>
<l>Ed egli a me: Perchè i nostri diretri</l>
<l>Rivolga il cielo a sè, saprai: ma prima,</l>
<l><emph>Scias quod ego fui successor Petri</emph>.</l></lg>
<lg>
<l>Intra Siestri e Chiaveri s'adima</l>
<l>Una fiumana bella, e del suo nome</l>
<l>Lo titol del mio sangue fa sua cima.</l></lg>
<lg>
<l>Un mese e poco più prova' io come</l>
<l>Pesa il gran manto a chi dal fango il guarda.</l>
<l>Che piuma sembian tutte l'altre some.</l></lg>
<lg>
<l>La mia conversione, omè! fu tarda,</l>
<l>Ma, come fatto fui Roman Pastore,</l>
<l>Così scopersi la vita bugiarda.</l></lg>
<lg>
<l>Vidi che lì non si quetava il core,</l>
<l>Nè più salir poteasi in quella vita;</l>
<l>Perchè di questa in me s'accese amore.</l></lg>
<lg>
<l>Fino a quel punto misera e partita</l>
<l>Da Dio anima fui, del tutto avara:</l>
<l>Or, come vedi, qui ne son punita.</l></lg>
<lg>
<l>Quel ch'avarizia fa, qui si dichiara</l>
<l>In purgazion dell'anime converse,</l>
<l>E nulla pena il monte ha più amara.</l></lg>
<lg>
<l>Sì come l'occhio nostro non s'aderse</l>
<l>In alto, fisso alle cose terrene,</l>
<l>Così giustizia qui a terra il merse.</l></lg>
<lg>
<l>Come avarizia spense a ciascun bene</l>
<l>Lo nostro amore, onde operar perdèsi,</l>
<l>Così giustizia qui stretti ne tiene</l></lg>
<lg>
<l>Ne' piedi e nelle man legati e presi;</l>
<l>E quanto fia piacer del giusto Sire,</l>
<l>Tanto staremo immobili e distesi.</l></lg>
<lg>
<l>Io m'era inginocciato, e volea dire;</l>
<l>Ma com'io cominciai, ed ei s'accorse,</l>
<l>Solo ascoltando, del mio riverire:</l></lg>
<lg>
<l>Qual cagion, disse, in giù così ti torse?</l>
<l>Ed io a lui: Per vostra dignitate</l>
<l>Mia coscienza dritta mi rimorse.</l></lg>
<lg>
<l>Drizza le gambe, e levati su, frate,</l>
<l>Rispose: non errar, chè servo sono</l>
<l>Teco e con gli altri ad una potestate.</l></lg>
<lg>
<l>Se mai quel santo evangelico suono,</l>
<l>Che dice <emph>Neque nubent</emph>, intendesti,</l>
<l>Ben puoi veder perch'io così ragiono.</l></lg>
<lg>
<l>Vattene omai; non vo' che più t'arresti,</l>
<l>Chè la tua stanza mio pianger disagia,</l>
<l>Col qual maturo ciò che tu dicesti.</l></lg>
<lg>
<l>Nepote ho io di là ch'ha nome Alagia,</l>
<l>Buona da sè, pur che la nostra casa</l>
<l>Non faccia lei per esemplo malvagia;</l></lg>
<lg>
<l>E questa sola m'è di là rimasa.</l></lg></div3>
<div3 n="Introduzione">
<p>La intenzione dell'autore nel presente capitolo è di toccare sei cose, le quali per continuazione del suo poema pone. La prima fittivamente pone una visione, sopra la quale materia ello fonda suo trattato. La seconda introduce al modo usato l'angelo, il quale li lava quel peccato di che ha trattato, cioè in questo luogo dell'accidia.</p>
<p>La terza cosa fae esponere la sopradetta visione a Virgilio, acciò che troppo chiuso non procedesse il suo trattato. La quarta cosa tiene sermone con uno, che nella prima vita fue papa di Roma. La quinta cosa tocca dell'avarizia e della pena delli avari. La sesta ed ultima cosa compie poetando lo suo capitolo seguendo suo poema, toccando come le prelazioni e signorie della prima vita sono in privazione della seconda.</p>
<p>Alla prima cosa è da sapere che l'autore nei precedenti capitoli ha trattato di quello vizio d'accidia, che versa il suo amore contra lo prossimo spiritualmente, ora intende trattare di quel vizio che versa lo suo amore alle cose temporali, ed è tanto fermo a quello, che ogni altra cosa gli è in oblivione e dimenticanza. E questo è lo vizio della avarizia, il quale è uno smisurato amore e appetito averso le temporali ricchezze. Or l'autore fittivamente nella sua visione introduce una femmina così inordinata ne' suoi membri, come lo testo palesa, poi in processo di tempo ella si rifà, e diventa piacevile, e nel parlare faconda; le quali diversitadi hanno per allegoria a significare la avarizia, la quale è turpe peccato e obliquo appetito a considerarlo di sè e con la mente sana. L'altra diversità, che appare nella sua piacevolezza e facondia, hae a significare per allegoria lo parere dell'animo perverso e inviluppato nelle sue dilettazioni, il quale hae tutto lo suo intendimento in possedere ricchezza temporale, il quale appetito e piacibilitade ha molte persone ingannate, siccome è detto nel primo capitolo dello Inferno: <emph>Molti son gli animali, a cui s'ammoglia</emph>. Poi introduce nella detta visione una donna onesta e virtudiosa, la quale si mischia e combatte con la predetta, e in fine tutta la squarcia, e fa parere quella malizia che è coverta sotto quella piacevolezza dello appetito avaro. La quale donna hae a significare per allegoria la ragione, la quale discuopre tanto fetore e malizia quanto si cuopre sotto lo velame di quello perverso appetito, il quale tende ad avarizia. E seguendo poi suo poema tratta come uscìo di quella visione per lo fetore della predetta malizia; e soggiunge che già tutta la montagna era piena dei raggi del sole, ch'era levato sovra l'orizzonte di quel sito.</p>
<p>La seconda cosa, siccome è usato, introduce uno angelo bianco, lo quale collo ventilare dell'ala si tolse uno di quelli peccati mortali, ovvero uno di quei P, che quel ministro, ch'era suso la porta del Purgatorio, li fece con la punta della spada, siccom'è detto nel IX capitolo di questa seconda Cantica. La quale, com'è detto, significa la grazia di Dio, che ne sopravviene come siamo liberi dal peccato; e questo peccato, che al presente li divelse, fu quello dell'accidia. La terza cosa che 'l predetto autore tocca si è, ch'ello espone la predetta visione nel testo e breve, la qual chiaro appare tra per quello che è detto della prima cosa e quello, che appariràe nella esposizione del testo.</p>
<p>Alla quarta cosa è da sapere che l'autore trovò uno, che fu nella prima vita papa di Roma, in lo quinto circolo della montagna, il quale li disse come per avarizia elli stanno così appicati alla terra, e così come il suo cuore non guardò a Dio e alle cose spirituali, ma tutto intento alle terrene, così la giustizia di Dio li tiene stretti e serrati alla terra per tal maniera, che non hanno possa di muovere nè di crollare alcuno suo membro. Or nota ch'elli è grande pena all'anima ad essere legata, imperquello che è contra sua natura. Poi condiscende il detto papa a palesarli lo suo nome e notificalo per lo sito; e dice che dentro Siestri e Chiavari, che sono due terre della riviera di Genova, una fiumana, che ha nome Lavagna, del qual nome si chiamono in prima li suoi antichi Conti; e questi sono quelli dal Fiesco da Genova. E soggiunge che non stette molto più d'uno mese in tale prelatura, la quale a chi la vuole drittamente usare e senza peccato, non è la minor soma; e dice che anzi che fosse a tal grado, era tutto disposto ad avarizia; veggendosi essere nel sommo stato, e non avere contento l'animo, avvidesi che le temporali cose non acquietavano l'animo, ricorse alle spirituali e così si salvò, ma convennesi a soddisfare la giustizia, ch'elli portasse pena della colpa commessa.</p>
<p>Alla quinta cosa è da sapere che la pena si dee seguire al peccato, e perchè avarizia è pessimo peccato, è la sua pena più amara delle altre, chè siccome avarizia non ha l'occhio suo alle spirituali cose, com'è detto, ma solo alle terrene, la giustizia tiene l'occhio e 'l corpo inverso la terra; e come l'avarizia ammorta e scaccia ogni amore, che tende in bene operare, così la giustizia lega ogni sua possanza e virtude, e imprigionala in tal modo, ch'ella patisce dura e amara pena.</p>
<p>Alla sesta cosa è da sapere che le prelazioni ecclesiastiche della prima vita caggiono sotto il sagramento dell'ordine, lo quale è lo sacramento dell'amministrazione delli altri sacramenti, e specialmente di quello dell'eucaristia, che è a consecrare l'ostia e 'l vino, e farlo trasubstanziare veracemente nel corpo e nel sangue di Cristo. E altro non è a dire <emph>sacramento</emph> se non spirituale grazia invisibile sotto accidenti di cose visibili, come lo corpo e 'l sangue di Cristo sotto la bianchezza dell'ostia, e 'l colore e 'l savore del vino. Ora ragionevilemente ogni azione dee essere proporzionata all'attore, fa dunqua bisogno che 'l dispensatore de' sacramenti sia persona sensibile, come sono li uomini nella prima vita, siccome dice l'Apostolo <emph>ad Ebreos</emph> V: - <emph>Omnis pontifex ex hominibus assumptus</emph> etc.; li quali dispensatori sono li prelati della Chiesa, siccome lo detto Apostolo dice <emph>ad Corinthios</emph> IV: <emph>Sic nos existimet homo ut ministros Christi, et dispensatores ministeriorum Dei</emph>. Or dunque appare chiaro che la prelazione ecclesiastica è li ministratori de' sacramenti, li quali sacramenti non si dispenseranno nella seconda vita per questo modo, cioè sotto cose sensibili grazia: sichè tale autorità, tale grazia nella seconda vita non sarà, chè solo li sarà quel principale ministro, che è creatore di tutte le cose.</p>
<p>Poichè brevemente è toccato quelle parti, che l'autore intende nel presente capitolo, si è da esponere lo testo a perfezione del nostro lavorio</p></div3>
<div3><head>vv. 1-3</head>
<p>Qui l'autore descrive lo tempo, che li avvenne la sua visione, e dice: fue a quell'ora che 'l calore del die, cioè delli raggi del sole, non può essere tepidato, cioè temperato dal freddo, il quale avviene per la Luna, o per Saturno, che sono pianeti freddi; cioè che la terra è la prima regione dell'aiere che <emph>immediate</emph> apresso essa sì si riscalda per li radii del Sole, li quali elli li manda quando è sovra terra, il qual calore dura passata mezzanotte infino quasi a dì sì che ello tempera il freddo notturno mandato alla terra o dalla Luna o alcuna fiata da Saturno. Sichè altro non vuol dire se non che era quasi l'aurora, quando fu questa sua visione. E nota che questa è quell'aurora del terzo die, che l'autore stette nel Purgatorio</p></div3>
<div3><head>vv. 4-6</head>
<p>Mostrato per uno modo l'ora della visione, poetando la vuole mostrare per uno altro, e dice che era quella ora quando li geomanti, cioè quelli che usano geomanzia, reputano esser migliore a far sua arte, e che ella li dice meglio lo vero. Circa la qual cosa è da sapere ch'ell'è una arte, la quale si fa in terra, ovvero sabbione, ovvero con penna e inchiostro suso carte, e fassi XVI linee di punti a ventura, cioè senza numerare i punti; poi di questi punti si traggeno quattro figure, le quali sono appellate madri, poi di quelle secondo lo rito di quell'arte si fanno l'altre, poi secondo le figure e li aspetti d'esse dànno giudizio delle cose a dimandare. Or la cagione perchè li detti artisti dicono essere circa l'aurora più atto il tempo a sua arte, si è che in quell'ora ogni digestione di cibo è fatta, sichè li membri del corpo non sono aggravati da alcuna cagione intrinseca, ma tutti disposti ad ubbidire li movimenti celesti; e perchè supponeno essere quelli movimenti celesti cagione secondo naturale corso di questi inferiori movimenti, concludeno tale ora essere abile a loro arte. Puonno essere li membri umani mossi da tre cagioni: l'una da volontà, qual nasce da elezione fatta per libero arbitrio; l'altra da volontade mossa da alcuna passione, come per troppo cibo, per troppo vino, e per troppa replezione d'umori, o per troppa invasione di spiriti vitali; la terza da inclinazione naturale, la quale soggiace al movimento del cielo, siccome in filosofia naturale e in astrologia chiaro si pone. La prima cagione esclude l'arte della geomanzia quando vuole che li punti non si facciano a numero nè per volontà, nè più nè meno. La seconda cagione similemente esclude quando accetta suo tempo nell'ora che ogni digestione è fatta, della quale, com'è detto, l'autore nel presente capitolo fa menzione. La terza cagione accetta la detta arte per suo principio, appellandosi per alcuni l'astrologia minore. E però è da intendere l'autore che dice che la predetta visione fu circa l'aurora.</p>
<p><add resp="ed">6</add> Cioè che quest'ora è sì presso all'alba che poco sta l'aiere bruno, perchè tosto si chiarisce</p></div3>
<div3><head>v. 7</head>
<p><emph>Balba</emph>, cioè che schietto non può parlare</p></div3>
<div3><head>v. 9</head>
<p><emph>Scialba</emph>, cioè disbiancata o fosca</p></div3>
<div3><head>vv. 10-12</head>
<p>Qui poetando vuol mostrare che siccome le foglie dell'erba chinate per lo freddo notturno, sì si rilevano e seguono quasi l'andare del sole, siccome appare nel mirasole, così lo suo sguardo seguia ogni movimento della detta femmina</p></div3>
<div3><head>vv. 19-24</head>
<p>Li poeti fittivamente volendo fare menzione d'alcune femmine, le quali viziosamente seduceano li uomini, e tolto loro avere li conduceano a morte; perchè erano meretrici, sì diceano che in mare erano donne, le quali erano mezze umane e mezze pesce, e cantavano tanto dolcemente, che li marinari e i naviganti che passavano per mare s'elli le udivano, era mestiere di ristarsi ad udire, e tanto loro abbelliva quel canto, che elli s'addormentavano; come dormiano, queste li erano sopra e ancideanli e tolleanli la sua roba. E appellavano queste donne Sirene. Ora al tempo che Ulisses si dilettò di cercare del mondo, siccome è detto nel XXVI capitolo dello Inferno, elli fu ritenuto per una delle sopradette Sirene, che ebbe nome Circe incantatrice, per uno anno. Sichè altro non vuole dire la detta femmina se non: io sono donna di dilettazione libidinosa circa le corporali affezioni, le quali compiaccio sì a chi meco s'avezza, che non senza briga elli si parteno da me. E questa propriamente è l'avarizia, la quale è si pestifero vizio, che quanto l'uomo più va innanzi del tempo, tanto meno ha podere di spartarsi da essa</p></div3>
<div3><head>vv. 25-27</head>
<p><emph>Ancor non era sua bocca richiusa</emph>. Per questa donna, com'è detto, s'intende la ragione e lo cognoscimento umano, il quale ha podere di cognoscere tal difetto</p></div3>
<div3><head>vv. 28-30</head>
<p>Cioè che Virgilio guardava pure nella predetta ragione, imperquello che l'allegoria d'essa e la cognoscibilitade pura umana secondo naturali istinti</p></div3>
<div3><head>v. 31</head>
<p>Cioè la ragione vincea lo vizio</p></div3>
<div3><head>v. 33</head>
<p><emph>Puzzo</emph>, cioè fetore vizioso</p></div3>
<div3><head>vv. 34-36</head>
<p>Qui segue il poema mostrando come Virgilio il sollicitava</p></div3>
<div3><head>vv. 40-42</head>
<p>Cioè quelle volte che sono sotto li ponti della pietra. Ed a volere mostrare l'autore che la visione l'avea addotto in pensieri assimigliando sè a tal figura, dice come andava curvo</p></div3>
<div3><head>v. 43</head>
<p>Cioè la grazia di Dio li chiamava, perchè erano liberi dal peccato dell'accidia</p></div3>
<div3><head>v. 45</head>
<p>Cioè abitazione nella prima vita, la quale è mortale</p></div3>
<div3><head>v. 46</head>
<p><emph>Cigno</emph>, è uno uccello tutto bianco</p></div3>
<div3><head>v. 47</head>
<p><emph>Colui che</emph>, cioè l'angelo</p></div3>
<div3><head>v. 48</head>
<p><emph>Macigno</emph>, cioè montare</p></div3>
<div3><head>vv. 49-51</head>
<p><emph>Qui lugent</emph>, cioè beati quelli che piangeno cioè fanno penitenzia de' suoi peccati, perchè avranno dono di consolare le sue anime, cioè che a loro sarà donato grazia e beatitudine</p></div3>
<div3><head>vv. 52-54</head>
<p>Segue il poema e chiaro appare nel testo</p></div3>
<div3><head>vv. 58-60</head>
<p>Cioè l'avarizia, che si purga in quel quinto girone, al quale ascendeano.</p>
<p><add resp="ed">60</add> Cioè la ragione la scaccia dall'uomo</p></div3>
<div3><head>vv. 61-63</head>
<p>Quasi a dire: a sufficenzia è detto di tal vizio speculativamente; or è d'attendere ad essere solleciti a montare e a studiare nostro cammino</p></div3>
<div3><head>vv. 64-66</head>
<p>Qui esemplifica, come appare nel testo, a sua disposizione adatta e acconcia a montare</p></div3>
<div3><head>vv. 67-69</head>
<p><emph>E tal quanto</emph>, cioè che non solo era pronto a salire, ma andava dal lato per avere meno contrasto allo andar suso, dall'aiere</p></div3>
<div3><head>vv. 70-72</head>
<p>Qui comincia a fare menzione della pena delli avari</p></div3>
<div3><head>vv. 73-75</head>
<p>Questo è uno psalmo del Salterio, nel quale si dimanda grazia ricognoscendo il suo vizio e difetto</p></div3>
<div3><head>vv. 76-78</head>
<p>Qui persuadendo Virgilio quelle anime, dimandò di suo cammino la via</p></div3>
<div3><head>vv. 79-81</head>
<p>Qui credendo li predetti peccatori che questi, cioè Virgilio e Dante, fosseno in istato che dovesseno essere purgati più suso, e fosseno seguri di quella pena, sì li disseno: procedete innanzi suso per questo girone, ma sempre abbiate il monte alla sinistra mano, e di fuori sieno le vostre destre mani</p></div3>
<div3><head>vv. 85-87</head>
<p><emph>E volsi gli occhi</emph>, poetando segue il poema</p></div3>
<div3><head>vv. 91-93</head>
<p>Qui persuade l'autore lo spirito per ottener risposta.</p>
<p><add resp="ed">92</add> <emph>Quel senza il qual</emph>, cioè peccato.</p>
<p><add resp="ed">93</add> Cioè lo pianto</p></div3>
<div3><head>vv. 94-96</head>
<p><emph>Chi fosti</emph>, qui domanda in singolare di lui, e poi domanda della pena delli avari in comune.</p>
<p><add resp="ed">95</add> <emph>Al su, mi di'</emph>, cioè perchè son volte le vostre spalle al suo mezzodie cioè al cielo; quasi a dire; perchè state voi bocconi? <emph>Ivi</emph>. <emph>E se vuoi</emph>, cioè orazione che allevi tua pena.</p>
<p><add resp="ed">96</add> <emph>Cosa di là ond'io vivendo mossi</emph>, cioè nel mondo della prima vita</p></div3>
<div3><head>vv. 97-102</head>
<p>Qui risponde alla prima domanda, e dice: tu vuoi sapere perchè in tal modo è nostra pena, ma sappi in prima ch'io fui successor del maggior Piero, cioè io fui papa, e fui di quel luogo, che è così terminato, come appare nel testo, e come è detto di sopra. Fu questo papa Adriano quinto di quelli dal Fiesco da Genova</p></div3>
<div3><head>vv. 103-105</head>
<p>Cioè dai vizi e da simoniache opere a qual guardare, secondo suo detto, non è di picciolo affanno e briga. E fue eletto correndo gli anni MCCLXXVI, e stette papa uno mese e IX die; vacò lo papato allora die XXVIII e fue eletto papa Innocenzio VI, che fue di Portogallo della provincia di Spagna</p></div3>
<div3><head>vv. 106-111</head>
<p><emph>La mia conversione</emph>, cioè che sì indugiò fino a quel termine a cognoscere che le temporali ricchezze non acquietavano l'animo umano; e quando si vide in lo maggior grado, cioè esser papa e non essere contento nè pieno, disse: io veggio che questa temporal vita non contenta nè non ha perfetta beatitudine, adunque fa bisogno cercare altra vita; e allora si convertìo a Dio, e posesi nella vita spirituale e perfetta</p></div3>
<div3><head>vv. 112-114</head>
<p>Chiaro appare che fino a tale deliberazione fu avaro e amadore de' beni temporali, e tutto disgiunto da Dio, da quel punto innanzi s'unìo con Dio; per la quale unione elli non fu perduto nè dannato allo Inferno, ma la giustizia di Dio lo purga dalla colpa commessa nel vizio dell'avarizia; quando sarà purgata, anderà alla eternal vita e beata.</p>
<p>Per le quali cose chiaro appare la concordanzia dello autore con san Tommaso nel <emph>Contra Gentiles</emph>, III, dove mostra brevemente che felicità somma non consiste nei beni temporali, ma in quanto sono ordinati ad altro hanno bontade, e solo la contemplazione è congiunzione in Dio, e quella ultima beatitudine, in la quale è nostro perfetto fine e felicitade</p></div3>
<div3><head>vv. 115-117</head>
<p>Qui risponde alla seconda dimanda, e dice come lì si purga il vizio dell'avarizia</p></div3>
<div3><head>vv. 118-123</head>
<p>Qui rende cagione di tale supplizio, che la giustizia di Dio li deprime a terra, e perchè ebbero l'occhio, cioè lo desiderio, tutto disviato dal cielo, cioè dalle cose spirituali, e pronto e sollicito alle temporali e terrene</p></div3>
<div3><head>vv. 124-126</head>
<p>Poetizza a bellezza del poema</p></div3>
<div3><head>vv. 127-132</head>
<p><emph>Io m'era inginocchiato</emph>, qui tocca, com'è detto di sopra, che le prelazioni della prima vita sono in privazione nella seconda</p></div3>
<div3><head>vv. 133-135</head>
<p>Cioè che tutte le anime sono suddite a uno giudice, a uno podestà, a uno re, il quale è Dio creatore</p></div3>
<div3><head>vv. 136-138</head>
<p>San Marco apostolo, XII, scrive che li saducei fenno una questione a Cristo. Una femmina avea avuto nella prima vita più mariti, l'uno drieto all'altro, ed era copulata con essi con vincolo di matrimonio ordinatamente, al tempo della risurrezione con quale marito starà ella, o con l'uno, o con tutti? E Cristo rispuose: <emph>Neque nubent</emph>, etc., cioè che in quello stato delle anime dopo la risurrezione non sarà matrimonio, nè si mangerà, nè si berrà, ma solo tutti li beni saranno nel Paradiso, cioè a vedere la divinitade, e in quella felicità permaneranno eternalmente, sichè li corpi suoi saranno glorificati, e non avranno bisogno di queste angarìe, ch'elli hanno nella prima vita. Sichè conclude: chiaro può apparere come le prelazioni o ordinazioni temporali non si estendeno nè estenderanno nella seconda vita</p></div3>
<div3><head>vv. 139-141</head>
<p><emph>Vattene omai</emph>, compie suo capitolo: chiaro appare lo testo come purga l'avarizia ch'ello ebbe</p></div3>
<div3><head>v. 142</head>
<p><emph>Nepote ho io di là ch'ha nome Alagia</emph>, cioè nezza (sic)</p></div3>
<div3><head>v. 145</head>
<p><emph>E questa sola</emph>, cioè ch'altri non prega per lui, quasi a dire: tu persuadendo dicesti di sopra: <emph>E se vuoi ch'io t'impetri</emph> etc. Or sappi che se tu dirai alla mia nipote di mio stato, ella per sè e forsi per altri farà orazione in mio aiuto.</p></div3></div2>

<div2><head>XX</head>

<div3 n="Versi">
<lg>
<l>Contra miglior voler, voler mal pugna;</l>
<l>Onde contra il piacer mio, per piacerli,</l>
<l>Trassi dell'acqua non sazia la spugna.</l></lg>
<lg>
<l>Mossimi; e il Duca mio si mosse per li</l>
<l>Luoghi spediti pur lungo la roccia,</l>
<l>Come si va per muro stretto a' merli,</l></lg>
<lg>
<l>Chè la gente che fonde a goccia a goccia</l>
<l>Per gli occhi il mal che tutto il mondo occupa</l>
<l>Dall'altra parte in fuor troppo s'approccia.</l></lg>
<lg>
<l>Maledetta sie tu, antica lupa,</l>
<l>Che più che tutte l'altre bestie hai preda,</l>
<l>Per la tua fame senza fine cupa!</l></lg>
<lg>
<l>O ciel, nel cui girar par che si creda</l>
<l>Le condizion di quaggiù trasmutarsi,</l>
<l>Quando verrà per cui questa disceda?</l></lg>
<lg>
<l>Noi andavam co' passi lenti e scarsi,</l>
<l>Ed io attento all'ombre ch'i' sentia</l>
<l>Pietosamente piangere e lagnarsi:</l></lg>
<lg>
<l>E per ventura udi': Dolce Maria;</l>
<l>Dinanzi a noi chiamar così nel pianto,</l>
<l>Come fa donna che in partorir sia;</l></lg>
<lg>
<l>E seguitar: povera fosti tanto,</l>
<l>Quanto veder si può per quell'ospizio,</l>
<l>Ove sponesti il tuo portato santo.</l></lg>
<lg>
<l>Seguentemente intesi: O buon Fabrizio,</l>
<l>Con povertà volesti anzi virtute,</l>
<l>Che gran ricchezza posseder con vizio.</l></lg>
<lg>
<l>Queste parole m'eran sì piaciute,</l>
<l>Ch'io mi trassi oltre per aver contezza</l>
<l>Di quello spirto, onde parean venute.</l></lg>
<lg>
<l>Esso parlava ancor della larghezza</l>
<l>Che fece Niccolao alle pulcelle,</l>
<l>Per condurre ad onor lor giovinezza.</l></lg>
<lg>
<l>O anima che tanto ben favelle,</l>
<l>Dimmi chi fosti, dissi, e perchè sola</l>
<l>Tu queste degne lode rinnovelle?</l></lg>
<lg>
<l>Non fia senza mercè la tua parola,</l>
<l>S'io ritorno a compier lo cammin corto</l>
<l>Di quella vita che al termine vola.</l></lg>
<lg>
<l>Ed egli: Io ti dirò, non per conforto</l>
<l>Ch'io attenda di là, ma perchè tanta</l>
<l>Grazia in te luce prima che sie morto.</l></lg>
<lg>
<l>I' fui radice della mala pianta,</l>
<l>Che la terra cristiana tutta aduggia</l>
<l>Sì, che buon frutto rado se ne schianta.</l></lg>
<lg>
<l>Ma, se Doagio, Lilla, Guanto e Bruggia</l>
<l>Potesser, tosto ne saria vendetta;</l>
<l>Ed io la cheggio a lui che tutto giuggia.</l></lg>
<lg>
<l>Chiamato fui di là Ugo Ciapetta:</l>
<l>Di me son nati i Filippi e i Luigi,</l>
<l>Per cui novellamente è Francia retta.</l></lg>
<lg>
<l>Figliuol fui d'un beccaio di Parigi.</l>
<l>Quando li regi antichi venner meno</l>
<l>Tutti, fuor ch'un renduto in panni bigi,</l></lg>
<lg>
<l>Trova'mi stretto nelle mani il freno</l>
<l>Del governo del regno, e tanta possa</l>
<l>Di nuovo acquisto, e sì d'amici pieno,</l></lg>
<lg>
<l>Ch'alla corona vedova promossa</l>
<l>La testa di mio figlio fu, dal quale</l>
<l>Cominciar di costor le sacrate ossa.</l></lg>
<lg>
<l>Mentre che la gran dote Provenzale</l>
<l>Al sangue mio non tolse la vergogna,</l>
<l>Poco valea, ma pur non facea male.</l></lg>
<lg>
<l>Lì cominciò con forza e con menzogna</l>
<l>La sua rapina; e poscia, per amenda,</l>
<l>Pontì e Normandia prese, e Guascogna.</l></lg>
<lg>
<l>Carlo venne in Italia, e, per amenda,</l>
<l>Vittima fe' di Curradino; e poi</l>
<l>Ripinse al ciel Tommaso, per amenda.</l></lg>
<lg>
<l>Tempo vegg'io, non molto dopo ancoi,</l>
<l>Che tragge un altro Carlo fuor di Francia,</l>
<l>Per far conoscer meglio e sè e i suoi.</l></lg>
<lg>
<l>Senz'arme n'esce, e solo con la lancia</l>
<l>Con la qual giostrò Giuda, e quella ponta</l>
<l>Sì, ch'a Fiorenza fa scoppiar la pancia.</l></lg>
<lg>
<l>Quindi non terra, ma peccato ed onta</l>
<l>Guadagnerà, per sè tanto più grave,</l>
<l>Quanto più lieve simil danno conta.</l></lg>
<lg>
<l>L'altro, che già uscì preso di nave,</l>
<l>Veggio vender sua figlia, e patteggiarne,</l>
<l>Come fan li corsar dell'altre schiave.</l></lg>
<lg>
<l>O avarizia, che puoi tu più farne,</l>
<l>Poi ch'hai il sangue mio a te sì tratto,</l>
<l>Che non si cura della propria carne?</l></lg>
<lg>
<l>Perchè men paia il mal futuro e il fatto,</l>
<l>Veggio in Alagna entrar lo fiordaliso,</l>
<l>E nel Vicario suo Cristo esser catto.</l></lg>
<lg>
<l>Veggiolo un'altra volta esser deriso;</l>
<l>Veggio rinnovellar l'aceto e il fele,</l>
<l>E tra vivi ladroni esser anciso.</l></lg>
<lg>
<l>Veggio il novo Pilato sì crudele,</l>
<l>Che ciò nol sazia, ma, senza decreto,</l>
<l>Portar nel tempio le cupide vele.</l></lg>
<lg>
<l>O Signor mio, quando sarò io lieto</l>
<l>A veder la vendetta, che, nascosa,</l>
<l>Fa dolce l'ira tua nel tuo secreto?</l></lg>
<lg>
<l>Ciò ch'i' dicea di quell'unica sposa,</l>
<l>Dello Spirito Santo, e che ti fece</l>
<l>Verso me volger per alcuna chiosa,</l></lg>
<lg>
<l>Tant'è risposto a tutte nostre prece,</l>
<l>Quanto il dì dura; ma, quando s'annotta</l>
<l>Contrario suon prendemo in quella vece.</l></lg>
<lg>
<l>Noi repetiam Pigmalione allotta,</l>
<l>Cui traditore e ladro e patricida</l>
<l>Fece la voglia sua dell'oro ghiotta;</l></lg>
<lg>
<l>E la miseria dell'avaro Mida,</l>
<l>Che seguì alla sua dimanda ingorda,</l>
<l>Per la qual sempre convien che si rida.</l></lg>
<lg>
<l>Del folle Acchan ciascun poi si ricorda,</l>
<l>Come furò le spoglie, sì che l'ira</l>
<l>Di Iosuè qui par ch'ancor lo morda.</l></lg>
<lg>
<l>Indi accusiam col marito Safira:</l>
<l>Lodiamo i calci ch'ebbe Eliodoro;</l>
<l>Ed infamia tutto il monte gira</l></lg>
<lg>
<l>Polinestor ch'ancise Polidoro.</l>
<l>Ultimamente ci si grida: Crasso,</l>
<l>Dicci, chè il sai, di che sapore è l'oro.</l></lg>
<lg>
<l>Talor parliam l'un alto, e l'altro basso,</l>
<l>Secondo l'affezion ch'a dir ci sprona,</l>
<l>Ora a maggiore, ed ora a minor passo.</l></lg>
<lg>
<l>Però al ben che il dì ci si ragiona,</l>
<l>Dianzi non er'io sol ma qui da presso</l>
<l>Non alzava la voce altra persona.</l></lg>
<lg>
<l>Noi eravam partiti già da esso,</l>
<l>E brigavam di soverchiar la strada</l>
<l>Tanto, quanto al poder n'era permesso;</l></lg>
<lg>
<l>Quand'io senti', come cosa che cada,</l>
<l>Tremar lo monte: onde mi prese un gielo,</l>
<l>Qual prender suol colui ch'a morte vada.</l></lg>
<lg>
<l>Certo non si scotea sì forte Delo</l>
<l>Pria che Latona in lei facesse il nido</l>
<l>A parturir li due occhi del cielo.</l></lg>
<lg>
<l>Poi cominciò da tutte parti un grido</l>
<l>Tal, che il Maestro inver di me si feo,</l>
<l>Dicendo: Non dubbiar, mentr'io ti guido.</l></lg>
<lg>
<l><emph>Gloria in excelsis</emph>, tutti, <emph>Deo</emph>,</l>
<l>Dicean, per quel ch'io da vicin compresi,</l>
<l>Onde intender lo grido si poteo.</l></lg>
<lg>
<l>Noi ci restammo immobili e sospesi,</l>
<l>Come i pastor che prima udîr quel canto,</l>
<l>Fin che il tremar cessò, ed ei compièsi.</l></lg>
<lg>
<l>Poi ripigliammo nostro cammin santo:</l>
<l>Guardando l'ombre che giacean per terra,</l>
<l>Tornate già in su l'usato pianto.</l></lg>
<lg>
<l>Nulla ignoranza mai con tanta guerra</l>
<l>Mi fe' desideroso di sapere,</l>
<l>Se la memoria mia in ciò non erra,</l></lg>
<lg>
<l>Quanta pare'mi allor pensando avere:</l>
<l>Nè per la fretta dimandare er'oso,</l>
<l>Nè per me lì potea cosa vedere:</l></lg>
<lg>
<l>Così m'andava timido e pensoso.</l></lg></div3>
<div3 n="Introduzione">
<p>Continuando il suo poema intende lo autore nel presente capitolo trattare d'alcune parlature, le quali fanno li peccatori di quello quinto circolo, e fa essere diversità in esse in questo modo: che lo die fanno menzione d'alcune opere vertudiose opposite ad avarizia, le quali collaudandole in suo pianto purgano loro peccato; la notte parlano tutto dell'opposito atto, cioè biasmando alcune opere avere fatte nella prima vita, siccome nelle istorie di quelli così viziosi in avarizia si contiene. Or è da sapere che l'autore purga in questo quinto circolo sì li avari come li prodighi, imperquello che, come appare nel quarto dell'Etica, la prodigalitade è così vizio estremo della virtude di liberalitade come l'avarizia; vero è che la prodigalitade gitta l'avere smisuratamente, siccome chiaramente è detto nel VII capitolo dello Inferno.</p>
<p>E però che altro non intende l'autore nel presente capitolo, è da esponere lo testo al modo consueto a perfezione del nostro lavorìo</p></div3>
<div3><head>vv. 1-3</head>
<p>Cioè che il volere del predetto papa, il quale avea licenziato Dante che si partisse e lasciasse lui orare, impugnava contro il volere di Dante, il quale avea ancora desiderio di sapere da lui alcuna cosa; e perchè 'l volere del papa era migliore che 'l suo, però lo seguì, e volle anzi contentare quello, che seguire pur sua volontade; e però dice: <emph>Trassi dell'acqua</emph>, cioè non fui così contento com'io sarei stato se io avessi avuto da lui risposta ad ogni mio appetito</p></div3>
<div3><head>vv. 4-9</head>
<p><emph>Come si va per muro stretto a' merli</emph>. Qui vuole mostrare l'arduità per la strettezza del suo camminare. Nel quale circolo a mostrare che le umane voglie sono più viziate d'avarizia che d'altro peccato, pone tante anime che 'l sentieri è stretto e faticoso d'andarvi per persona, che sia d'altra disposizione. <add resp="ed">6</add> <emph>Per muri stretti</emph>, qui dà esemplo di muri delle cittadi e di castelli ch'hanno uno andito stretto appresso li merli ad andare d'intorno le guardie.</p>
<p><add resp="ed">7</add> Cioè quelli avari che piangendo purgano sua colpa.</p>
<p><add resp="ed">9</add> Cioè occupano dal monte per lo detto circolo tanto che l'andirivieni rimane molto stretto</p></div3>
<div3><head>v. 10</head>
<p>Cioè avarizia, la quale elli figura, come nel primo capitolo dell'Inferno è detto, ad una lupa</p></div3>
<div3><head>v. 11</head>
<p>Cioè rubagione, quasi a dire: quest'avarizia ruba e piglia più della umana natura, che altra viziosa operazione</p></div3>
<div3><head>v. 12</head>
<p><emph>Cupa</emph>, cioè senza termine cava, ovvero senza fondo</p></div3>
<div3><head>vv. 13-15</head>
<p>Apostrofa al cielo, cioè all'ordine del moto superno, e dice: dappoi che 'l si vede, com'è detto nel primo capitolo dell'Inferno, che tu dèi produrre lo veltro, che la scaccerà del mondo, quando sarà elli? quasi a dire: io non ho grande voglia di veder tal vizio del mondo essere dicresciuto e annichilato, cognoscendo tanto danno, come qui pare, che adovra sua fattura</p></div3>
<div3><head>vv. 16-24</head>
<p>Segue il poema e chiaro appare come udirono parole di umilitade di nostra Donna, e toccare di sua povertade, e specialmente quando nacque Cristo suo figliuolo, che non ebbe altro ospizio che 'l presepio, nè altri lenzuoli che fieno e la paglia, che ivi era per strame delli animali</p></div3>
<div3><head>vv. 25-27</head>
<p>Si legge nelle istorie di Roma che uno Fabrizio romano, il quale era dei consoli della terra, ed era persona molto virtudiosa e amatore del reggimento pubblico, e al suo tempo fu molto tentato da Pirro re delli Epirioti che se egli gli volesse tradir Roma, e adoperare che elli ne fosse signore, elli lo sarebbe posseditore di molto avere e di molto oro. Fu risposto al detto Pirro per Fabrizio ch'elli era romano, e che li romani amavano più d'essere signori d'uomini che di essere signori d'oro solo; sichè non voleva per essere signore d'oro abbandonare lo suo consolatico, per lo quale era signore e d'uomini e dell'oro che era signoreggiato da quelli. E però dice l'autore: Fabrizio volle innanzi essere virtudioso e povero, che traditore e possedere ricchezze</p></div3>
<div3><head>vv. 31-33</head>
<p>Siccome è scritto nella istoria di san Nicolao, essendo lo predetto vescovo di Mira, per rivelazione seppe che in quella cittade era uno grande uomo, il quale avea tre figliuole molto belle, ed era caduto in tanta povertà ch'elli propose una sera di mettere queste sue figliuole al luogo disonesto, acciò ch'elli potesse trarre sua vita. Saputo san Nicolao questa proposta tolse, come piacque a Dio, tre sacchetti di denari, ne' quali per ciascuno era tanta moneta che era dicevole dote a ciascuna di quelle, e quelli nell'ora di mezza notte gittò per una finestra in casa del gentile uomo. Quando venne alla mattina questo gentile uomo trovò li detti danari, laudò Dio, e sottrassesi dal detto proposito e maritolle; sichè elle non caddeno per larghezza di san Nicolao in così vituperoso stato come sarebbe avvenuto se ciò non fosse stato. Le quali parole mostrano come venneno da appetito non mosso da avarizia. Sì di san Nicolao come di Fabrizio e di nostra Donna</p></div3>
<div3><head>vv. 37-39</head>
<p>Quasi persuadendo dice: io te ne rimunererò con fama nel mondo, lo quale elli appella vita che corre al termine per lo decorso del tempo</p></div3>
<div3><head>vv. 40-42</head>
<p>Chiaro appare, cioè sentia li suoi discendenti essere così disposti che perch'elli sapessono suo stato, non lo aiterebbono d'orazione, nè d'altro beneficio. Sichè soggiunge: Io ti dirò chi io sono, perch'io m'avveggio che in te è grazia, per la quale tu fai questo viaggio innanzi la tua morte, ma non perch'io speri che se nella prima vita si sa novelle di me, ch'elli mi giovi, nè si abbrevii mia pena</p></div3>
<div3><head>vv. 43-45</head>
<p>Questo che parlava fu Ugo Ciapetta, il quale conta ch'elli fu radice di quella mala pianta, la quale adugia tutta la terra cristiana, cioè di quella che oggi si fa chiamare la Casa di Francia.</p>
<p><add resp="ed">45</add> Cioè che rade volte si trova in esse persona virtudiosa, nè dritta, nè leale</p></div3>
<div3><head>vv. 46-48</head>
<p>Qui dice come di tale malizia pesa molto a quelle terre di Fiandra, e che s'elle avesseno podere, elle ne farebbeno ben vendetta.</p>
<p><add resp="ed">48</add> Cioè lo Ugo predetto la cheggio a Dio che tutti giuggia, cioè giudica che elli la faccia</p></div3>
<div3><head>vv. 49-54</head>
<p><emph>Chiamato fui</emph>, elli è da sapere che questo Ugo Ciapetta fu figliuolo d'uno beccaro di Parigi, e fu gentilesca e generosa persona, e sapeva tanto apparere tra le persone, ch'elli era famigliare e camarlingo e del distretto consiglio del re di Francia, il quale fu l'ultimo della casa antica e dritta di Francia discendenti di Carlo Magno e delli altri regi antichi. Avenne a morte lo predetto re; non trovandosi alcuno della detta casa, questo Ugo fece incoronare un suo figliuolo del detto reame di Francia, e trovossi essere ben tanto ponderoso tra perchè sapea li secreti del reame, ed eziandio avea saputo trovare amici, ch'elli li venne fatto. Sichè la casa di questi Filippi e Luigi e Carli che sono oggi, non sono della dritta casa, ma sono discesi da uno beccaro parigino.</p>
<p><add resp="ed">54</add> <emph>Renduto in panni</emph>, cioè che la casa prima era tutta spenta salvo che uno, il quale era romito e santo, e che mai non fu desideroso di signoria temporale, e una donzella, la quale fu mogliere del detto figliuolo d'Ugo Ciapetta</p></div3>
<div3><head>vv. 61-66</head>
<p>Cioè infino che quelli della detta casa non ebbeno per dota di donna la signoria di Provenza, elle aveano sì poco dello avere del mondo, ed erano fievolemente imparentati che poco prode li facea la corona di Francia, ma al postutto non li nocea, nè elli li faceano male. Poichè Luigi primogenito re di Francia, e Carlo suo fratello tolseno per moglieri le due figliuole del conte di Provenza <emph>quondam</emph>, avenno ricchezza, e furno appresso lo suo titolo del reame chiamati conti di Provenza. Elli cominciorono ad usare suo podere in mala parte, cioè in rapinare per ogni suo modo avere e signorie; e tanto si dilatò sua forza che preseno e Normandia e Guascogna, come appare nel testo. Or lo detto Carlo fratello di Luigi venne in Italia per campione della Chiesa contra lo re Manfredi figliuolo di Federigo secondo, del quale è fatto menzione nel X capitolo dello Inferno, e quello scacciò, e infine l'uccise, poi prese l'isola di Cicilia, e quella possedèo fino che lo re di Ragona per forza gliela tolse, ed ello se ne tornò in Puglia; e d'allora infino a questo die l'hanno posseduta li discendenti del detto Carlo</p></div3>
<div3><head>v. 68</head>
<p>Vittima, siccome dice sant'Isidoro nel libro delle Etimologie, è a dire sacrificio. <emph>Ivi</emph>. <emph>Di Curradino</emph>. Elli è da sapere che 'l predetto Federigo secondo ebbe uno figliuolo legittimo, e tutti li altri furono naturali, ed ebbe nome lo re Currado d'Allemagna, del quale rimase uno fanciullo, nome Curradino, ch'era nel corpo della madre quando lo detto re Currado morì. Venne lo dette Curradino nelle parti d'Italia, siccome è detto nel XXVIII capitolo dello Inferno, e infine li fu tagliata la testa contra ragione e giustizia</p></div3>
<div3><head>v. 69</head>
<p>Ancora è da sapere che san Tommaso d'Aquino dell'ordine de' predicatori, essendo maestro parigino stava a Napoli, imperquello che 'l detto Carlo l'avea volontieri apresso di sè, e consigliavasi spesso con lui, avvegnachè rade volte tenea suo consiglio. In processo di tempo fu ordinato per messer lo papa concilio a Lion sovra Rodano di Provenza, e furono lì invitati e citati brevemente tutti li valorosi cherici, e fra gli altri fu mandato per san Tommaso predetto. Quando venne al dì della partita di san Tommaso da Napoli, ed elli fu al detto Carlo a chiederli commiato, e a sapere s'elli li volea commettere alcuna cosa. Lo re li disse: fra Tommaso, se 'l papa vi domanda di me, che risposta farete voi? E san Tommaso disse: io dirò pure la verità. Or partissi san Tommaso per andare a Lione. Lo re considerando la parola di fra Tommaso, temette imperquello ch'elli sapea che se 'l vero si sapesse delle sue opere, ello dispiacerebbe a tutti; davasene molta malinconia; li medici, che aveano guardia di sua persona, avvedendosi di questo domandonno la cagione. Costui lo disse a uno; lo detto medico disse: messere, se voi volete, lo rimedio è trovato. Lo re disse: vollo fare. Lo detto medico montò a cavallo con quella compagnia che a lui piacque, e dì e notte cavalcò ch'elli l'ebbe aggiunto, e disse a fra Tommaso: messer lo re è stato molto malinconioso che vi lasciò partire senza uno medico, ch'avesse guardia della vostra persona in questo viaggio, e però m'ha mandato ch'io vegna a vostra custodia. Lo frate lo ringraziò com'era da fare, e disse: sia la volontà del Signore. Da lìe a due die lo medico unse lo necessario d'uno veleno, per lo quale lo detto frà andò all'altra vita. Or dice l'autore: <emph>Ripinse</emph>, cioè che tutte le anime sono create del celestiale Creatore, sichè vengono dal cielo al mondo; quando tornano poi in Paradiso, sono ripinte al cielo. <emph>Ivi.</emph> <emph>Per amenda</emph>. Questo vocabolo che ripete tre volte l'autore, come appare nel testo, è equivoco, cioè hae più significazioni. Ed è da sapere ch'elli nasce da questo verbo <emph>Amendo, as, at</emph>, che è verbo che significa agere in altri ira, turbazione e furiositade; onde <emph>amens</emph>, che è suo participio, significa l'animo turbato, o irato, o furioso; onde si segue <emph>amendus, a, um</emph>, adiettivo dell'animo, cioè animo irato, o turbato, o furioso. Tolle l'autore la dizione femminina, perchè l'applica alla volontade del detto Carlo. Onde lo primo <emph>amenda</emph> pone per volontà furiosa; lo secondo <emph>amenda</emph> per volontade iracondiosa; lo terzo <emph>amenda</emph> per volontade turbata</p></div3>
<div3><head>vv. 70-75</head>
<p>Ancora è da sapere che 'l sopradetto Luigi re di Francia ebbe due figliuoli, uno figliuolo nome Filippo Nasetto primogenito, e fu re, ed ebbe due figliuoli; l'uno ch'ebbe nome Filippo, e fu lo primogenito, e succedette nel reame, l'altro ch'ebbe nome Carlo. E perchè li primogeniti possedeano tutto lo patrimonio, era detto a questo Carlo, Senzaterra, quasi senza signoria. Lo quale Carlo venne in Italia per contrastare ai fedeli dello imperio, e venne con tradimenti e inganni; e di Firenze cacciò una parte, la quale fu appellata parte de' Cerchi; infine non acquistò terreno, ricchezze, nè onore. E però dice l'autore: elli non addusse altre arme che quelle di Giuda, cioè tradimenti; per lo quale tradimento elli cacciò la detta parte di Firenze</p></div3>
<div3><head>vv. 79-81</head>
<p><emph>L'altro che già</emph>. Ancora è da sapere che 'l detto primo Carlo, il quale fu fratello di Luigi, e di cui è detto e di sue ovre disopra, si nacque un re Carlo Ciotto, il quale succedette poi nel reame di Puglia. Or avvenne caso che 'l detto padre del Ciotto, convenne andare per alcuni fatti a corte di papa, sichè quando si partì da Napoli, ebbe li suoi baroni e raccomandolli questo Carlo Ciotto ch'elli dovessono avere custodia e guardia di lui, imperquello che elli sapeva che 'l re di Ragona era savio, e quand'elli sapesse che elli non era in Napoli, forse verrebbe a terra con navilio; e però s'elli venisse, io vi comando sotto pena della testa, che voi non esciate a battaglia con lui in nullo modo; guardate pur la città dentro. Andò lo detto Carlo a corte. Come lo re di Ragona, che tenea Cicilia, lo seppe, fece armare quattro galee e con la maggiore trombata del mondo entrò nel porto di Napoli trombando e drizzando stendali, e gridando alla morte del re Carlo e delli suoi seguaci. Questo Carlo Ciotto veggendosi ricevere tanta onta, salìe in galea con sua gente con otto galee, e vennero verso queste quattro. Questi a poco a poco uscirono del porto tuttavolta ascareggiando quelli. Come tutti furono fuori del porto, e quelli del re di Cicilia mandonno uno palombaro sotto la galera, dov'era lo detto Carlo Ciotto, lo quale la forò nel fondo in più luoghi; la galea andava giuso che quelli che v'erano sopra non se ne avvedeano. In questo mezzo giungeno XV galee del re di Cicilia in aiutorio a quelle quattro. Quando que' di Napoli videno tanto navilio, misonsi a fuggire dentro dal porto; quella del Ciotto era già sì piena d'acqua, che non potèo scampare, sich'elli lo presono e menonlo in Cicilia. Quando lo re Carlo tornò da corte, e trovò tali novelle, elli fece tagliare la testa a tutti quelli baroni, a cui avea commesso che non uscisseno per nullo modo col suo figliuolo alla battaglia; poi in processo di tempo si contrasse alcuni matrimonii tra essi, di che fu liberato da prigione lo detto Carlo Ciotto, e tornòe in Puglia.</p>
<p><add resp="ed">80</add> Lo detto re Carlo Ciotto ebbe una sua figliuola la quale egli die a messer Azzo da Este da Ferrara per moglie, e questo parentade fece per moltissima pecunia che 'l detto messer Azzo diè al detto messer Carlo Ciotto, e però elli dice che 'l vede patteggiare e vendere la carne sua, tutto a simile come li corsari del mare vendeno per moneta le sue schiave</p></div3>
<div3><head>vv. 82-84</head>
<p>Poichè Ugo Ciapetta ha toccato delle malvagie ovre de' suoi discendenti in parte esclama alla avarizia, e dice: tu hai tratto sì a te li miei discendenti, ch'elli sono convertiti sì in te, che l'essere loro gli è in oblivione e dimenticanza, e non curano più di sua carne</p></div3>
<div3><head>vv. 85-87</head>
<p>Qui vuole l'autore mostrare che Ugo parlando con esso vaticinava di quello che doveva avvenire, e diceli: e perchè men ti para quello che avverrà, io tel voglio predire, acciò che non ti sia di tanta ammirazione quanto sarebbe se non lo sapessi nel tempo ch'ello saràe.</p>
<p><add resp="ed">86</add> Qui tocca il predetto una istoria delle mal fatte cose che fenno di quelli della casa di Francia, la quale fu in questo modo. Essendo messer Benedetto Gaitano cardinale di Roma, lo quale fu poi papa, e chiamato Bonifacio, elli fu mandato per legato nelle parti di Francia. Sichè non ebbe dallo re Filippo re di Francia quello onore che a lui parea che si convenisse, nè eziandio per lui li fu lasciato fare suo ufficio siccome legato in quelle contrade. Era lo detto messer Benedetto una altera e superba persona, indegnossi contra lo detto re, e sempre da quel tempo innanzi li portò grandissimo odio e malvolere. In processo di tempo fu fatto lo detto messer Benedetto papa, com'è detto nel terzo capitolo dell'Inferno; volle nuocere quant'elli sapea al detto re Filippo, sì che li mandò uno suo legato, e mandolli a dire ch'elli intendea di sapere da chi elli tenea lo reame. Lo re Filippo udì mal volontieri tale ambasciata, e disse che a bando lo detto legato si partisse in fra terzo die del suo territorio, e dielli sì corto termine che appena camminando giusta posse elli si potesse spacciare del detto terreno in tre die; e mandò lo detto re gente drieto al detto legato, e fe' comandamento: s'ello non è al detto termine fuori del nostro reame, rimenatemelo preso a Parigi. Lo detto legato, cognoscendo la volontà del re, spacciossi più tosto che potèo e fece la relazione al papa, per la quale crescè al papa ancora maggiore l'odio e la nimistade. Di lì a pochi giorni lo re fece conficcare alla porta del palagio del papa e a quella de' cardinali per ciascuno una scritta, che dicea: Filippo re di Francia a te Bonifacio, che sei in vece di sommo pontefice, salute poca overo neuna; sappi che noi non cognosciamo nè tegnamo nostro reame da alcuna mondana persona, e chi altro tenesse noi abbiamo per eretico. Allora vedendo questo Bonifacio fu più infiammato contra lo detto re, ed allora seppe tanto trattare che discordia sorse tra lo conte di Fiandra e lo re di Francia, di che le loro genti si miseno in campo, e fue sconfitto lo re di Francia con tutta sua gente. D'allora innanzi lo detto re non cessò mai di cercare la morte di Bonifacio, e giunsesi colli Colonnesi, ch'erano inimici del detto papa. Infine uno cavalieri, ch'era messo del re con l'aiutorio de' Colonnesi lo preseno in Alagna. Lo detto papa sentendosi preso, mai non volle nè mangiare nè bere, e battèo tanto lo capo al muro che ello morì. Or dice Ugo: <emph>Veggio in Alagna</emph>, cioè in quella terra. <emph>Ivi.</emph> <emph>Fiordaliso</emph>. Lo giglio che è l'arma della casa del re di Francia.</p>
<p><add resp="ed">87</add> <emph>E nel Vicario</emph>, etc. Cioè lo papa preso, che è invece di Cristo in terra</p></div3>
<div3><head>v. 88</head>
<p>Cioè fattolo morire</p></div3>
<div3><head>v. 89</head>
<p>Cioè l'uomo del supplizio e della morte</p></div3>
<div3><head>vv. 91-93</head>
<p><add resp="ed">91</add> <emph>Veggio il nuovo Pilato</emph>, cioè lo re di Francia.</p>
<p><add resp="ed">92</add> Qui tocca Ugo un'altra istoria, come fu fattura del re di Francia che l'ordine de' Tempieri fosse sciolto, e questo per avere le sue rendite d'oltramonte</p></div3>
<div3><head>vv. 94-102</head>
<p>Quasi a dire: quando sarà che l'ira tua ne faccia vendetta, la quale vendetta è nascosta nel tuo secreto, la quale ira pensando che sarà vendetta, m'è già dolce? Dette le sopradette cose Ugo Ciapetta tornò a proposito, e dice: quello ch'io dicea di nostra Donna di sopra è lo nostro preghiero e lo nostro parlare lo die, ma la notte biasmiamo quelli che sono stati viziati del vizio dell'avarizia, lo quale qui si purga</p></div3>
<div3><head>vv. 103-105</head>
<p>Questo Pigmaleon fu di Tiro e fu fratello di Dido mogliere di Sicheo, e poi dopo la morte di Sicheo si inamicò con Eneas, com'è detto nel quinto capitolo dello Inferno. Or lo detto Pigmaleon essendo vivo Sicheo suo cognato, per succedere nella sua ricchezza e regno fu tanto costretto da avarizia ch'elli a tradimento l'uccise; per la quale cagione lo detto Ugo l'appella traditore del patricida, cioè di Sicheo il quale uccise suo padre</p></div3>
<div3><head>vv. 106-108</head>
<p>Questo Mida fu re di Tracia, e avvenne che Bacco andò un giorno a casa sua; questo Mida lo ricevè cortesemente, poi anzi ch'elli si partisse, disse ch'elli li volea domandare uno dono; Bacco li promise di farlo. Questi per somma avarizia domandò ch'elli volea che ogni cosa, ch'elli toccasse, divenisse oro; Bacco li fe' la grazia. Quando questi venne per mangiare, il pane e l'altre vivande diventarono d'oro, sichè non potea mangiare; andossene a Bacco e pregollo ch'elli lo dovesse liberare da questa cosa. Bacco li disse: va, sì ti lava in uno fiume, e sarai liberato; questi andò a bagnarsi e fu libero, ma quell'ora innanzi quel fiume mena oro, ed è appellato Pagliuola. Or lo detto Mida si inselvatichìo e stava pure a' boschi. Avvenne questione intra Febo e Pana dio della natura, lo quale Pana abitava suso uno monte, ch'ebbe nome Timollo; ed era la quistione chi di loro cognoscerebbe meglio un buono citarizzare. Fu chiamato per giudice lo Dio della detta montagna, dove abitava Pana: diè per sentenzia che Febo avea vinto. Mida disse che quella sentenzia era male data. Febo irato contra Mida, li fe'diventare le orecchia d'asino. E però dice ello che la domandazione ingorda fu cagione delle beffe che si possono fare di lui</p></div3>
<div3><head>vv. 109-111</head>
<p>Siccome è scritto in libro di Iosuè, capitolo VII Moises condusse un gran tempo lo popolo d'Israel per lo diserto, menando quelli in terra di promissione. Avvenne che Moises morì anzi che 'l detto popolo avesse compiuto suo viaggio; sichè fu costituito nello ufficio, ch'avea Moises, uno Iosuè del medesimo tribo di Levi figliuolo di Nom. Or costui conducea lo popolo a suo viaggio per lo modo del suo predecessore, quando avvenne ch'elli ebbe passato lo fiume Iordano, e fu nella terra chiamata Anatante, e un Accan figliuolo di Cari del tribo di Iuda cominciò a rubare secretamente di quelli abitatori di Anatante, e furon spoglie d'oro e d'ariento, e avere assai, delle persone di quelle parti. A Dio spiaceva che 'l popol suo rubasse alcuni, pagavalo in questo modo, che com'elli s'affrontavano con alcuno suo nimico, che li volesse turbare lo cammino, ed elli perdeano. Vedendo Iosuè più volte perdere la sua gente e pugna, lamentavasi a Dio e dicea: tu ch'hai promesso al popolo tuo ch'ello anderà in terra di promissione là dov'ello sarà signore e non subietto ad altri che solo a te, com'è questo fatto? El pare che tu voglia che 'l non vada più innanzi, imperquello che come noi ci affrontiamo in campo contra quelli, che ne vogliono vietare lo viaggio, noi siamo sconfitti e perdenti. E Dio per revelazione li fece assapere ch'elli era per lo peccato di Accan, il quale rubava per empia avarizia, sich'elli facea contra lo precetto: <emph>Non concupisces rem proximi tui</emph> etc.; ma fa prendere lo detto Accan, e tutti li suoi discendenti e sua roba e avere; lui fa lapidare e le sue cose fa ardere. Iosuè udito questo precetto da Dio manda per Accan, e a lui fece confessare lo suo malefizio, poi lo fe' lapidare al popolo e i figliuoli e le figliuole, e l'avere fece ardere. Fatta questa giustizia incontanente lo popolo trionfò contra quelli, che di quello paese li voleano vietare lo suo cammino</p></div3>
<div3><head>vv. 112-114</head>
<p>Ancora dice Ugo Ciapetta: noi redarguimmo Saffira e suo marito, li quali furono avari e non ebbeno fede che la vita apostolica potesse avere tanta perfezione quanto era bastevile senza aiutorio nè soccorso di moneta. Elli si legge nelli atti delli apostoli, capitolo quinto, che molta gente vedendo san Pietro e gli altri apostoli di Cristo fare grandissimi miracoli, si convertiano ad essi, e vendeano sue possessioni, e li denari presentavano agli apostoli, che li davano alli poveri per Dio, poi li seguiano e teneano loro vita. E fra gli altri fu uno Anania che vedendo questi miracoli, si puose in quore di volere seguire la vita apostolica, e disselo a Saffira sua moglieri; questa rispuose che ben li piacea; e andorono questi, e vendèno uno suo campo che avevano. Quando ebbero li denari, Saffira disse ad Anania: el non sarebbe senno a presentare agli apostoli tutti questi denari, imperquello che l'uomo non sa quello ch'elli avvegna; ello è buono che noi ne ritegnamo ascostamente alcuna parte, sichè se altro incontrasse di costoro, noi abbiamo sovra chi ritornare. Anania disse: saviamente hai detto, e così faremo. Ascosono una parte di quelli danari, l'altra presentonno a san Piero. Come Dio volse san Piero seppe lo difetto di quelli. Come elli furono dinanzi a san Piero, biasmando elli loro avarizia, di presente amendue caddeno morti, imperquello che voleano comperare e mischiare la vita apostolica con avarizia e viziosa vita.</p>
<p><add resp="ed">113</add> Elli si trova nelle istorie che in Asia regnava uno re, ch'ebbe nome Seleuco, il quale adorava l'idole, e fra li altri n'aveano uno da chi elli avea risponso, nome Apolline. Or volendo Apolline sedurre a maggior sacrifizio fare lo detto Seleuco disse a lui uno die: sappi ch'elli è alle confine di Asia una cittade, che ha nome Ierusalem; in la quale abitano uno popolo, che adorano uno suo Dio, e quel popolo li ha fatto un molto ricco e nobile templo, e molto adornato di paramenti, e vasellamenti fatti e ordinati a sacrificio, ed hanne in tanta quantitade ch'elli sono d'avanzo; e però manda làe tuoi ambasciatori e fa che tu n'abbi, sichè in quelli vaselli tu mi sacrifichi: e sappi per certo che se tu mi sacrificherai in quelli vaselli, e faràmi sacrificio, io ti darò tutto ciò, che tu mi saprai domandare, ancora ello li n'è tanto d'avanzo d'oro e d'ariento, che s'elli te li mandano, tu serai il più ricco uomo del mondo. Udito questo Seleuco, costretto da avarizia, mandò un suo ambasciadore a Ierusalem, nome Eliodoro, con questa ambasciata che li dovesse piacere di mandare a suo signore di quelli vasellamenti e adornamenti ch'erano nel suo tempio, imperquello che lo suo signore avea proposto di volere fare un tempio al suo Dio simile ornato come quello. Fulli detto di no per li principi de' sacerdoti. Lo detto Eliodoro volle di notte andare ad involarne; com'ello fu nel tempio, elli apparve uno cavallo molto orribile, lo quale li saliette addosso e cominciollo a scalcieggiare e a romperlo tutto con li piedi. Vedendosi Eliodoro in così mala frega, tornò a Dio e domandolli perdonanza, sichè Dio li perdonò ed elli tornò a Seleuco a dirli novelle. Per la qual avarizia al detto Seleuco ne sorse infamia, la quale è mo notevile per tutto lo mondo</p></div3>
<div3><head>vv. 115-117</head>
<p>Ancora biasimano l'avarizia di Polinestor, lo quale fece ancidere Polidoro suso lo lito del mare per avere lo suo avere, siccome è trattato nel XXX capitolo dello Inferno nella storia di Ecuba moglie di Priamo e madre di Polidoro.</p>
<p><add resp="ed">116</add> Questo Crasso fu un grande consolo di Roma al tempo ch'ella signoreggiava tutto; rebellossi una cittade a Roma, sichè vi fu mandato ad assedio grande oste de' romani, e fu fatto capitano universale di Roma lo detto Crasso. Stato costui per un tempo ad assedio della detta cittade, elli patteggiò con quelli di quella terra s'elli li voleano dare certa quantità d'oro, ch'elli si leverebbe da assedio con tutta sua gente. Accordonsi di fare ciò; sichè questo Crasso secretamente entrò nella terra una notte per ricevere lo predetto oro. Li cittadini quando ebbero costui dentro, sì lo presono e la mattina lo portonno suso le mura della terra, acciò che quelli dell'oste lo vedessono, e scolarli l'oro caldo giuso per la gola, e diceano: <emph>Aurum sitisti, aurum bibe</emph>, cioè: tu avesti sete d'oro, e tradivi il tuo commune, mo tòi, bevine. E però dice che li predetti biasmando l'avarizia di Crasso, disseno parlando a lui: di che sapore è l'oro, dillo da che il sai</p></div3>
<div3><head>vv. 118-123</head>
<p>Or conclude Ugo, e dice: non ti maravigliare s'io ti parea solo rinnovellare queste istorie, ma dicealo diverso in voce; questa gente dicono anco elle queste istorie secondo che l'affezione nostra è grande, che altri dice basso, altri forte, e altri gridando; sì ch'io non era nè solo sono, ma non era verso te innanzi di me persona che lo dicesse così alta voce com'io; e però tu udimi pur me solo</p></div3>
<div3><head>vv. 124-129</head>
<p>Segue lo autore lo poema partendosi da Ugo Ciapetta, e introducendo nuova materia a suo parlare; e dice che sentì tutto tremare lo monte, come nel testo chiaro appare; lo quale terremoto li mise grande paura. Altro non hanno a significare queste parole se non per bellezza del poema</p></div3>
<div3><head>vv. 130-132</head>
<p>Delo è una isola, la quale è in Romania, e fu molto viziosa di tremuoti e brevemente elli erano sì grandi che non si si poteano edificare alcuni edificii per casamenti. Or trattano li poeti che Latona dea essendo gravida, venne alla detta isola a partorire Febo e Diana, e da quella ora innanzi quella isola non tremò più. Febo fingeno li poeti per lo sole e Diana per la luna. L'allegoria della detta fabula è ch'elli credetteno che li tremoti venisseno da costellazione, e per alcuna congiunzione che fosse nel segno che è ascendente del detto luogo, ello fosse liberato da' tremoti per una certa stagione. E però l'autore volendo fare comparazione del tremuoto ch'elli sentì suso lo monte del Purgatorio, dice ch'elli non crede che l'isola di Delo tremasse alcuna fiata così forte innanzi che Latona partorisse li due occhi del cielo, cioè lo sole e la luna</p></div3>
<div3><head>vv. 133-138</head>
<p>Segue il poema mostrando come tutti i peccatori laudonno Dio per lo detto tremuoto, il quale fu per l'anima di Stazio, che a quel punto fu libera di sua pena come infra appariràe</p></div3>
<div3><head>vv. 139-141</head>
<p>Cioè che questo inno fu in prima udito dai pastori delle pecore e del bestiame, che da altre persone, quando li angeli cantonno nella natività di Cristo: <emph>Gloria in excelsis Deo, et in terra pax hominibus</emph> etc</p></div3>
<div3><head>vv. 142-144</head>
<p>Segue il poema mostrando come cessò lo tremoto e 'l canto, e come quelli avari, che lì si purgano, tornonno nel pristino stato</p></div3>
<div3><head>vv. 145-151</head>
<p>Cioè che molto avea grande voglia d'essere fuori di dubbio, imperquello che 'l non sapea pensare per certo la cagione del tremuoto.</p>
<p><add resp="ed">149</add> Quasi a dire, io era timido di guastare nostra sollecitudine, e di non noiare al mio duca.</p>
<p>E qui compie la sentenzia del XX capitolo.</p></div3></div2>

<div2><head>XXI</head>

<div3 n="Versi">
<lg>
<l>La sete natural che mai non sazia,</l>
<l>Se non con l'acqua onde la femminetta</l>
<l>Sammaritana dimandò la grazia,</l></lg>
<lg>
<l>Mi travagliava, e pungeami la fretta</l>
<l>Per la impacciata via retro al mio Duca,</l>
<l>E condoleami alla giusta vendetta.</l></lg>
<lg>
<l>Ed ecco, sì come ne scrive Luca;</l>
<l>Che Cristo apparve a' duo ch'erano in via,</l>
<l>Già surto fuor della sepulcral buca,</l></lg>
<lg>
<l>Ci apparve un'ombra, e dietro a noi venìa,</l>
<l>Dappiè guardando la turba che giace;</l>
<l>Nè ci addemmo di lei, sì parlò pria,</l></lg>
<lg>
<l>Dicendo: Frati miei, Dio vi dea pace.</l>
<l>Noi ci volgemmo subito, e Virgilio</l>
<l>Rende'li il cenno ch'a ciò si conface.</l></lg>
<lg>
<l>Poi cominciò: Nel beato concilio</l>
<l>Ti ponga in pace la verace corte,</l>
<l>Che me rilega nell'eterno esilio.</l></lg>
<lg>
<l>Come, diss'egli, e parte andavam forte,</l>
<l>Se voi siete ombre che Dio su non degni?</l>
<l>Chi v'ha per la sua scala tanto scorte?</l></lg>
<lg>
<l>E il Dottor mio: Se tu riguardi i segni</l>
<l>Che questi porta e che l'angel proffila,</l>
<l>Ben vedrai che co' buon convien ch'e' regni.</l></lg>
<lg>
<l>Ma perchè lei che dì e notte fila,</l>
<l>Non gli avea tratta ancora la conocchia,</l>
<l>Che Cloto impone a ciascuno e compila,</l></lg>
<lg>
<l>L'anima sua, ch'è tua e mia sirocchia,</l>
<l>Venendo su, non potea venir sola;</l>
<l>Perocch'al nostro modo non adocchia.</l></lg>
<lg>
<l>Ond'io fui tratto fuor dell'ampia gola</l>
<l>D'inferno per mostrarli, e mostrerolli</l>
<l>Oltre quanto il potrà menar mia scuola.</l></lg>
<lg>
<l>Ma dinne, se tu sai, perchè tai crolli</l>
<l>Die' dianzi il monte, perchè tutti ad una</l>
<l>Parver gridare infino a' suoi piè molli?</l></lg>
<lg>
<l>Sì mi die' dimandando per la cruna</l>
<l>Del mio disio, che pur con la speranza</l>
<l>Si fece la mia sete men digiuna.</l></lg>
<lg>
<l>Quei cominciò: Cosa non è che sanza</l>
<l>Ordine senta la religione</l>
<l>Della montagna, o che sia fuor d'usanza.</l></lg>
<lg>
<l>Libero è qui da ogni alterazione;</l>
<l>Di quel che il cielo in sè da sè riceve</l>
<l>Esserci puote, e non d'altro, cagione:</l></lg>
<lg>
<l>Perchè non pioggia, non grando, non neve,</l>
<l>Non rugiada, non brina più su cade,</l>
<l>Che la scaletta de' tre gradi breve.</l></lg>
<lg>
<l>Nuvole spesse non paion, nè rade,</l>
<l>Nè corruscar, nè figlia di Taumante</l>
<l>Che di là cangia sovente contrade.</l></lg>
<lg>
<l>Secco vapor non surge più avante</l>
<l>Ch'al sommo de' tre gradi ch'io parlai,</l>
<l>Ov'ha il vicario di Pietro le piante.</l></lg>
<lg>
<l>Trema forse più giù poco od assai;</l>
<l>Ma, per vento che in terra si nasconda,</l>
<l>Non so come, quassù non tremò mai:</l></lg>
<lg>
<l>Tremaci quando alcuna anima monda</l>
<l>Sentesi, sì che surga, o che si muova</l>
<l>Per salir su, e tal grido seconda.</l></lg>
<lg>
<l>Della mondizia il sol voler fa pruova,</l>
<l>Che, tutto libero a mutar convento,</l>
<l>L'alma sorprende, e di voler le giova.</l></lg>
<lg>
<l>Prima vuol ben; ma non lascia il talento</l>
<l>Che divina giustizia contra voglia,</l>
<l>Come fu al peccar, pone al tormento.</l></lg>
<lg>
<l>Ed io che son giaciuto a questa doglia</l>
<l>Cinquecento anni e più, pur mo sentii</l>
<l>Libera volontà di miglior soglia.</l></lg>
<lg>
<l>Però sentisti il tremoto, e li pii</l>
<l>Spirti per lo monte render lode</l>
<l>A quel Signor, che tosto su gl'invii.</l></lg>
<lg>
<l>Così ne disse; e però che si gode</l>
<l>Tanto del ber quant'è grande la sete,</l>
<l>Non saprei dir quant'e' mi fece prode.</l></lg>
<lg>
<l>E il savio Duca: Omai veggio la rete</l>
<l>Che qui vi piglia, e come si scalappia,</l>
<l>Perchè ci trema, e di che congaudete.</l></lg>
<lg>
<l>Ora chi fosti piacciati ch'io sappia,</l>
<l>E, perchè tanti secoli giaciuto</l>
<l>Qui se', nelle parole tue mi cappia.</l></lg>
<lg>
<l>Nel tempo che il buon Tito con l'aiuto</l>
<l>Del sommo rege vendicò le fora,</l>
<l>Ond'uscì il sangue per Giuda venduto,</l></lg>
<lg>
<l>Col nome che più dura e più onora</l>
<l>Er'io di là, rispose quello spirto,</l>
<l>Famoso assai, ma non con fede ancora,</l></lg>
<lg>
<l>Tanto fu dolce mio vocale spirto,</l>
<l>Che, Tolosano, a sè mi trasse Roma,</l>
<l>Dove mertai le tempie ornar di mirto.</l></lg>
<lg>
<l>Stazio la gente ancor di là mi noma:</l>
<l>Cantai di Tebe, e poi del grande Achille,</l>
<l>Ma caddi in via con la seconda soma.</l></lg>
<lg>
<l>Al mio ardor fur seme le faville,</l>
<l>Che mi scaldar, della divina fiamma,</l>
<l>Onde sono allumati più di mille;</l></lg>
<lg>
<l>Dell'Eneida dico, la qual mamma</l>
<l>Fummi, e fummi nutrice poetando:</l>
<l>Senz'essa non fermai peso di dramma.</l></lg>
<lg>
<l>E, per esser vivuto di là quando</l>
<l>Visse Virgilio, assentirei un sole</l>
<l>Più ch'i' non deggio al mio uscir di bando.</l></lg>
<lg>
<l>Volser Virgilio a me queste parole</l>
<l>Con viso che, tacendo, dicea: Taci:</l>
<l>Ma non può tutto la virtù che vuole;</l></lg>
<lg>
<l>Chè riso e pianto son tanto seguaci</l>
<l>Alla passion da che ciascun si spicca,</l>
<l>Che men seguon voler ne' più veraci.</l></lg>
<lg>
<l>Io pur sorrisi, come l'uom ch'ammicca;</l>
<l>Perchè l'ombra si tacque, e riguardommi</l>
<l>Negli occhi, ove il sembiante più si ficca.</l></lg>
<lg>
<l>E se tanto lavoro in bene assommi,</l>
<l>Disse, perchè la faccia tua testeso</l>
<l>Un lampeggiar d'un riso dimostrommi?</l></lg>
<lg>
<l>Or son io d'una parte e d'altra preso;</l>
<l>L'una mi fa tacer, l'altra scongiura</l>
<l>Ch'i' dica: ond'io sospiro, e sono inteso</l></lg>
<lg>
<l>Dal mio maestro, e: Non aver paura,</l>
<l>Mi disse, di parlar; ma parla, e digli</l>
<l>Quel ch'e' dimanda con cotanta cura.</l></lg>
<lg>
<l>Ond'io: Forse che tu ti meravigli,</l>
<l>Antico spirto, del rider ch'io fei;</l>
<l>Ma più d'ammirazion vo' che ti pigli.</l></lg>
<lg>
<l>Questi, che guida in alto gli occhi miei,</l>
<l>È quel Virgilio, dal qual tu togliesti</l>
<l>Forte a cantar degli uomini e de' Dei.</l></lg>
<lg>
<l>Se cagione altra al mio rider credesti,</l>
<l>Lasciala per non vera essere, e credi</l>
<l>Quelle parole che di lui dicesti.</l></lg>
<lg>
<l>Già si chinava ad abbracciar li piedi</l>
<l>Al mio Dottor; ma e' gli disse: Frate,</l>
<l>Non far, chè tu se' ombra, ed ombra vedi.</l></lg>
<lg>
<l>Ed ei surgendo: Or puoi la quantitate</l>
<l>Comprender dell'amor ch'a te mi scalda.</l>
<l>Quando dismento nostra vanitate,</l></lg>
<lg>
<l>Trattando l'ombre come cosa salda.</l></lg></div3>
<div3 n="Introduzione">
<p>Nel presente capitolo l'autore, seguendo suo poema, tocca cinque cose. La prima introduce Stazio a parlare con Virgilio. La seconda dice la cagione del tremuoto predetto nel precedente capitolo, escludendo che non avvenne per cagioni naturali. La terza tocca la conformitade della volontade dell'anime, la quale hanno con la giustizia di Dio. La quarta tocca della condizione ch'ebbe Stazio nella prima vita, poi nella seconda vita fino a quell'ora. La quinta e ultima, compiendo suo capitolo, denota le amistevole accoglienze e reverenti, che fece Stazio a Virgilio.</p>
<p>Della prima cosa chiaro apparirà nella esposizione del testo.</p>
<p>Alla seconda cosa è da sapere, siccome lo Filosofo tratta nel libro della Meteora, ello si leva dalla terra per lo calore de' radii del sole vapori di due modi, ovvero di due qualitadi, l'uno è umido, l'altro è secco; dell'umido si genera nebbia, nuvole, pioggia, neve, tempesta, brozza e rogiada secondo lo tempo che è, e secondo la qualità del vapore, siccome nel primo e nel secondo della detta Meteora appare. Del secco, s'ello esce fuori della terra, si generano venti, e alcuna volta trova nell'aire vapori umidi, e quelli frange e rompe, e così fa tonitruo, con ciò sia che per la sua siccitade ello attragge al luogo alto, e questi sono vapori secchi e sottili, e se sono grossi vapori e siano nel profondo della terra e per li raggi del sole vogliano uscire fuori e trovino caverne in quella ora si adunino lì, e per la sua moltitudine rompeno e frangeno lo grosto della terra e fanno tremuoto, e se 'l grosto della terra è sì duro, che non si possa rompere, allora per lo impeto che vorrebbe uscire fuora, fa grande combattimento, e simile genera tremuoto, ma allora senza ruina, siccome prova Aristotile del terzo della detta Meteora.</p>
<p>Or argomenta così l'autore: questo monte di che elli fa menzione, è tanto alto, che dal muro della città, sulla quale porta elli trovò l'angelo, che li fece li P nella fronte in suso ello è sovra tutta quella regione dell'aiere, dove puonno ascendere li più sottili e più secchi vapori, che ascendano. Or se lo luogo, di che elli fa menzione, è ancora più alto, seguesi che vapori adatti a generare movimento non vi siano, imperquello che se elli vi fosseno, elli sarebbono più adatti a discendere da quel luogo che da ascendere sopra quello. Sichè per alcuni radii di sole nè d'altro pianeto, li detti vapori secchi o grossi, nè eziandio d'altra qualità, non potrebbono ascendere sopra quel luogo, e <emph>per consequens</emph> non si muoveno, di che non gli è per ragione naturale tremuoto. Adunque se tremuoto li è, elli per cagione sovranaturale è la quale l'autore pone che avvegna per segno quando alcuna anima si libera dalla pena, e ascende alli alti luoghi e gloriosi. E parla per metafora l'autore in questo modo, che sia come lo vapore, che è nel fondo della terra, ascende alle regioni alte per lo radio del sole, e fa tremuoto, così l'anima che è purgata dal peccato, e come vapore per la grazia di Dio ascende alli luoghi della gloria, <emph>per consequens</emph> dee fare tremuoto.</p>
<p>Alla terza cosa è da sapere che la volontade tende universalmente in quel fine in che è somma felicitade, senza alcuna distinzione, e a quella drizza ogni sua azione e movimento. Un'altra volontà si è, la quale l'autore appella <emph>talento</emph>, e questa tende ben similmente a quella somma felicità, ma non <emph>simpliciter sed secundum quid</emph>, secondo quello talento, s'intende per modo ragionevole e ordinato ad acquirere quella somma felicitade, ovvero beatitudine, siccome è chiaro in <emph>Prima Secundae</emph> di santo Tommaso, questione quarta, articolo quarto. Or mette l'autore che l'anime poichè sono alla seconda vita e sono nel Purgatorio, già ogni sua volontà si conforma colla volontà e giustizia di Dio, sichè in confuso quanto è per sua volontade tende a beatitudine, cioè ad ascendere al Paradiso a vedere Dio. Ma perchè sua volontà, com'è detto, si conforma con quella della giustizia di Dio, hanno sovra essa lo talento, cioè che non hanno appetito d'ascendere se non per modo ordinato. E questo modo in quanto si rispetta colla divina giustizia è <emph>secundum quid</emph>. Avale dice l'autore: tutte le anime del Purgatorio <emph>simpliciter</emph> vogliono montare al Paradiso, ma <emph>secundum quid</emph> non se non quando sono purgate. Sichè sì tosto come sono abili e disposte a ricevere tale beatitudine, adesso hanno talento di montare, e innanzi no; tutto simile come nelle naturali cose che sì tosto come sono disposte a ricevere nuova forma, adesso ella le sovraviene, e fine che non sono disposte, non le sovraviene tutto che siano in possanza di potere venire in tale disposizione.</p>
<p>Alla quarta cosa è da sapere che Stazio fu da Tolosa, e fu nel tempo dello avvenimento di Cristo, e fu uno grande poeta, e fece più volumi, fra li quali fece lo <emph>Thebaydos</emph>, il quale tratta de' fatti della città di Tebe; poi ne cominciò uno dei fatti d'Achilles, lo quale elli non compiè perchè morì: fu pagano in prima, poi per li miracoli delli apostoli diventò Cristiano, avvegnachè fosse secretamente, e come apparirà alcuni versi che disse Virgilio nella sua Bucolica, li quali paiono profetizzare dell'avvenimento di Cristo e della natività di lui in la Vergine, furono grande cagione a dovere disponere Stazio farsi cristiano.</p>
<p>La quinta cosa apparirà chiaro nella sposizione del testo di Dante</p></div3>
<div3><head>vv. 1-3</head>
<p>Seguendo suo poema l'autore vuole mostrare come avea grande desiderio di sapere la cagione del tremuoto predetto, e dice a quello desiderio <emph>sete naturale</emph>, imperquello che li uomini naturalmente desiderano di sapere, siccome lo Filosofo dice nel primo della Metafisica.</p>
<p><add resp="ed">2</add> Quasi a dire: nulla cosa può quietare tal sete, se non vedere la essenzia di quello che diè la grazia alla Samaritana come dice santo Matteo</p></div3>
<div3><head>vv. 4-6</head>
<p>Cioè questo desiderio molto lo stimolava; e la sollecitudine dall'altra parte lo pungea, sichè convenia andare drieto a suo duca, ancora si convenia con dolore della pena ch'elli vedea sostenere a quelli peccatori, che vi si purgavano</p></div3>
<div3><head>vv. 7-12</head>
<p>Qui introduce per esemplo Stazio, e dice siccome è scritto in Luca che a quel modo apparve Stazio, ad essi, che Cristo fece a santo Iacomo e santo Ioanni fuori del castello quando resuscitò. Lo quale Stazio venia guardando li peccatori, che ivi si purgavano, tutto al modo che essi facevano</p></div3>
<div3><head>v. 15</head>
<p><emph>Che a ciò si conface</emph>, cioè <emph>et cum spiritu tuo</emph></p></div3>
<div3><head>v. 18</head>
<p>Cioè giuso in lo limbo, com'è detto nel primo dello Inferno</p></div3>
<div3><head>v. 19</head>
<p>Cioè che Stazio si meravigliò com'era che anima perduta montasse a quelli luoghi</p></div3>
<div3><head>v. 22</head>
<p>Chiaro appare per grazia, ch'era in Dante</p></div3>
<div3><head>vv. 28-33</head>
<p>Cioè perchè questi non è ancor morto elli avea bisogno di guida, imperocchè li mortali non puonno sapere di queste cose perchè altramente è loro scienzia. Sichè a tale bisogno io, cioè Virgilio, fui tratto dello Inferno a dovere essere suo duca e suo conducitore infino a quel luogo che la scienzia naturale per sè stessa lo potrà condurre. Onde s'intende <emph>tacite</emph>: se da lì innanzi vorrà andare con altra guida, converrà avere sua bisogna.</p>
<p><add resp="ed">29</add> <emph>Lachesis</emph>, siccome è detto nel XXXIII capitolo dello Inferno, si è lo decorso della vita, la quale per successione di tempo fila lo lino posto suso la rocca di Cloto, quando è tutto filato è compiuta la vita umana, ed ha nome quel termine <emph>ad quem</emph>, Atropos. Or altro non dice l'autore se non: questa che fila die e notte non ha anco compiuta la sua roccata, sichè si conclude: elli non è ancora morto</p></div3>
<div3><head>vv. 34-36</head>
<p>Or detto Virgilio la condizion sua e di Dante, domanda la cagione del tremuoto, per lo quale tremò lo monte fino giuso alla marina, che è da piè del detto monte, dove fue cinto l'autore da Virgilio d'uno giunco, com'è detto nel primo del Purgatorio</p></div3>
<div3><head>vv. 37-39</head>
<p>Mo parla quie l'autore allo lettore del poema, e dice: Virgilio domandò sì di punto punto del mio desiderio che solo la speranza, ch'io ebbi d'udire risposta fece la mia sete essere alquanto cibata e contenta, imperquello che avea domandato e la cagione del tremuoto e quella del gridare, che tutti fenno, com'è detto nel precedente capitolo</p></div3>
<div3><head>vv. 40-45</head>
<p>Qui risponde Stazio alla domanda di Virgilio e dice: tu dèi sapere che queste cose di qua suso segueno uno ordine, il quale elle senteno e sanno per usanza; il quale ordine esclude cagioni naturali, imperquello che sappi che questo luogo è libero da ogni alterazione naturale, e, nota, da quelle che sono generabili e corruttibili ch'ello riceve bene alterazione in quanto alcuna anima si partirà quando è purgata, e anderàe in Paradiso, ancora quando alcuna anima li sovravegnirà; ancora per alcuni sospetti che 'l detto luogo sovra d'alcune costellazioni, che ad alcuna ora li saranno aperte da Oriente, e da un'altra li saranno aperte da Occidente. E però adesso dice: essere ci puote di quello che il cielo da sè in sè ne riceve, cioè che il cielo, come mostra Aristotile nel primo <emph>Coeli ed Mundi</emph>, non è alterabile <emph>nisi secundum locum e per partes</emph>, non che cambi forma, non che si corrompi, nè generi altro cielo nè altra cosa</p></div3>
<div3><head>vv. 46-48</head>
<p>Qui esclude le cagioni naturali, le quali secondo le opinioni dei filosofi posseno essere cagioni di tremuoti; ed avvegnachè molto fosseno attribuite a produrre tale effetto, elle non sono se non quelle che sono dette di sovra, le quali pone Aristotile nella Meteora, libro terzo, e l'altra reprova. Sichè l'autore in persona di Stazio vuole escludere ogni opinione distinguendo tutte quelle cagioni secondo esse che potrebbono produrre tremuoto, e dice: <emph>Perchè non pioggia, non grando, non neve</emph>, le quali si generano nelle seconde regioni dell'aiere de' vapori umidi e grossi.</p>
<p><add resp="ed">47</add> Che simile si generano nella seconda regione dell'aire predetta di vapori umidi e sottili.</p>
<p><add resp="ed">48</add> Cioè che pone che la porta del Purgatorio, di che è fatta menzione nel nono capitolo di questo Purgatorio, si è alta fino alla terza regione dell'aiere, cioè che li gradi predetti, dove sta l'angiolo suso, sieno alla fine della seconda regione, e al cominciamento della terza, e prendeno tanto della terza regione, quanto puonno montare li vapori secchi</p></div3>
<div3><head>v. 50</head>
<p>Chiaro appare del tuono e della saetta.</p>
<p><emph>Ivi</emph>. La figlia di Atamante è l'arco del cielo, il quale è appellato <emph>yris</emph>, ed è nuvola illuminata dalli raggi d'alcuno corpo luminoso siccome o sole o luna; secondo ch'ella è o rara o densa fa diverso colore, siccome mostra lo Filosofo nella sua Meteora. Sichè altro non vuole dire Stazio se non implessione alcuna non ascende qua suso, la qual possa generare alcuno di quelli effetti, che sono cagione di terremuoti</p></div3>
<div3><head>v. 51</head>
<p>Cioè lo detto arco cangia contrade di là, cioè dalla parte abitabile della terra, e dice <emph>di là</emph> perchè erano, com'è detto oppositi su la terra della regione arida e abitabile. <emph>Cangia</emph>, cioè cambia, imperquello che lo detto arco sempre è dall'opposita parte del sole, s'ello è in oriente, l'arco è in ponente, se lo sole è in mezzodie, l'arco è in settentrione, se lo sole è in ponente, l'arco è in oriente. Or pognon li poeti <emph>fabulose</emph> che la figlia di Atamante, la quale avea nome <emph>yris</emph>, si trasformasse in lo detto arco celeste in questo modo. Vedendo Iuppiter li peccati e le malvagità dei mondani uomini discese in terra, e parlò con Nettuno dio del mare, e ordinonno lo diluvio. Vero è ch'elli lo fe' assapere a Deucalion e Pirra sua moglie, li quali andonno suso lo monte di Parnaso, e li scamponno l'acqua, come tratta Ovidio nel primo <emph>Methamorphoseos</emph>. Ancora era tra li vivi uno Atamante lo quale avea una sua figliuola giovanetta, la quale più volte avea sacrificato a Iuno, per li quali sacrifici ella compiacea sì a Iuno ch'ella non volle ch'ella perisse, sì la tolse in sua famigliaria, e quella vestia come sua donzella, e da quell'ora innanzi ella avea l'uffizio d'essere sua nunzia; avea nome <emph>yris</emph>. E perchè le familiarie vanno vestite di diversi colori, sì appare la detta <emph>yris</emph>, quando sua donna la manda, di diversi colori. E però parlando l'autore della detta <emph>yris</emph>, poeticamente dice <emph>la figlia di Atamante</emph></p></div3>
<div3><head>vv. 52-54</head>
<p>Ancora a dichiarazione dice Stazio che vapore secco non ascende più suso che alli predetti tre gradi, imperquello che li vapori quanto la sua forma si somiglia al fuoco, tanto montano più suso, siccome chiaro appare nel quarto <emph>Coeli et mundi</emph>, dove tratta di gravitade e levitade.</p>
<p><add resp="ed">54</add> Chiaro appare dell'angelo predetto, lo quale figura la podestà ecclesiastica circa lo sacramento della penitenzia</p></div3>
<div3><head>vv. 55-57</head>
<p>Ora vuole elli dire: forse che 'l trema bene fino alli detti tre gradi o poco più suso per le cagioni naturali, cioè per vento, che sia incluso nelle caverne della terra, sicom'è detto che sono cagione di tremuoto.</p>
<p><add resp="ed">57</add> Quasi a dire: quassù non può essere vapore recluso in terra, imperquello che non può tanto ascendere, sichè per tal modo non ci può tremare</p></div3>
<div3><head>vv. 58-60</head>
<p>Or qui dice la cagione del tremuoto che avvenne là suso, e dice che quando alcuna anima si sente monda, la quale ha perfetta voglia e talento di ascendere alla gloria, ed ella si leva, allora trema lo monte, e tutte le anime che vi sono suso dal pedale infino alla cima gridano: <emph>Gloria in excelsis Deo</emph> etc., cioè, che laudano Dio, e però dice: <emph>e tal grido seconda</emph></p></div3>
<div3><head>vv. 64-66</head>
<p>Qui fa l'autore differenzia tra la volontà e 'l talento, com'è detto; la volontà sempre vuole l'ultimo e perfetto fine, ma la giustizia di Dio vuole, acciò ch'ella sia tutta intera satisfatta, che siccome lo peccatore ebbe volontà di peccare e peccò, così abbia talento di stare e stia e a sua suggezione e purgazione; sichè lo talento è volontà <emph>secundum quid</emph>, com'è detto</p></div3>
<div3><head>vv. 67-72</head>
<p>Or dice Stazio che stato settecento anni e più a quel tormento e pur in quell'ora sentì libera voglia, cioè talento d'ascendere alla gloria di Dio: sichè per lui fu lo tremuoto, e per lui li pietosi spiriti abitanti nella montagna laudarono Dio, siccome chiaro appare</p></div3>
<div3><head>vv. 73-75</head>
<p>Qui segue l'autore lo poema mostrando per comparazione quanto li era in diletto essere fuori del dubbio ch'avea cioè della cagione del tremuoto</p></div3>
<div3><head>v. 76</head>
<p><emph>El savio duca</emph>, cioè Virgilio. <emph>Ivi</emph>. <emph>La rete</emph>, cioè la giustizia di Dio che li tiene</p></div3>
<div3><head>v. 77</head>
<p><emph>Si scalappia</emph>, cioè si dislaccia</p></div3>
<div3><head>v. 78</head>
<p><emph>Perchè ci trema</emph>, cioè la cagione efficiente. <emph>Ivi</emph>. <emph>E di che congaudete</emph>, cioè a che fine il fate</p></div3>
<div3><head>vv. 79-81</head>
<p>Certificata a piacere la sua domanda, qui ne li fa una altra dimandando, come appare, di suo essere nella prima vita; la quale hae due parti, la prima chi elli fu, la seconda perchè tanti secoli giacque, cioè la cagione di sì lunga pena. Secolo si intende cento anni.</p>
<p><add resp="ed">81</add> <emph>Mi cappia</emph>, cioè m'acchiappa</p></div3>
<div3><head>v. 82</head>
<p><emph>Nel tempo che</emph>. Qui tocca Stazio, vogliendo mostrare lo tempo, lo quale correa nella sua prima vita, una istoria romana, la quale fu nel suo tempo, e in questo modo: che fu uno imperadore romano lo quale ebbe nome Vespasiano, imperquello che le vespe li faceano nel naso nido, fu liberato per san....</p>
<p>Veggendo Vespasiano essere guarito, domandò lo detto santo, in cui virtù elli facea tale miracolo, lo santo gli rispose: in virtù di Cristo crocifisso figliuolo di Dio. Questi dimandò chi lo crocifisse, fulli risposto: li Giudei, li quali tegnono Ierusalem. Puosesi in quore Vespasiano di vendicare tale offesa, assediolli un gran tempo, e morì. Rimase in imperio Tito suo figliuolo, il quale addusse a fine la impresa del padre, e pigliò Ierusalem, e li Giudei disperse per lo mondo. Sichè nel tempo che fu lo detto Tito, e fece la vendetta della morte di Cristo, in quello tempo era Stazio vivo</p></div3>
<div3><head>v. 85</head>
<p>Cioè col nome poetico perchè era poeta e trovatore di versi</p></div3>
<div3><head>v. 86</head>
<p><emph>Quello spirto</emph>, cioè Stazio così rispuose</p></div3>
<div3><head>v. 87</head>
<p>Cioè che ancora non era in lo detto tempo cristiano, nè avea quella fede</p></div3>
<div3><head>vv. 88-90</head>
<p>Nota che questo secondo <emph>vocale spirto</emph> intende parlatura, e però dice <emph>dolce</emph>, sichè l'autore non pecca nel suo dittato in vagazione che spirito e equivoco in questa parte.</p>
<p><add resp="ed">89</add> Cioè che la fama del suo poetizzare fece che Tito mandò per esso, e venne a Roma, e lìe fue coronato di mirto, cioè di mirtella, come in quel tempo era consuetudine che quando si dava convento ad uno poeta in segno d'approvazione, si li ponea una ghirlanda di mirtella in capo tutto simile come alli legisti la berretta</p></div3>
<div3><head>vv. 91-93</head>
<p>Cioè che Stazio compuose uno volume delle gesta di Tebe. Poi ne compuose un altro dei fatti d'Achille, del quale fu fatta menzione nel quarto capitolo dello Inferno, e soggiunge che questa seconda poetria non si compiè perchè cadde, cioè morì</p></div3>
<div3><head>vv. 94-99</head>
<p>Chiaro appare come imparò poetizzare dallo Eneida di Virgilio</p></div3>
<div3><head>v. 101</head>
<p><emph>Un sole</emph>, cioè in cielo solare che è XXVIII anni</p></div3>
<div3><head>v. 102</head>
<p>Cioè che Virgilio l'impuose silenzio per non turbare lo dire di Stazio</p></div3>
<div3><head>vv. 103-108</head>
<p><emph>Ma non può</emph>, nota che li segni estrinseci palesano la intrinseca passione, e questo avviene perchè da unica anima è la passione intrinseca e lo moto dei membri esteriori, chè se uno è allegro, elli è impossibile che nelli occhi e atti della bocca non appaia; e così è converso. E però dice che la virtù che vuole, cioè la razionabilitade, non può raffrenare sì li membri corporei, che non appaia alcuno segno</p></div3>
<div3><head>vv. 109-111</head>
<p>Qui apresta materia per quello ch'elli intende dire a bellezza del poema</p></div3>
<div3><head>vv. 112-114</head>
<p>Accorto Stazio che Dante rise, lo congiurò e disse: se tutta la fatica ch'hai nel tuo viaggio si assommi, cioè compia suo intento, dimmi perchè gli occhi tuoi mi dimostrano alquanto riso; cioè: se Dio ti doni grazia di fare tuo viaggio perchè cagione ridestu mo?</p></div3>

<div3><head>vv. 115-117</head>
<p>Cioè che Virgilio li puose, com'è detto, silenzio, e Stazio lo congiurava che parlasse</p></div3>
<div3><head>vv. 118-120</head>
<p>Cioè ch'ebbe parola di parlare da Virgilio</p></div3>
<div3><head>vv. 124-126</head>
<p>Cioè che Virgilio scrisse ne' suoi volumi e delle condizioni degli Dei e delli uomini, dalli quali volumi lo detto Stazio imparò</p></div3>
<div3><head>vv. 127-129</head>
<p>Per torli sospetto che non avesse riso in derisione.</p>
<p>Ed è da notare che i segni che possono importare dubbio e tirarsi in mala parte, sono da schifare</p></div3>
<div3><head>vv. 130-136</head>
<p>Chiaro appare come Stazio volonteroso di onorare Virgilio con tanta affezione andò verso lui per abbracciarlo già dimentico come erano ombre, e che non erano lì con li corpi, sì che si potessono abbracciare. La quale affezione chiaro appare nel testo che comprendea sì suo cognoscere che trattava le spirituali cose come temporali; e però dice: <emph>Trattando l'ombre come cosa salda</emph>.</p>
<p>E qui compie la sentenzia del predetto capitolo.</p>
<p>Or l'allegoria della sopradetta fabula è che fittivamente li poeti volleno trattare delle condizioni del mondo, sichè volendo parlare del diluvio, del quale per Dio fatto assapere a Noè e alla moglie, siccome è scritto nel <emph>Genesis</emph>, fingeno e diceno ad Deucalion ed a sua moglie, e volendo mostrare che alcuni furono in quella prima etade amati da Dio, li quali ebbeno cognoscenzia di lui, e così li faceano sacrificio come si convenia, li quali scampano da tale ruina, siccome fu Enoc, si dicono <emph>fittive</emph>, della figliuola di Tamante, ch'ebbe nome <emph>yris</emph>. E siccome lo sacrificare di quelli si valse e fu utile a loro salvazione, che non si perdettero nel diluvio, che figura l'ultimo giudicio, così a memoria la giustizia di Dio quando manda quello arco, per patto fae noto che tale giudicio non sarà infra uno certo tempo, e quando ristarà di mandare quello, e terrallo apresso sè, sarà segno che 'l detto diluvio verrà, cioè l'ultimo giudicio, e però è chiamata la detta <emph>yris nuntia Iunonis</emph>, la quale quando viene, mostra ch'ancora si tiene della amistà intra Dio e li uomini mondani.</p></div3></div2>

<div2><head>XXII</head>

<div3 n="Versi">
<lg>
<l>Già era l'angel dietro a noi rimaso,</l>
<l>L'angel che n'avea volti al sesto giro,</l>
<l>Avendomi dal viso un colpo raso:</l></lg>
<lg>
<l>E quei ch'hanno a giustizia lor disiro,</l>
<l>Detto n'avea, <emph>Beati</emph>, in le sue voci,</l>
<l>Con <emph>sitio</emph>, e senz'altro ciò forniro.</l></lg>
<lg>
<l>Ed io, più lieve che per l'altre foci,</l>
<l>M'andava sì, che senza alcun labore</l>
<l>Seguiva in su gli spirti veloci:</l></lg>
<lg>
<l>Quando Virgilio incominciò: Amore,</l>
<l>Acceso di virtù, sempre altro accese,</l>
<l>Pur che la fiamma sua paresse fuore.</l></lg>
<lg>
<l>Onde, dall'ora che tra noi discese</l>
<l>Nel limbo dello inferno Giovenale,</l>
<l>Che la tua affezion mi fe' palese,</l></lg>
<lg>
<l>Mia benvoglienza inverso te fu quale</l>
<l>Più strinse mai di non vista persona,</l>
<l>Sì ch'or mi parran corte queste scale.</l></lg>
<lg>
<l>Ma dimmi, e come amico mi perdona</l>
<l>Se troppa sicurtà m'allarga il freno,</l>
<l>E come amico omai meco ragiona:</l></lg>
<lg>
<l>Come poteo trovar dentro al tuo seno</l>
<l>Luogo avarizia, tra cotanto senno</l>
<l>Di quanto, per tua cura, fosti pieno?</l></lg>
<lg>
<l>Queste parole Stazio muover fenno</l>
<l>Un poco a riso pria; poscia rispose:</l>
<l>Ogni tuo dir d'amor m'è caro cenno.</l></lg>
<lg>
<l>Veramente più volte appaion cose,</l>
<l>Che dànno a dubitar falsa matera,</l>
<l>Per le vere cagion che son nascose.</l></lg>
<lg>
<l>La tua dimanda tuo creder m'avvera</l>
<l>Esser ch'io fossi avaro in l'altra vita,</l>
<l>Forse per quella cerchia dov'io era:</l></lg>
<lg>
<l>Or sappi ch'avarizia fu partita</l>
<l>Troppo da me, e questa dismisura</l>
<l>Migliaia di lunari hanno punita.</l></lg>
<lg>
<l>E, se non fosse ch'io drizzai mia cura,</l>
<l>Quand'io intesi là ove tu esclame,</l>
<l>Crucciato quasi all'umana natura:</l></lg>
<lg>
<l>Per che non reggi tu o sacra fame</l>
<l>Dell'oro, l'appetito de' mortali?</l>
<l>Voltando sentirei le giostre grame.</l></lg>
<lg>
<l>Allor m'accorsi che troppo aprir l'ali</l>
<l>Potean le mani a spendere, e pentemi</l>
<l>Così di quel come degli altri mali.</l></lg>
<lg>
<l>Quanti risurgeran co' crini scemi,</l>
<l>Per l'ignoranza, che di questa pecca</l>
<l>Toglie il pentir vivendo, e negli stremi!</l></lg>
<lg>
<l>E sappi che la colpa, che rimbecca</l>
<l>Per dritta opposizione alcun peccato,</l>
<l>Con esso insieme qui suo verde secca.</l></lg>
<lg>
<l>Però, s'io son tra quella gente stato</l>
<l>Che piange l'avarizia, per purgarmi,</l>
<l>Per lo contrario suo m'è incontrato.</l></lg>
<lg>
<l>Or quando tu cantasti le crude armi</l>
<l>Della doppia tristizia di Giocasta,</l>
<l>Disse il cantor de' bucolici carmi,</l></lg>
<lg>
<l>Per quello che Cliò lì teco tasta,</l>
<l>Non par che ti facesse ancor fedele</l>
<l>La fè, senza la qual ben far non basta.</l></lg>
<lg>
<l>Se così è, qual sole o quai candele</l>
<l>Ti stenebraron sì, che tu drizzasti</l>
<l>Poscia diretro al pescator le vele?</l></lg>
<lg>
<l>Ed egli a lui: Tu prima m'inviasti</l>
<l>Verso Parnaso a ber nelle sue grotte,</l>
<l>E prima, appresso Dio, m'alluminasti.</l></lg>
<lg>
<l>Facesti come quei che va di notte,</l>
<l>Che porta il lume dietro, e sè non giova.</l>
<l>Ma dopo sè fa le persone dotte,</l></lg>
<lg>
<l>Quando dicesti: Secol si rinnova;</l>
<l>Torna giustizia; e primo tempo umano,</l>
<l>E progenie scende da ciel nuova.</l></lg>
<lg>
<l>Per te poeta fui, per te cristiano;</l>
<l>Ma perchè veggi me' ciò ch'io disegno,</l>
<l>A colorare stenderò la mano.</l></lg>
<lg>
<l>Già era il mondo tutto quanto pregno</l>
<l>Della vera credenza, seminata</l>
<l>Per li messaggi dell'eterno regno;</l></lg>
<lg>
<l>E la parola tua sopra toccata</l>
<l>Sì consonava a' nuovi predicanti,</l>
<l>Ond'io a visitarli presi usata.</l></lg>
<lg>
<l>Vennermi poi parendo tanto santi,</l>
<l>Che, quando Domizian li perseguette,</l>
<l>Senza mio lagrimar non fur lor pianti.</l></lg>
<lg>
<l>E mentre che di là per me si stette,</l>
<l>Io gli sovvenni, e lor dritti costumi</l>
<l>Fêr dispregiare a me tutte altre sette;</l></lg>
<lg>
<l>E pria ch'io conducessi i Greci a' fiumi</l>
<l>Di Tebe, poetando, ebb'io battesmo;</l>
<l>Ma per paura chiuso cristian fu'mi,</l></lg>
<lg>
<l>Lungamente mostrando paganesmo;</l>
<l>E questa tiepidezza il quarto cerchio</l>
<l>Cerchiar mi fe' più che il quarto centesmo.</l></lg>
<lg>
<l>Tu dunque, che levato hai il coperchio</l>
<l>Che m'ascondeva quanto bene io dico,</l>
<l>Mentre che del salire avem soperchio,</l></lg>
<lg>
<l>Dimmi dov'è Terenzio nostro antico,</l>
<l>Cecilio, Plauto e Varro, se lo sai</l>
<l>Dimmi se son dannati, ed in qual vico.</l></lg>
<lg>
<l>Costoro, e Persio, ed io, e altri assai,</l>
<l>Rispose il Duca mio, siam con quel Greco</l>
<l>Che le Muse lattàr più ch'altro mai,</l></lg>
<lg>
<l>Nel primo cinghio del carcere cieco.</l>
<l>Spesse fiate ragioniam del monte,</l>
<l>Ch'ha le nutrici nostre sempre seco.</l></lg>
<lg>
<l>Euripide v'è nosco, ed Antifonte,</l>
<l>Simonide, Agatone ed altri piùe</l>
<l>Greci che già di lauro ornâr la fronte.</l></lg>
<lg>
<l>Quivi si veggion delle genti tue</l>
<l>Antigone, Deifile ed Argìa,</l>
<l>Ed Ismene sì trista come fue.</l></lg>
<lg>
<l>Vedesi quella che mostrò Langìa;</l>
<l>Evvi la figlia di Tiresia e Teti,</l>
<l>E con le suore sue Deidamìa.</l></lg>
<lg>
<l>Tacevansi ambedue già i poeti,</l>
<l>Di nuovo attenti a riguardare intorno,</l>
<l>Liberi dal salire e da' pareti;</l></lg>
<lg>
<l>E già le quattro ancelle eran del giorno</l>
<l>Rimase addietro, e la quinta era al temo,</l>
<l>Drizzando pure in su l'ardente corno;</l></lg>
<lg>
<l>Quando il mio Duca: Io credo ch'allo stremo</l>
<l>Le destre spalle volger ci convegna,</l>
<l>Girando il monte come far solemo.</l></lg>
<lg>
<l>Così l'usanza fu lì nostra insegna,</l>
<l>E prendemmo la via con men sospetto</l>
<l>Per l'assentir di quell'anima degna.</l></lg>
<lg>
<l>Elli givan dinanzi, ed io soletto</l>
<l>Diretro, ed ascoltava i lor sermoni</l>
<l>Ch'a potear mi davano intelletto.</l></lg>
<lg>
<l>Ma tosto ruppe le dolci ragioni</l>
<l>Un alber che trovammo in mezza strada,</l>
<l>Con pomi ad odorar soavi e buoni.</l></lg>
<lg>
<l>E come abete in alto si digrada</l>
<l>Di ramo in ramo, così quello in giuso,</l>
<l>Cred'io perchè persona su non vada.</l></lg>
<lg>
<l>Dal lato, onde il cammin nostro era chiuso,</l>
<l>Cadea dall'alta roccia un liquor chiaro,</l>
<l>E si spandeva per le foglie suso.</l></lg>
<lg>
<l>Li duo poeti all'alber s'appressaro;</l>
<l>Ed una voce per entro le fronde</l>
<l>Gridò: Di questo cibo avrete caro.</l></lg>
<lg>
<l>Poi disse: Più pensava Maria, onde</l>
<l>Fosser le nozze orrevoli ed intere,</l>
<l>Ch'alla sua bocca, ch'or per voi risponde.</l></lg>
<lg>
<l>E le Romane antiche per lor bere</l>
<l>Contente furon d'acqua, e Daniello</l>
<l>Dispregiò cibo, ed acquistò savere.</l></lg>
<lg>
<l>Lo secol primo, quant'oro, fu bello;</l>
<l>Fe' savorose con fame le ghiande,</l>
<l>E nettare con sete ogni ruscello.</l></lg>
<lg>
<l>Mele, e locuste furon le vivande,</l>
<l>Che nudriro il Batista nel diserto;</l>
<l>Perch'egli è glorioso, e tanto grande</l></lg>
<lg>
<l>Quanto per l'Evangelio v'è aperto.</l></lg></div3>
<div3 n="Introduzione">
<p>In questo capitolo l'autore seguendo suo poema tocca cinque cose. La prima narra d'alcune cose che a lui avvenneno in quello spazio di tempo che stette a parlare con Stazio dichiarandoli la cagione del suo ridere, siccome fu che passonno dal quinto giro al sesto del Purgatorio, e siccome l'angelo li avea levato lo P della fronte, ch'avea a significare lo peccato della avarizia. La seconda cosa è come Stazio non fu purgato nel quinto circolo colli avari per avarizia che fosse in lui, ma per vizio di prodigalitade. La terza cosa è come innanzi che fosseno compiute le poetrie di Stazio elli divenne cristiano, e quello ch'elli trasse de' detti di Virgilio e per le predicazioni degli apostoli di Cristo, le quali elli udie. La quarta cosa poetando fa dire Virgilio a Stazio dello stato di molti poeti nella vita seconda. La quinta e l'ultima cosa comincia a trattare del supplizio ch'hanno li golosi, siccome apparirà.</p>
<p>Alla prima cosa è da sapere che l'autore ebbe tanta materia di trattare nel precedente capitolo che troppo avrebbe durato e passata la forma delli altri a volere trattare lo modo dello ascendere lo quinto circolo al sesto, e 'l modo del levamento che li fece l'angiolo del segno a lui fatto nella fronte per figurare lo vizio della avarizia; sichè a conservare la forma de' capitoli e continuare suo poema, convennesi brevemente toccare nel presente capitolo.</p>
<p>Alla seconda cosa è da sapere che, siccome è detto nel VII capitolo dello Inferno, avarizia e prodigalità, che sono due vizii, che l'uno eccede lo mezzo in spesa, l'altro manca dal mezzo, si puniscono in una pena, in uno medesimo circolo, così segue lo predetto modo nel Purgatorio, ch'essi due vizii purga in uno medesimo girone e ad una medesima pena; per la qual cosa, come appare nel testo, Stazio era purgato nel predetto quinto girone non per avarizia, ma per prodigalitade. E perchè è detto a sufficienzia della avarizia e della prodigalitade nel predetto settimo capitolo dello Inferno, di esse terremo silenzio per lo non cadere in superfluo, nè nugare.</p>
<p>La terza e la quarta cosa dichiareremo nella esposizione del testo con quell'istorie che lì si converrà.</p>
<p>Alla quinta cosa è da sapere che molti furon già ingannati dalle delettazioni sensitive, e principalmente del mangiare e del bere, estimando che in esse fosse felicitade; de' quali parla Salomone nello Ecclesiaste, capitolo quinto: <emph>Hoc itaque visum est mihi bonum ut comedat quis et bibas et fruatur laetitia ex labore suo</emph>. Le quali delettazioni chiaro appare che non hanno merito d'essere chiamate felicitadi, imperquello che, com'è detto, felicità è sommo bene, alla quale è dritto ogni buono atto, e da essa hanno l'essere buono, ed essa non ha l'essere buono da altri che da sè stessa; lo mangiare e 'l bere non ha bontade per sè medesimo, ma ha bontade in quanto conserva il corpo, e questo conviene eziandio ricevere bontade da essere moderatamente assunto, sichè per sè non è buono, ma in quanto è drizzato ad altro è buono, sichè non ha ragione di felicitade molto maggiormente quello che è immoderatamente sumpto riceve plenitade e empiezza, e merita nome di vizio. Ancora, siccome appare nel secondo dell'Etica, l'atto della virtude è in adoprandola, e virtudiosamente non si può adoperare nè in cibo nè poto se non abstenendo, e temperare la delettazione; sichè a volere essere in atto di temperanza bisogna astenersi e non operare per delettazione nè cibo nè poto, e per non operare mai la creatura non può acquistare la felicità somma. Appare adunque che beatitudine non consiste in delettazione, che appartegna nè a cibo nè a poto. Ancora, siccome mostra lo Filosofo nel terzo dell'Anima, la volontà è virtude più superiore che l'appetito sensitivo, e però in esso non può essere somma felicitade, che, siccome è detto, la beatitudine è per sè e non dipende da altro, e ogni atto virtudioso è dritto in essa. Ancora l'ultima e somma beatitudine è Dio; e per la perfetta visione e cognizione d'esso nulla cosa è che tanto rimuova l'uomo e disvii da quella dritta via, come le delettazioni sensitive è spezialmente peccare in cibo e poto, chè l'uomo diventa bestia sì in vivere come eziandio in cognizione. Per le quali cose appare che esse non può essere felicità, in esse non può essere virtude se non abstinendo, in esse non può essere eziandio secondo mondana vita lode nè onore, siccome atto che contraddice alla natura e alla spezia umana, che, com'è detto, la fa trasmutare in bestial natura. E però l'autore, siccome apparirà nei seguenti capitoli, pone la forma del suo tormento essere imprima con gran magrezza tale, che quasi cambiano aspetto umano, a demostrare che per quello vizio cambia spezia d'animale ragionevile in bestia. Secondo, tenere norma puerile e smemorata in accedere ad uno arbore caricato di pomi, e a uno luogo di rivoli d'acqua e quelli fuggirli, e poi appressarli, ma non tanto che ne tocchino, tutto simile come si scherza con li fanciulli; a demostrare come suo cognoscimento e intelletto fu tenebrato da giovane e sensibile delettazione.</p>
<p>Poi che breve è detta la intenzione del capitolo, è da esponere lo testo a perfezione del nostro trattato</p></div3>
<div3><head>vv. 1-3</head>
<p>Cioè che quello angelo, il quale, come è detto, li levava li P della fronte, sì tosto come avea piena conoscenzia de' vizii, il qual li avea levato quello che figurava avarizia.</p>
<p><add resp="ed">2</add> Cioè quel medesimo che levava li segni, li mostrava la via dello ascendere. E questo hae a significare che ogni buona disposizione induce e genera migliore desio, e così invia l'anima all'eterna vita; e però non è da dispregiare alcuna buona disposizione sia quanto vuole bassa, imperquello che d'essa si viene in migliore, siccome sarebbe se uno fosse in peccato mortale e dicesse: io non voglio gettarmi dell'acqua santa, perch'ella non ha tanta virtù, ch'ella lavi lo peccato mortale, non dee stare perciò, imperquello che ella lava li veniali; libero dalli veniali l'uomo si dispone ad andare all'uffizio, e tutto ch'elli non li giovi, dietro a quella consuetudine d'udire l'uffizio, li viene disposizione di fare confessione, dietro il dire confessione li viene voglia di portare penitenzia, e così si libera disponendosi <emph>successive</emph>, dal peccato mortale. Sichè ogni disposizione buona induce l'uomo in migliore. Così l'angelo predetto lavato l'autore del vizio dell'uno girone lo inviava ascendendo alla via di purgare l'altro; e questo fue dal quinto al sesto circolo</p></div3>
<div3><head>vv. 4-6</head>
<p>Poetando dice come quelli peccatori udendo costoro montare, diceano: <emph>beati immaculati</emph> etc., cioè: beati voi, che siete liberati da questo supplizio.</p>
<p><add resp="ed">6</add> Cioè ch'avevano sete d'essere tali viandanti</p></div3>
<div3><head>vv. 7-9</head>
<p>Chiaro appare come seguia senza affanno e Virgilio e Stazio. E vuole dire l'autore in questo modo ch'elli fu ed era senza lo vizio della gola, ovvero poco ne sentì</p></div3>
<div3><head>vv. 10-18</head>
<p>Segue lo poema narrando come Virgilio disse a Stazio ch'elli era più tempo, che elli udendo di sua bontade l'avea amato, e dicelo in questo modo: quello amore, che è impreso da virtude, ha tanto podere s'elli appare d'esso alcuno segno, che 'l conviene accendere nello amato amore averso quello, che così prima ama, siccome è detto nel primo capitolo dello Inferno. Sichè dice Virgilio: poi ch'io udii da Giovenale poeta, il quale quando venne a stare con noi nel limbo, mi disse <emph>L'amor che tu portavi al mio volume</emph>, incontanente averso te io m'accesi in amore; e dicoti tanto quanto può essere in persona non mai vista; ma ora ch'io ti veggio elli moltiplica sì, che omai avrò diletto di questo viaggio, perchè anderemo insieme, e parrammi corto, tanto è il desiderio ch'io ora ho d'essere teco</p></div3>
<div3><head>vv. 22-24</head>
<p>Cioè che Virgilio credea che Stazio fosse stato avaro</p></div3>
<div3><head>vv. 28-30</head>
<p>Queste sono parole notabili, e molto le persone peccano volendo, inscii delle cagioni, giudicare li effetti; tanto hanno voglia di dire o di fare parere ad altri, ch'elli sappiano estimare e cognoscono</p></div3>
<div3><head>vv. 31-33</head>
<p>Cioè io veggio che tu Virgilio credi, poichè 'l dici, che io Stazio fossi avaro nella prima vita, perchè tu mi vedesti tra li avari</p></div3>
<div3><head>vv. 34-36</head>
<p>Nota che dice: <emph>Troppo da me</emph>, che se avarizia fosse stata partita quel ch'è bisogno da lui e non troppo, elli sarebbe stato in virtude di liberalità; ma elli dice <emph>troppo</emph>, cioè che passava lo segno verso l'altro estremo, e così si segue ch'elli fu prodigo. E però dice elli: <emph>Questa dismisura</emph>, cioè questo passare lo segno.</p>
<p><add resp="ed">36</add> Ogni lunare, come appare nel computo, è di die XXIX e mezzo, e quando più e quando meno. Or vogliendo dire: gran tempo sono stato a purgarmi di tale vizio, sì 'l dice in cotal modo</p></div3>
<div3><head>vv. 37-42</head>
<p>Ancora dice Stazio: se non fosse ch'io lessi nel tuo <emph>Eneidos</emph>, là dove tu esclami alla prodigalitade e dici: O umana natura, perchè non reggi tue? cioè: perchè non osservi tu la sacra fame dell'oro? cioè lo virtudioso appetito delle ricchezze? Quasi: tu non hai fame sacra d'oro e di ricchezze, e però le getti via. E nota che 'l dice <emph>sacra</emph> cioè <emph>santa</emph>, che s'elli s'abbandonasse troppo in essa, ello non sarebbe altro che avarizia. Sichè Stazio dice: io fui prodigo, e quando io lessi nel tuo volume quello ch'è detto, io mi temperai, chè se io non vi avessi dicernuto tale vizio, io sarei al supplizio e pena, che sono li prodighi nello Inferno capitolo settimo, e tale m'addivenia perchè io non estimava che peccato fosse in spendere oltramisura li beni temporali; e però dice: <emph>Allor m'accorsi</emph> etc</p></div3>
<div3><head>vv. 43-45</head>
<p>Poichè seppe ch'elli era peccato, sì se ne pentè al suo obito come fece anche delli altri mali e così fu salvo e non si perdette</p></div3>
<div3><head>vv. 46-48</head>
<p>Cioè che molti sono che similemente ignorano quella prodigalitade essere peccato, e perchè non ne torranno penitenzia si perderanno e risorgeranno colli crini mozzi, siccome è detto nel settimo capitolo dello Inferno</p></div3>
<div3><head>vv. 49-51</head>
<p>Cioè che ogni vizii che si hanno per dritta opposizione si purgano insieme, e perchè avarizia si hae a prodigalitade, in simile modo sì si purgano elli ad una medesima pena.</p>
<p><add resp="ed">51</add> <emph>Verde</emph>, intende lo peccato non purgato; <emph>secca</emph>, cioè sì si purga</p></div3>
<div3><head>vv. 55-60</head>
<p>Or per le parole che ha dette Stazio appare ch'ello fosse fedele cristiano, cioè di pentirsi alla sua fine delli suoi peccati. Mo dice Virgilio: quando tu, Stazio, contasti delle tristezze di Iocasta nel tuo <emph>Thebaydos</emph> poetando, tu osservi alcuni stili e invocazioni alle scienzie tutto al modo delli infideli; per la qual cosa non pare che avessi la fede, e tu non l'avevi; come dunque seguivi tu lo Pescatore, cioè san Piero apostolo, e le sue vestigie, se, come dice l'Apostolo: <emph>sine fide impossibile est Deo placere?</emph> Ora acciò che si comprenda meglio la predetta invocazione si è da sapere che Iocasta fu moglie di Lay re di Tebe, ed ebbe di lui uno figliuolo, nome Edipo, il quale si disviò e andò in diversi paesi. Avvenne caso che la detta Iocasta andò in quelli paesi, dov'era quello suo figliuolo, trovonnosi insieme non cognoscendosi l'uno l'altro; elli la tolse per moglie ed ebbene due figliuoli, l'uno nome Eteocles, e l'altro nome Pollinices, li quali poi combatterono insieme per la signoria della città di Tebe, siccome di loro è fatta menzione nel XXVI capitolo dello Inferno; ed avène due figliuole femmine, l'una ebbe nome Ismene, l'altra ebbe nome Antigona. Or stato per alcun tempo insieme lo detto Edipo con Iocasta, e ragionando ciascuno di suo essere, si cognoscettero insieme, e seppe ciascuno chi era l'altro. Per la qual cosa lo detto Edipo pensando lo peccato, nel quale era incorso, sì si cavòe gli occhi; quasi a dire: questi mi dovevano dimostrare e avere cognoscenzia di mio padre, come di mia madre. Or la detta Iocasta fu molto contristata pensando li diversi infortunii che li erano addivenuti sì del marito Lay, sì di Edipo suo figliuolo e marito, e sì di due suoi figliuoli, li quali insieme si diedero la morte. Sichè Stazio volendo poeticamente parlare, trattare, e distinguere ogni singolarità di questa istoria, quando venne a cominciare suo trattato, invocò l'aiutorio di Clio, la quale apresso li pagani era una dea di scienzia; sichè non impetrava grazia da Dio, ma dalle creature, la quale invocazione non consona colla fede cristiana. E fece questa sua invocazione quasi a dire: come si potrà sanza aiuto trattare di tanto infortunio quanto addivenne alla detta Iocasta?</p>
<p><add resp="ed">57</add> Cioè Virgilio, il quale fu cantore della Bucolica, e fecela a carmi, cioè in forma di metri o di versi</p></div3>
<div3><head>vv. 64-69</head>
<p>Ora risponde Stazio e dice a Virgilio: tu fosti quello che m'alluminasti, cioè leggendo nel primo della Bucolica io m'avvidi che tu profetizzavi dell'avvento di Cristo il quale conducea una vita virtuosa perfetta tutta a simile a quella della prima etade del mondo attribuita a Saturno, come nel primo dello Inferno è dichiarato quanto era perfetta, e sì mi alluminasti, e da te compresi stilo di componere poetria; sichè si può dire che tu, Virgilio, fosti come fa quello che porta di notte lo lume, e portalo a tal modo che a lui non giova, e ad altri, che dirieto viene, allumina. Così tu dicesti: <emph>Magnus ab integro saeculorum nascitur ordo. Iam redit et virgo: redeunt saturnia regna. Iam nova progenies coelo dimittitur alto</emph></p></div3>
<div3><head>vv. 73-84</head>
<p>Chiaro appare ch'ebbe stilo di poetria e fede cristiana da Virgilio.</p>
<p><add resp="ed">74</add> Qui vuol dire Stazio come diventò discepolo e seguitatore degli apostoli, e quello che è detto di sopra della Bucolica consona con loro dottrina; sichè veggendo tale conformitade prese ad avere familiaritade con essi, e tanto li piacque loro vestigia ch'era cristiano segreto, e sovveniali a quelle bisogne ch'elli potea, e quando elli furono perseguiti per Domiziano imperatore, e martirizzati, elli ne piangea e portavane grande pena in suo cuore</p></div3>
<div3><head>vv. 88-99</head>
<p>Ancora dice Stazio: innanzi ch'io poetando conducessi li Greci a Tebe, la qual condotta elli fa nel testo <emph>Thebaydos</emph>, elli era già cristiano, ma secretamente si portava per paura dei pagani; per la quale tepidezza e accidia elli dice che stette nel quarto girone del Purgatorio, dove si purgano li accidiosi, più di quattro centonara d'anni. Risposto Stazio a Virgilio delle dimande di sopra a lui fatte, sì lo dimanda mo lui, e dice: <emph>Tu dunque che levato</emph>, cioè: tu, Virgilio, a chi è mo discoverto quello, che t'era ascosto, dimmi novella di Terenzio, di Cicilio etc., li quali furono tutti nella prima vita poeti; dimmi s'elli sono dannati e in che luogo elli sono</p></div3>
<div3><head>vv. 100-102</head>
<p>Cioè Virgilio rispuose e disse: noi siamo con Omero greco, il quale fu sommo poeta, e quello che par che fosse più figliuolo delle Muse c'alcuno altro, cioè che più parlò poeticamente che altro poeta</p></div3>
<div3><head>vv. 103-105</head>
<p>Cioè nel limbo, siccom'è detto nel capitolo quarto dello Inferno.</p>
<p><add resp="ed">104</add> Cioè che spesso ragionano di Parnaso, il quale ha sempre per abitanti le Muse poetiche, e suso si incoronano e riceveno convento li poeti</p></div3>
<div3><head>vv. 106-108</head>
<p>Tutti furono poeti e coronati d'alloro, siccome usanza era de' poeti antichi, come tratta Virgilio; li nuovi ad onore di Venere s'incoronavano di mirto, de' quali Stazio tratta ne' suoi volumi. E però volendo mostrare che i poeti antichi v'erano, dice che ornorno già le loro fronti di lauro</p></div3>
<div3><head>vv. 109-111</head>
<p>Cioè in questo carcere cieco dello Inferno si vede molte di quelle genti, delle quali trattasti nelle tue poetrie.</p>
<p><add resp="ed">110</add> Queste <emph>Antigona</emph> ed <emph>Ismene</emph> furono figliuole di Edipo e di Iocasta, siccome è detto, le quali furono piene di tristizia e di dolore sì per li infortunii del padre, come eziandio di quelli dei fratelli, che si uccisero insieme per acquistar signoria di Tebe, siccome è detto di sopra. <emph>Deifile</emph> e <emph>Argìa</emph>, furono figliuole di Adrasto re delli argivi di Grecia. Questa Deifile fu moglie di Tideo, del quale è fatto menzione nel XXXII capitolo dello Inferno; Argìa fu moglie di Pollinices sopradetto</p></div3>
<div3><head>v. 112</head>
<p>Ora è da sapere che qui si continua una istoria, la quale fu parte d'essa toccata nel XVIII capitolo dello Inferno, e continua in questo modo: Che partito Iason e li suoi compagni dell'isola di Lenni per andare a suo viaggio, ed Isifile e le sue Naiade, cioè le donne di quella isola, aspettando essi, mandavano spesso messi per quelle isole per sapere se Iason e la brigata veniano. Or era stato veduto in alcune parti, sì chè alcuni messi si trovò andare all'isola di Chio dov'era lo re Toante padre di Isifile, e di lui addusseno novelle in Lenni. Quando le donne seppeno ch'ella non avea morto suo padre, siccome era stato ordinato, sorseno a furore averso essa per anciderla; costei si mise a scampare in una navicella per andare all'isola, dov'era suo padre: fu presa da' corsari e fu portata in Nemea, e lì fu venduta al re Licurgo, lo quale la tolse perch'ella li allattasse uno suo figliuolo, ch'ebbe nome Offelte. Ora in quel die un re, ch'ebbe nome Adrasto re delli Argivi andòe ad assedio alla città di Tebe; essendo ad assedio a quella cittade, Bacco andò ad Aretusa dea delle fontane e ad Amaco dio de' fiumi, e sì li pregò che tutte le fontane e i fiumi, che erano di fuori da Tebe, si dovesseno seccare, acciò che 'l detto re si partisse da assedio: e così fu fatto, salvo che una fontana, ch'avea nome Langia perchè fu consacrata ad onore di Nettuno dio del mare, non si potea seccare. Or essendo andato un giorno di fuori della terra a' campi la detta Isifile con Offelte in braccio, e lo detto re Adrasto andò con una brigata di cavalieri cercando o fiume o fontana per abbeverare essi e i suoi cavalli, ebbe veduta costei, pregolla ch'ella li dovesse insegnare o fontana o fiume, là dove potesse acivire sua bisogna. Costei vedendo costoro essere persone di grande affare, si puose in terra lo suo fanciullo, e andò con questi ad insegnarli quella fontana, che non era secca, ch'avea nome Langia. Veduta questa fontana, lo detto re e cavalieri disceseno e adimpierono loro bisogna. La detta Isifile tornò al luogo, dove avea lasciato lo fanciullo, e trovò che uno serpente l'avea divorato. Sichè disse Virgilio a Stazio: in quel carcere, che è detto, si vede quella, cioè Isifile, che mostrò Langia, cioè la predetta fontana</p></div3>
<div3><head>v. 113</head>
<p><emph>Evvi la figlia</emph>, cioè Manto, della quale è trattato nel XX capitolo dello Inferno, e fu quella che edificò la città di Mantoa. <emph>Ivi</emph>. <emph>E Teti</emph>. Questa fu madre di Achille, siccome è trattato nel quinto capitolo dello Inferno, la quale volendo lui scampare da morte, lo mandò in veste femminile all'isola di Licomede re, siccome pienamente n'è trattato nel predetto capitolo</p></div3>
<div3><head>v. 114</head>
<p>Questa Deidamia fu figliuola del detto Licomede, e quando Achille si partì, si s'ancise di dolore; era lìe con quelle che furono sue sorelle a tenere secreto al re che Achille era maschio</p></div3>
<div3><head>vv. 118-120</head>
<p>Cioè che erano in queste parole già passate quattro ore di quel die, ed erano entrati nella quinta.</p>
<p><add resp="ed">120</add> Cioè lo Ariete, dov'era il sole, ancor montava: quasi a dire: ello non era ancora al mezzodie, dove comincia a declinare</p></div3>
<div3><head>v. 126</head>
<p><emph>Per l'assentir</emph> etc., cioè contentando Stazio a tal via</p></div3>
<div3><head>vv. 130-138</head>
<p>Qui seguendo suo poema dice che vidono uno alboro in mezzo quella loro via, il quale era caricato di pomi odoriferi ed era fatto quello albero tutto a modo che sono li albori, salvo ch'elli si vuole immaginare riverso, e avere la sua cima verso la terra; e soggiunge ch'era a tal modo fatto forse perchè non fosse adatto per montarvi suso. Ancora dice che dal lato, dov'era la montagna, che la via, è si vuole immaginare una strada, che vada nella montagna: sì venian giuso rivoli d'una acqua, la qual montava suso quello arboro; e poi di foglia in foglia, e di brocco in brocco venia giuso e gocciando e a rivoli piccioletti. Per le quali cose è da notare che la forma del supplicio de' golosi è di vedere e di sentire delicato cibo e bevanda, e di quello sostenere gran brama</p></div3>
<div3><head>vv. 142-144</head>
<p>Qui vuol riprendere li golosi mostrando che nostra Donna ebbe maggior cura delle nozze che fossono onorate che della propria bocca, quando disse: <emph>Vinum non habent</emph>, imperquello che li golosi guardano pure a saziarsi come è detto</p></div3>
<div3><head>vv. 145-147</head>
<p><emph>E le Romane antiche</emph> etc. Ancora introduce uno esemplo delle Romane secondo che è scritto nelle istorie, le quali donne di Roma non beveano vino ma pura acqua.</p>
<p><add resp="ed">146</add> Similemente Daniello profeta non curò di cibi nè di dolci poculi, ma tutto fu adatto a scienzia, e quella ebbe</p></div3>
<div3><head>vv. 148-150</head>
<p>Cioè la prima età che fu di Saturno, siccome è detto nel primo e nel XIV capitolo dello Inferno, li uomini non preparavano cibi nè faceano decozioni, nè dilicanza in cibo, e non era vino, e furono così vertudiosi, che tra l'altre etadi è appellata d'oro, ed eccellente più delle altre.</p>
<p><add resp="ed">150</add> <emph>Nèttare</emph> è dolce bevanda. <emph>Ivi</emph>. <emph>Ruscello</emph>, cioè fiume. Sichè chiaro appare come le ghiande delle quercie, e l'acqua de' fiumi lì era convenevole bevanda e cibo</p></div3>
<div3><head>vv. 151-154</head>
<p><emph>Mèle e locuste</emph>, cioè san Giovanni Battista usò tal vianda.</p>
<p><add resp="ed">154</add> Cioè dove dice del detto santo Giovanni: <emph>Inter natos mulierum</emph> etc.</p>
<p>E qui compie la sentenzia del presente capitolo.</p></div3></div2>

<div2><head>XXIII</head>

<div3 n="Versi">
<lg>
<l>Mentre che gli occhi per la fronda verde</l>
<l>Ficcava io così, come far suole</l>
<l>Chi dietro all'uccellin sua vita perde;</l></lg>
<lg>
<l>Lo più che padre mi dicea: Figliuole,</l>
<l>Vienne oramai, chè il tempo che c'è imposto</l>
<l>Più utilmente compartir si vuole,</l></lg>
<lg>
<l>I' volsi il viso e il passo non men tosto</l>
<l>Appresso a' savi, che parlavan sìe,</l>
<l>Che l'andar mi facean di nullo costo.</l></lg>
<lg>
<l>Ed ecco piangere e cantar s'udìe:</l>
<l><emph>Labia mea, Domine</emph>, per modo</l>
<l>Tal che diletto e doglia parturìe.</l></lg>
<lg>
<l>O dolce Padre, che è quel ch'i' odo?</l>
<l>Comincia' io; ed egli: Ombre che vanno,</l>
<l>Forse di lor dover solvendo il nodo.</l></lg>
<lg>
<l>Sì come i peregrin pensosi fanno,</l>
<l>Giugnendo per cammin gente non nota,</l>
<l>Che si volgono ad essa e non ristanno;</l></lg>
<lg>
<l>Così diretro a noi, più tosto mota,</l>
<l>Venendo e trapassando, ci ammirava</l>
<l>D'anime turba tacita e devota.</l></lg>
<lg>
<l>Negli occhi era ciascuna oscura e cava,</l>
<l>Pallida nella faccia, e tanto scema,</l>
<l>Che dall'ossa la pelle s'informava.</l></lg>
<lg>
<l>Non credo che così a buccia strema</l>
<l>Erisiton si fusse fatto secco,</l>
<l>Per digiunar, quando più n'ebbe tema.</l></lg>
<lg>
<l>Io dicea fra me stesso pensando: Ecco</l>
<l>La gente che perdè Gerusalemme,</l>
<l>Quando Maria nel figlio die' di becco.</l></lg>
<lg>
<l>Parean l'occhiaie anella senza gemme.</l>
<l>Chi nel viso degli uomini legge <emph>omo</emph>,</l>
<l>Ben avrìa quivi conosciuto l'emme.</l></lg>
<lg>
<l>Chi crederebbe che l'odor d'un pomo</l>
<l>Sì governasse, generando brama,</l>
<l>E quel d'un'acqua, non sapendo como?</l></lg>
<lg>
<l>Già era in ammirar che sì gli affama,</l>
<l>Per la cagione ancor non manifesta</l>
<l>Di lor magrezza e di lor trista squama;</l></lg>
<lg>
<l>Ed ecco del profondo della testa</l>
<l>Volse a me gli occhi un'ombra, e guardò fiso,</l>
<l>Poi gridò forte: Qual grazia m'è questa?</l></lg>
<lg>
<l>Mai non l'avrei riconosciuto al viso;</l>
<l>Ma nella voce sua mi fu palese</l>
<l>Ciò che l'aspetto in sè avea conquiso.</l></lg>
<lg>
<l>Questa favilla tutta mi raccese</l>
<l>Mia conoscenza alla cangiata labbia,</l>
<l>E ravvisai la faccia di Forese.</l></lg>
<lg>
<l>Deh non contendere all'asciutta scabbia,</l>
<l>Che mi scolora, pregava, la pelle,</l>
<l>Nè a difetto di carne ch'io abbia;</l></lg>
<lg>
<l>Ma dimmi il ver di te, e chi son quelle</l>
<l>Due anime che là ti fanno scorta:</l>
<l>Non rimaner che tu non mi favelle.</l></lg>
<lg>
<l>La faccia tua, ch'io lagrimai già morta,</l>
<l>Mi dà di pianger mo non minor doglia,</l>
<l>Risposi lui, veggendola sì torta.</l></lg>
<lg>
<l>Però mi di', per Dio, che sì vi sfoglia;</l>
<l>Non mi far dir mentr'io mi maraviglio,</l>
<l>Chè mal può dir chi è pien d'altra voglia.</l></lg>
<lg>
<l>Ed egli a me: Dell'eterno consiglio</l>
<l>Cade virtù nell'acqua, e nella pianta</l>
<l>Rimasa addietro, ond'io sì mi sottiglio.</l></lg>
<lg>
<l>Tutta esta gente che piangendo canta,</l>
<l>Per seguitar la gola oltre misura,</l>
<l>In fame e in sete qui si rifà santa.</l></lg>
<lg>
<l>Di bere e di mangiar n'accende cura</l>
<l>L'odor ch'esce del pomo, e dello sprazzo</l>
<l>Che si distende su per la verdura.</l></lg>
<lg>
<l>E non pure una volta, questo spazzo</l>
<l>Girando, si rinfresca nostra pena;</l>
<l>Io dico pena e dovre' dir sollazzo;</l></lg>
<lg>
<l>Chè quella voglia all'arbore ci mena,</l>
<l>Che menò Cristo lieto a dire Elì</l>
<l>Quando ne liberò con la sua vena.</l></lg>
<lg>
<l>Ed io a lui: Forese, da quel dì</l>
<l>Nel qual mutasti mondo a miglior vita,</l>
<l>Cinqu'anni non son volti insino a qui.</l></lg>
<lg>
<l>Se prima fu la possa in te finita</l>
<l>Di peccar più che sorvenisse l'ora</l>
<l>Del buon dolor ch'a Dio ne rimarita,</l></lg>
<lg>
<l>Come se' tu quassù venuto? Ancora</l>
<l>Io ti credea trovar laggiù di sotto,</l>
<l>Dove tempo per tempo si ristora.</l></lg>
<lg>
<l>Ed egli a me: Sì tosto m'ha condotto</l>
<l>A ber lo dolce assenzio de' martìri</l>
<l>La Nella mia col suo pianger dirotto.</l></lg>
<lg>
<l>Con suo' prieghi devoti e con sospiri</l>
<l>Tratto m'ha della costa ove s'aspetta,</l>
<l>E liberato m'ha degli altri giri.</l></lg>
<lg>
<l>Tant'è a Dio più cara e più diletta</l>
<l>La vedovella mia, che molto amai,</l>
<l>Quanto in bene operare è più soletta;</l></lg>
<lg>
<l>Chè la Barbagia di Sardigna assai</l>
<l>Nelle femmine sue è più pudica</l>
<l>Che la Barbagia dov'io la lasciai.</l></lg>
<lg>
<l>O dolce frate, che vuoi tu ch'io dica?</l>
<l>Tempo futuro m'è già nel cospetto,</l>
<l>Cui non sarà quest'ora molto antica,</l></lg>
<lg>
<l>Nel qual sarà in pergamo interdetto</l>
<l>Alle sfacciate donne fiorentine</l>
<l>L'andar mostrando con le poppe il petto.</l></lg>
<lg>
<l>Quai Barbare fur mai, quai Saracine,</l>
<l>Cui bisognasse, per farle ir coperte,</l>
<l>O spiritali o altre discipline?</l></lg>
<lg>
<l>Ma se le svergognate fosser certe</l>
<l>Di quel che il ciel veloce loro ammanna,</l>
<l>Già per urlare avrian le bocche aperte.</l></lg>
<lg>
<l>Che, se l'antiveder qui non m'inganna,</l>
<l>Prima fien triste che le guance impeli</l>
<l>Colui che mo si consola con nanna.</l></lg>
<lg>
<l>Deh, frate, or fa che più non mi ti celi;</l>
<l>Vedi che non pur io, ma questa gente</l>
<l>Tutta rimira là dove il sol veli.</l></lg>
<lg>
<l>Perch'io a lui: Se ti riduci a mente</l>
<l>Qual fosti meco e qual io teco fui,</l>
<l>Ancor fia grave il memorar presente.</l></lg>
<lg>
<l>Di quella vita mi volse costui</l>
<l>Che mi va innanzi, l'altr'ier, quando tonda</l>
<l>Vi si mostrò la suora di colui;</l></lg>
<lg>
<l>E il sol mostrai. Costui per la profonda</l>
<l>Notte menato m'ha di veri morti,</l>
<l>Con questa vera carne che il seconda.</l></lg>
<lg>
<l>Indi m'han tratto su li suoi conforti,</l>
<l>Salendo e rigirando la montagna</l>
<l>Che drizza voi che il mondo fece torti.</l></lg>
<lg>
<l>Tanto dice di farmi sua compagna,</l>
<l>Ch'io sarò là dove fia Beatrice;</l>
<l>Quivi convien che senza lui rimagna.</l></lg>
<lg>
<l>Virgilio è questi che così mi dice,</l>
<l>E addita'lo, e quest'altr'è quell'ombra</l>
<l>Per cui scosse dianzi ogni pendice</l></lg>
<lg>
<l>Lo vostro regno che da sè la sgombra.</l></lg></div3>
<div3 n="Introduzione">
<p>Trattato di alcuna cosa del vizio della gola e del supplizio, che si segue a tal peccato, ancora l'autore a perfetta cognizione sì del vizio, come eziandio della pena, intende toccare nel presente capitolo sette cose. La prima continua suo poema aggiungendo che udì voci lamentandosi del tormento. La seconda narra come a lui appareano fatti li aspetti de' golosi. La terza introduce Forese fratello di messer Corso Donati da Firenze a parlare della pena de' predetti golosi. La quarta tocca l'affettuoso volere ch'hanno di purgarsi li peccatori di quel cinghio. La quinta dichiara alcuno dubbio circa li fatti del detto Forese, e quello solve per orazione. La sesta vaticina delle donne fiorentine. La settima e ultima fa menzione di Virgilio e Stazio al detto Forese. E così compie suo capitolo. Le quali cose appariranno nella esposizione del testo di Dante.</p>
<p>Vero è che circa la quarta cosa, ch'elli tocca, è buono a dichiarare alcuna cosa, acciò che tutta intera s'abbia la intenzione dello autore. Elli è da sapere che, siccome dice lo Filosofo nel terzo dell'Etica, la volontà è in la ragione nell'uomo; vero è che li animali bruti e li fanciulli eziandio communicano in volontade, siccome in quel medesimo libro è scritto, avvegnachè l'una volontade è diversa dall'altra, cioè la umana si considera perfettamente lo fine, il quale ella intende, ed eziandio la ragione e proporzione e condizioni che la cosa voluta si hae al fine ch'ella intende; ma la volontà, che è nelli fanciulli e nelli animali bruti, non considera quella cosa che 'l vuole se non assolutamente purchè l'abbia, e tutte altre circostanzie non guarda nè specula, sichè è una non perfetta considerazione; e però che non elegge, non procede da assoluto volere, ma da istinto naturale, siccome può apparere per esemplo in molti animali, che mettendo li cibi dinanzi l'uno conformevole a sua natura e l'altro no, e sia questo non conformevole più delicato, sanno elli da istinto naturale tôrre pure lo conformevole. Or l'uomo in quanto communica colli animali bruti ha questa volontà con considerazione imperfetta, ed è appellato nell'uomo appetito volontario; e in quanto l'uomo è animale razionale hae la volontade con considerazione perfetta ed è appellata volontà di ragione. La prima volontà, che è detta appetito, puòe avere principio di movimento estrinseco, siccome da costellazione o alcuna disposizione corporale, come i febbricitanti, che vogliono acqua <emph>etc.</emph> La seconda volontà di ragione, non ha se non principio intrinseco, la quale viene dalla ragione, e raducesi in atto per libero arbitrio; e questa seconda quando adopra virtudioso e astienesi dai vizii, merita, ed <emph>e converso</emph>. La prima volontà l'uomo adovrandola non puote meritare, ma sì peccare, ma abstinendo può bene meritare; e questa ordinazione da abstinenzia conviene essere drizzata in tal fine dalla ragione, e però si segue, che li animali, che non hanno ragione, non possono meritare. Adunqua chiaro appare che elli è in la umana natura due volontadi, l'una razionale, e procede da intelletto, l'altra è detta appetito, e procede da natura. Or perchè l'autore esemplificando dice nel presente capitolo in persona di Forese, come apparirà</p></div3>
<div3><head>vv. 1-3</head>
<p>Seguendo suo poema dice per esemplo come esso guardava per quello pomiero, e dice che tutto simile facea come si fa quando alcuno uccelletto vae di brocco in brocco e di foglia in foglia suso per gli albori credendoseli pigliare, e per tale credenzia molte fiate perde sua via e di suo camminare</p></div3>
<div3><head>vv. 4-6</head>
<p><emph>Più che padre</emph> etc. Qui rende Virgilio l'autore sollicito</p></div3>
<div3><head>vv. 10-12</head>
<p>Qui è da notare che 'l pianto delle anime di Purgatorio e i lamenti sono canti per rispetto a quelli de' dannati, e però dice ch'elli piangeano, per la quale udita elli dicerneano canti.</p>
<p><add resp="ed">11</add> <emph>Labia mea</emph>. Deeseli intendere innanzi: <emph>orida sunt</emph>, imperquello che, siccome è detto, la giustizia di Dio purga per contrario del vizio, lo vizio della gola vuole sempre avere le labbra asperse dell'umido nutritivo, sichè per contrario la giustizia le fa sempre secche e aride fino che è satisfatta.</p>
<p><add resp="ed">12</add> In quanto considera lo fine di tale supplicio e doglia, in quanto dicernea pianto e pena ne' peccatori</p></div3>
<div3><head>v. 14</head>
<p><emph>Ed egli: Ombre</emph>. Anime</p></div3>
<div3><head>v. 15</head>
<p><emph>Di lor dover</emph>, cioè pagando con pena la sua colpa</p></div3>
<div3><head>vv. 16-21</head>
<p>Chiaro appare per lo esemplo come a loro sopraggiunse anime, le quali a loro nullo faceano moto, ma riguardavano e Virgilio e Dante</p></div3>
<div3><head>vv. 22-24</head>
<p>Qui è da notare che per la carne si riempie molte concavitadi, che sono nella composizione umana, come molti vacui tra osso e osso, tra nervo e osso, e tra nervo e nervo, le quali quando l'uomo smagra, appaiono. Ancora la magrezza costringe insieme le tonache delli occhi, per la qual cosa l'occhio si secca nella testa. Ancora perchè le guance s'assettano alla mascella tosto che li pomelli delle gote più spuntano fuori, sichè l'occhio ancor mostra più adentro fitto, e però dice <emph>cava</emph>. <add resp="ed">22</add> <emph>Oscura</emph>. Perchè la pinguedine delli occhi che è tra le tonache li fanno parere chiari e bianchi, quando sono privi di essa appaiono scuri e tenebrosi.</p>
<p><add resp="ed">24</add> Cioè che solo la pelle era sovra l'osso e però ricevea la superficie di fuora la figurazione solo dalle ossa</p></div3>
<div3><head>vv. 25-27</head>
<p>Or l'autore per esemplo a tali aspetti introduce qui una fabula poetica, la quale fu in questo modo. Uno Erisiton figliuolo di Driope, avea in dispetto Cerere dea delle biade, e quella in suo parlare tanto dispregiava ch'era oltra misura. La detta Cerere fu a consiglio con li altri Dei, sichè si fermonno che contra questo Erisitone si dovesse procedere in tal modo, ch'elli cognoscesse lo suo fallo, ed ammaestramento fosse a tutti di non avere in dispregio li Dei; ed ordinonno che nel paese di costui fosse tempesta, pestilenzia e fame di biada tanto che 'l detto Erisiton e gli altri di sue contrade convenissono per forza sacrificare alla dea Cerere, s'elli voleano vivere. Cominciò la detta pestilenzia, e questo Erisiton ancora fermo, procedendo tal fame moltiplicò, sichè questi diventò secchissimo, e non avea altro su l'ossa che la buccia, e similemente gli altri. Quando si vide giunto a tal partito, temette allora li Dei, e sacrificò a Cerere, e fu restituito ello e sua gente nel primo stato. Mo dice l'autore che 'l detto Erisiton non fu così magro quando fu più a sua credenza quanto quelle anime pareano magre e secche</p></div3>
<div3><head>vv. 28-30</head>
<p>Ancora adduce per esemplo un'altra istoria del nuovo testamento in questo modo. Siccome è detto nel XXI capitolo del Purgatorio, Tito assediò Ierusalem per vendicare la colpa commessa per li Giudei averso Cristo, e assediolli sì strettamente che brevemente non aveano che mangiare. Stati così per un certo tempo elli erano venuti tutti molto magrissimi. Avvenne un giorno che una Maria giudea non avea che mangiare, avea uno fanciullo, ucciselo, e arrostillo per mangiare. Quando questo fanciullo s'arrostia, l'odore fu sentito sì perchè la carne umana in tal modo trattata ole, e sì per lo grande ieiunio e fame ch'aveano sofferto le genti della terra. Saputo questo quelli che reggeano la terra, dissono: mo bene vediamo noi che Dio ci ha abbandonati; e per quella iniquità non fecero più difesa; sichè 'l detto Tito prese la terra e disperse tutto lo popolo, e poi mai non ebbono alcuna signoria nè reggimento al mondo. E dice l'autore: elli mi pareano, cioè l'anime, quella gente che perdè Ierusalem quando Maria mangiò lo figliuolo; quasi a dire: magrissime</p></div3>
<div3><head>vv. 31-33</head>
<p>Cioè per la grande magrezza le estremità dell'occhio pareano anelli senza pietre.</p>
<p><add resp="ed">32</add> Alcuni sono stati ch'hanno detto che la figurazione del viso delli uomini è mo in questo modo: gli occhi sono li <emph>o</emph>, e la <emph>m</emph> formano in questo modo, che le ciglie colli tempori sono le estreme gambe dell'<emph>m</emph>, e lo naso si è la gamba di mezzo. Or in magri appare meglio e le ciglie e le tempora che nelli grassi, sichè in quelli leggieramente nelli suoi vizii si sarebbe letto <emph>omo</emph>, siccome appare quie</p></div3>
<div3><head>vv. 34-36</head>
<p>Ora seguendo suo poema l'autore parla ammirativamente e dice: chi crederebbe che l'odore di un pomo e la vista d'uno liquore d'acqua mettesse tanta fame e sete in alcuni, ch'elli diventassono così condotti da magrezza come quelli per che solo hanno la vista e l'appetito dello sopradetto arbore e liquore</p></div3>
<div3><head>vv. 37-39</head>
<p>Qui soggiunge come si meravigliava di tale effetto, lo quale maravigliare si solverà, come apparirà in lo seguente capitolo XXV, dove dice: <emph>Se t'amentassi come Meleagro</emph></p></div3>
<div3><head>vv. 40-45</head>
<p>Questa anima che qui introduce a parlare l'autore, fu un Forese fratello di messer Corso Donati da Firenze, lo qual fu nel viso molto scabbioso, e pieno di grusole, e fu molto corrotto nel vizio della gola nella prima vita; fu molto domestico di Dante, per la qual domestichezza elli fece festa a Dante, e sì tosto come Dante lo ricognobbe per la pelle del viso, che li vide scabbiosa, adesso fu chiaro come lìe si purgava a tal pena lo vizio della gola</p></div3>
<div3><head>v. 46</head>
<p><emph>Questa favilla</emph>, cioè lo viso scabbioso</p></div3>
<div3><head>vv. 49-51</head>
<p>Disse allora Forese: deh! non tenere pur mente al mio viso sì stramutato, ma fammi noto chi sono quelle due anime che ti sono allato; e disse di Virgilio e di Stazio</p></div3>
<div3><head>vv. 55-57</head>
<p>Qui risponde Dante come appare, e dice: io ti piansi nella prima vita quando tu moristi, ma ora non mi doglio sì di te perchè ti veggio non tra' perduti, ma in via di pervenire a vita eterna</p></div3>
<div3><head>vv. 58-60</head>
<p>Or soggiunge Dante, e dice: dì, Forese, dimmi che cosa è che si vi sfoglia, cioè che sì vi scarna, perch'io ho grande voglia di saperlo, e fino ch'io non lo so, non potrei essere adatto di dirti a tuo piacere chi sono questi, imperocchè chi è pieno d'alcuna voglia, non può bene d'altra soddisfare altrui</p></div3>
<div3><head>vv. 61-63</head>
<p>Or dice Forese che per virtude che viene dal consiglio divino, sì hae quell'albore e quell'acqua tal virtude che sìe li purga e sì li martiria a tal modo lo vizio della gola ponendo in loro e fame e sete, e per tale modo li fa santi</p></div3>
<div3><head>v. 68</head>
<p><emph>Lo sprazzo</emph>, cioè lo bagnamento. <emph>Spazzo</emph>, cioè spazio</p></div3>
<div3><head>vv. 73-75</head>
<p>Qui dice come accedeno al detto arbore e liquore con tutta volontade in terra tutta simile a quella ch'ebbe Cristo quando disse sulla croce: <emph>Ely, Ely, lamma sabachtani</emph> etc. siccome scrive san Giovanni nell'Evangelio; la quale lieta volontade e piena li merita purgazione.</p>
<p>Si è da sapere che questione si fu tra li teologi se in Cristo fu una volontà o più; e siccome san Tommaso d'Aquino nella terza parte, questione 18 definisce, in Cristo furono quelle volontadi che sono in umana natura perfetta, e sopra piùe si fue la volontade del Verbo di Dio, il quale prese e assunse natura umana, e questo e conviene essere, imperquello che se in Cristo non fusseno state quelle volontadi, che sono di ragione di spezia umana, lo Verbo non avrebbe assunto perfetta e compiutamente la umana natura, <emph>per consequens</emph> non si potrebbe dire di Cristo verace uomo, la qual cosa è assurda, chè ello fu verace Dio e verace uomo, siccome dice santo Augustino in libro <emph>De Fide ad Petrum</emph>: - <emph>Firmissime tene, et nullatenus dubites Christum filium Dei habentem nostri generis carnem et animam rationalem</emph> etc. Or appare chiaro come in esso furono le predette volontadi. In prima, siccome dice santo Matteo, capitolo quarto: <emph>Ieiunavit Christus quadraginta diebus et quadraginta noctibus, et postea esurivit</emph>. E questa fame avere fu secondo l'appetito naturale, siccome animale. Ancora quando orò al padre, Matteo, 26: <emph>Pater, si possibile est ut a me transeat calix iste</emph> etc. E questa volontà fu da ragionevile anima umana, che è considerare lo fine e le condizioni e ragioni che ad essa hanno proporzione; poi quando soggiunse: <emph>Non sic ego volo, sed sic tu</emph>, mostra la obbedienza ch'aveano le sue volontadi con la divina, che l'appetito naturale seguia la ragione, e la ragione la volontà divina. E però si segue ch'elli andasse allegro e con propria volontade alla passione ricevere per la umana natura. E dice l'Apostolo <emph>ad Hebreos</emph>, II: - <emph>In hoc mirabilior est eius innocentia quod peccato subiecta natura assumpta tantam habuit puritatem</emph>, quasi a dire: elli è gran meraviglia come la natura umana che assunse lo Figliuolo di Dio con ciò sia che ella fue della stirpe d'Adam peccante, come in essa fu tanta innocenzia e tanto ordine che l'appetito fu sempre obbediente alla ragione, e la ragione alla divinitade?</p></div3>

<div3><head>vv. 76-84</head>
<p>Or dice l'autore al detto Forese: Io mi meraviglio ch'elli è cinque anni che tu uscisti della prima vita, e sè tanto montato suso lo monte, imperquello che tanto tempo si sta fuora dal muro del Purgatorio, quanto si sta negligente nella prima vita; siccome è detto ne' precedenti capitoli, e se la possanza del peccatore fu in te innanzi che tu fossi a quella contrizione che ne salva, com'è che sì tosto hai passato quel luogo, del quale è detto che ristora tempo per tempo</p></div3>
<div3><head>vv. 85-87</head>
<p>Qui risponde Forese che le orazioni di sua moglie l'hanno tanto avvanzato.</p>
<p><add resp="ed">86</add> <emph>Lo dolce assenzio</emph>, cioè la pena che è dolce rispetto al fine a che tende, che è gloria.</p>
<p><add resp="ed">87</add> <emph>La Nella</emph>, cioè la moglie ch'avea così nome</p></div3>
<div3><head>v. 89</head>
<p><emph>Tratto m'ha</emph>, cioè liberatolo da' luoghi dei negligenti, dove s'aspetta, e dalli altri gironi che sono in fra quello</p></div3>
<div3><head>vv. 91-93</head>
<p><emph>Tant'è a Dio più cara e più diletta</emph> etc., cioè che Dio esaude le devote orazioni ed umili troppo più che l'altre, siccome è scritto in lo Evangelio del Fariseo e del Pubblicano</p></div3>
<div3><head>vv. 94-105</head>
<p>Barbagia è uno monte che è in Sardigna, suso il quale abita gente molta disfrenata e senza legge circa lo vizio venereo, e sono tanto trascorsi in esso, che tutte le loro femmine sono comuni. Or dice per comparazione lo detto Forese: la Barbagia di Sardigna è più onesta e pudica che non è Firenze, nella quale io lasciai la predetta mia moglie; e soggiunge e dice a Dante: fratel mio dolce, io veggio che 'l viene tempo non molto di lungi da questo, in lo quale saranno dissolute le donne di Firenze, ch'ello avrà bisogno ch'ello si predichi in pergamo ch'elle non scollino sì le sue veste da collo, ch'elle mostrino le mammelle. E dice quasi esclamando: quando avvenne mai nè in Barbaria nè in Saracinia che le donne fosseno sì sfacciate ch'elle convenissero essere corrette da li spirituali predicatori? Certo non mai, subintende</p></div3>
<div3><head>vv. 106-108</head>
<p>Cioè s'elle vedesseno la pena ch'elli corre, elli comincierebbeno già lo suo lamento e pianto</p></div3>
<div3><head>vv. 109-111</head>
<p>Qui vuole notare lo tempo che può correre anzi tale vendetta; e dice che innanzi che i fanciulli, che sono mo nelle cune, li quali si consolano con quella voce <emph>nanna, nanna</emph>, abbiano barbuta la faccia, tal vendetta sarà; quasi a dire: innanzi che sia XX anni</p></div3>
<div3><head>vv. 112-114</head>
<p>Detto Forese a Dante quello che volea udire, ora prega lui che dica di quelle anime, che sono a sua scorta: come fai tal viaggio ch'io con questa gente, che è meco, ci meravigliamo come tu veli lo sole? cioè come Dante facea ombra</p></div3>
<div3><head>vv. 115-117</head>
<p>Qui risponde Dante e dice: se tu ti ricordi la vita, che noi usavamo insieme viziosa, elli ti parrà stranio e non con poca gravezza lo penserai</p></div3>
<div3><head>vv. 118-120</head>
<p>Cioè Virgilio mi volse di quella vita; quasi a dire: per lo suo volume entrai in cognizione virtuosa.</p>
<p><add resp="ed">119</add> <emph>L'altr'ier</emph>, cioè entrai in questa via l'altro die, quando la suore del sole fu ritonda, cioè la luna</p></div3>
<div3><head>v. 122</head>
<p>Cioè per le contrade morte, che è l'inferno</p></div3>
<div3><head>v. 123</head>
<p>Cioè essendo ancora Dante nella prima vita e col corpo suo</p></div3>
<div3><head>vv. 124-126</head>
<p>Cioè con sua scienzia montò questa montagna, che voi purga e drizza</p></div3>
<div3><head>vv. 127-129</head>
<p>Cioè tanto lo menerà quanto potrà la scienzia naturale, poi ascenderà con scienzia di teologia</p></div3>
<div3><head>v. 131</head>
<p><emph>E quest'altro</emph>, cioè Stazio, per lo quale tremò lo monte, come è detto nel XX capitolo del Purgatorio</p></div3>
<div3><head>v. 133</head>
<p><emph>Che da sè la sgombra</emph>, cioè che è libero delle pene, perchè è purgato, lo detto Stazio.</p>
<p>E qui compie la sentenzia del presente capitolo.</p></div3></div2>

<div2><head>XXIV</head>

<div3 n="Versi">
<lg>
<l>Nè il dir l'andar, nè l'andar lui più lento</l>
<l>Facea, ma ragionando andavam forte,</l>
<l>Sì come nave pinta da buon vento.</l></lg>
<lg>
<l>E l'ombre, che parean cose rimorte,</l>
<l>Per le fosse degli occhi ammirazione</l>
<l>Traean di me, di mio vivere accorte.</l></lg>
<lg>
<l>Ed io, continuando il mio sermone,</l>
<l>Dissi: Ella sen va su forse più tarda</l>
<l>Che non farebbe, per l'altrui cagione.</l></lg>
<lg>
<l>Ma dimmi, se tu sai, dov'è Piccarda;</l>
<l>Dimmi s'io veggio da notar persona</l>
<l>Tra questa gente che sì mi riguarda.</l></lg>
<lg>
<l>La mia sorella, che tra bella e buona,</l>
<l>Non so qual fosse più, trionfa lieta</l>
<l>Nell'alto Olimpo già di sua corona.</l></lg>
<lg>
<l>Sì disse prima, e poi: Qui non si vieta</l>
<l>Di nominar ciascun, da ch'è sì munta,</l>
<l>Nostra sembianza vi,a per la dieta.</l></lg>
<lg>
<l>Questi, e mostrò col dito, è Buonagiunta,</l>
<l>Buonagiunta da Lucca; e quella faccia</l>
<l>Di là da lui, più che l'altre trapunta,</l></lg>
<lg>
<l>Ebbe la santa Chiesa in le sue braccia:</l>
<l>Dal Torso fu, e purga per digiuno</l>
<l>L'anguille di Bolsena e la vernaccia.</l></lg>
<lg>
<l>Molti altri mi nomò ad uno ad uno;</l>
<l>E del nomar parean tutti contenti,</l>
<l>Sì ch'io però non vidi un atto bruno.</l></lg>
<lg>
<l>Vidi per fame a voto usar li denti</l>
<l>Ubaldin dalla Pila, e Bonifazio</l>
<l>Che pasturò col rocco molte genti.</l></lg>
<lg>
<l>Vidi messer Marchese, ch'ebbe spazio</l>
<l>Già di bere a Forlì con men secchezza,</l>
<l>E sì fu tal che non si sentì sazio.</l></lg>
<lg>
<l>Ma, come fa chi guarda, e poi fa prezza</l>
<l>Più d'un che d'altro, fe' io a quel da Lucca,</l>
<l>Che più parea di me aver contezza.</l></lg>
<lg>
<l>Ei mormorava, e non so che Gentucca</l>
<l>Sentiva io là ov'el sentia la piaga</l>
<l>Della giustizia che sì gli pilucca.</l></lg>
<lg>
<l>O anima, diss'io, che par sì vaga</l>
<l>Di parlar meco, fa sì ch'io t'intenda,</l>
<l>E te e me col tuo parlare appaga.</l></lg>
<lg>
<l>Femmina è nata, e non porta ancor benda,</l>
<l>Cominciò ei, che ti farà piacere</l>
<l>La mia città, come ch'uom la riprenda.</l></lg>
<lg>
<l>Tu te n'andrai con questo antivedere;</l>
<l>Se nel mio mormorar prendesti errore,</l>
<l>Dichiareranti ancor le cose vere.</l></lg>
<lg>
<l>Ma dì s'io veggio qui colui che fuore</l>
<l>Trasse le nuove rime, cominciando:</l>
<l><emph>Donne, ch'avete intelletto d'Amore</emph>.</l></lg>
<lg>
<l>E io a lui: Io mi son un che, quando</l>
<l>Amor mi spira, noto, ed a quel modo</l>
<l>Che ditta dentro, vo significando.</l></lg>
<lg>
<l>O frate, issa veggio, diss'egli, il nodo</l>
<l>Che il Notaio, e Guittone, e me ritenne</l>
<l>Di qua dal dolce stil nuovo ch'i' odo.</l></lg>
<lg>
<l>Io veggio ben come le vostre penne</l>
<l>Diretro al dittator sen vanno strette,</l>
<l>Che delle nostre certo non avvenne.</l></lg>
<lg>
<l>E qual più a gradire oltre si mette,</l>
<l>Non vede più dall'uno all'altro stilo;</l>
<l>E quasi contentato si tacette.</l></lg>
<lg>
<l>Come gli augei che vernan lungo il Nilo</l>
<l>Alcuna volta di lor fanno schiera</l>
<l>Poi volan più in fretta e vanno in filo;</l></lg>
<lg>
<l>Così tutta la gente che lì era,</l>
<l>Volgendo il viso, raffrettò suo passo,</l>
<l>E per magrezza e per voler leggiera.</l></lg>
<lg>
<l>E come l'uom che di trottare è lasso</l>
<l>Lascia andar li compagni; e sì passeggia</l>
<l>Fin che si sfoghi l'affollar del casso;</l></lg>
<lg>
<l>Sì lasciò trapassar la santa greggia</l>
<l>Forese, e dietro meco sen veniva,</l>
<l>Dicendo: Quando fia ch'io ti riveggia?</l></lg>
<lg>
<l>Non so, risposi lui, quant'io mi viva;</l>
<l>Ma già non fia il tornar mio tanto tosto,</l>
<l>Ch'io non sia col voler prima alla riva.</l></lg>
<lg>
<l>Perocchè il luogo, u' fui a viver posto,</l>
<l>Di giorno in giorno più di ben si spolpa,</l>
<l>E a trista ruina par disposto.</l></lg>
<lg>
<l>Or va, diss'ei, che quei che più n'ha colpa</l>
<l>Vegg'io a coda d'una bestia tratto</l>
<l>Verso la valle, ove mai non si scolpa</l></lg>
<lg>
<l>La bestia ad ogni passo va più ratto,</l>
<l>Crescendo sempre infin ch'ella il percuote,</l>
<l>E lascia il corpo vilmente disfatto.</l></lg>
<lg>
<l>Non hanno molto a volger quelle ruote,</l>
<l>(E drizzò gli occhi al ciel) ch'a te fia chiaro</l>
<l>Ciò che il mio dir più dichiarar non puote.</l></lg>
<lg>
<l>Tu ti rimani omai, chè il tempo è caro</l>
<l>In questo regno sì, ch'io perdo troppo</l>
<l>Venendo teco sì a paro a paro.</l></lg>
<lg>
<l>Qual esce alcuna volta di galoppo</l>
<l>Lo cavalier di schiera, che cavalchi,</l>
<l>E va per farsi onor del primo intoppo,</l></lg>
<lg>
<l>Tal si partì da noi con maggior valchi;</l>
<l>Ed io rimasi in via con esso i due,</l>
<l>Che fur del mondo sì gran maliscalchi.</l></lg>
<lg>
<l>E quando innanzi a noi sì entrato fue,</l>
<l>Che gli occhi miei si fero a lui seguaci,</l>
<l>Come la mente alle parole sue,</l></lg>
<lg>
<l>Parvermi i rami gravidi e vivaci</l>
<l>D'un altro pomo, e non molto lontani,</l>
<l>Per esser pur allora volto in làci.</l></lg>
<lg>
<l>Vidi gente sott'esso alzar le mani,</l>
<l>E gridar non so che verso le fronde,</l>
<l>Quasi bramosi fantolini e vani,</l></lg>
<lg>
<l>Che pregano, e il pregato non risponde;</l>
<l>Ma per fare esser ben la voglia acuta,</l>
<l>Tien alto lor disio e nol nasconde.</l></lg>
<lg>
<l>Poi si partì sì come ricreduta;</l>
<l>E noi venimmo al grande arbore, ad esso</l>
<l>Che tanti prieghi e lagrime rifiuta.</l></lg>
<lg>
<l>Trapassate oltre senza farvi presso;</l>
<l>Legno è più su che fu morso da Eva,</l>
<l>E questa pianta si levò da esso.</l></lg>
<lg>
<l>Sì tra le frasche non so chi diceva;</l>
<l>Perchè Virgilio e Stazio ed io ristretti,</l>
<l>Oltre andavam dal lato che si leva.</l></lg>
<lg>
<l>Ricordivi, dicea, de' maladetti</l>
<l>Ne' nuvoli formati, che satolli</l>
<l>Teseo combattèr co' doppi petti;</l></lg>
<lg>
<l>E degli Ebrei ch'al ber si mostrâr molli,</l>
<l>Per che no' i volle Gedeon compagni,</l>
<l>Quando inver Madian discese i colli.</l></lg>
<lg>
<l>Sì, accostati all'un de' due vivagni,</l>
<l>Passammo, udendo colpe della gola,</l>
<l>Seguite già da miseri guadagni.</l></lg>
<lg>
<l>Poi, rallargati per la strada sola,</l>
<l>Ben mille passi e più ci portam'oltre.</l>
<l>Contemplando ciascun senza parola.</l></lg>
<lg>
<l>Che andate pensando sì voi sol tre?</l>
<l>Subita voce disse; ond'io mi scossi,</l>
<l>Come fan bestie spaventate e poltre.</l></lg>
<lg>
<l>Drizzai la testa per veder chi fossi:</l>
<l>E giammai non si videro in fornace</l>
<l>Vetri o metalli sì lucenti e rossi,</l></lg>
<lg>
<l>Com'i' vidi un che dicea: S'a voi piace</l>
<l>Montare in su, qui si convien dar volta;</l>
<l>Quinci si va chi vuole andar per pace.</l></lg>
<lg>
<l>L'aspetto suo m'avea la vista tolta:</l>
<l>Perch'io mi volsi indietro a' miei dottori,</l>
<l>Com'uom che va secondo ch'egli ascolta.</l></lg>
<lg>
<l>E quale, annunziatrice degli albori,</l>
<l>L'aura di maggio muovesi, ed olezza:</l>
<l>Tutta impregnata dall'erba e da' fiori;</l></lg>
<lg>
<l>Tal mi senti' un vento dar per mezza</l>
<l>La fronte, e ben senti' muover la piuma,</l>
<l>Che fe' sentir d'ambrosia l'orezza.</l></lg>
<lg>
<l>E senti' dir: Beati cui alluma</l>
<l>Tanto di grazia, che l'amor del gusto</l>
<l>Nel petto lor troppo disir non fuma,</l></lg>
<lg>
<l>Esuriendo sempre quanto è giusto.</l></lg></div3>
<div3 n="Introduzione">
<p>Nel presente capitolo l'autore intende trattare cinque cose. La prima seguendo il suo poema e continuando sua parlatura con Forese predetto, domanda d'una suore del detto Forese, soggiunge che a lui piaccia di dirli se a quella pena è alcuno delle sue contrade, cioè italiani, persone di grande menzione. La seconda cosa introduce Bonagiunta da Lucca a parlare, il quale fu nella prima vita dicitore in rima, ed è punito lì perchè fu corrotto nel vizio della gola. La terza cosa è che Dante tocca in suo sermone alcuna cosa de' vizii de' fiorentini, per la qual vita all'autore predetto rincresce vivere. La quarta cosa tocca l'autore alcuna cosa della pena de' golosi biasmando lo vizio predetto. La quinta cosa ed ultima introduce l'Angelo a devellerli lo P della fronte, del vizio goloso. E così termina la sentenzia del suo capitolo.</p>
<p>Della prima chiaro apparirà nella esposizione del testo a sufficienza.</p>
<p>Alla seconda è da sapere ch'elli è natural cosa alli uomini lo parlare e potere pronunziare con la lingua quello ch'elli hanno in quore, ma lo parlare pulito e non pulito acquistano li uomini da scienzia siccome da rettorica, e dritto e non dritto da grammatica, e nuove cose e usare da filosofia e teologia. Or, siccome dice lo Filosofo nel terzo dell'Anima, la complessione rara dà all'uomo essere più adatto a scienzia che altra complessione, sichè quando la natura s'accoppia e congiunge con la scienzia, necessario conviene che quello, che è in tale essere, parli dritto, pulito, e nuovo. E se la detta complessione è accesa da alcuno appetito o passione, e similemente congiunga con scienzia, allora quello, in cui è tale mistura, fa meraviglia di parlare circa quello così fatto appetito ovvero passione; e però si segue che 'l dicitore scienziato se ello è innamorato, dice troppo più amoroso che li altri. E questo basti alla seconda parte.</p>
<p>Alla terza cosa è da sapere, siccome dice lo Filosofo nel primo dell'Etica: al vertudioso appartiene volere ogni perfezione sì di parenti come d'amici, ed eziandio d'amici delli amici, le quali cose chiaro appaiono nella Politica, che 'l rettore dee essere virtudioso, e avere diligente cura de' suoi sudditi, e così in la Economica lo <emph>pater-familias</emph> dee avere cura di tutta la famiglia, e usovigli sì animati, come inanimati; poi ne' simili dee essere amore sì averso lo rettore per li simili, e verso li simili per lo rettore. Le quali volontadi muoverno l'autore a desiderare morte, poichè vedea e li rettori di Firenze e li suoi simili essere sì da viziosa vita soppressi ch'elli erano incurabili, li quali peccati, come soggiunge nel testo parlando in persona del predetto Forese, tosto saranno da pena visitati.</p>
<p>La quarta e la quinta cosa nella esposizione del testo apparirà</p></div3>
<div3><head>vv. 1-3</head>
<p>Dice che il detto Forese perch'elli ragionasse non andava meno veloce, e perch'elli ragionasse e andasse, non ragionava meno a compimento, siccome cosa ch'era mossa sì nel dire come nello andare da libera e buona volontade</p></div3>
<div3><head>vv. 4-6</head>
<p>Cioè che quella gente con chi andava lo detto Forese, tutti si meravigliavano di Dante</p></div3>
<div3><head>vv. 7-9</head>
<p>Or dice l'autore: io continuava lo mio sermone e la mia parlatura con Forese, quando li disse di Stazio ch'era quello, per cui tremò la montagna, siccome è detto nella fine del precedente capitolo, e che 'l detto Stazio andava a suo dovere più tardo e lento per fare compagnia a Virgilio e a lui, che non farebbe, ovvero avrebbe fatto, s'elli non fossono in tal viaggio</p></div3>
<div3><head>vv. 10-12</head>
<p>Detto l'autore a Forese chi è Virgilio e chi è Stazio, sì li domanda ora ch'elli li debbia dire dov'è sua suore Piccarda, e seror di messer Corso Donati della quale si farà menzione nel terzo capitolo del Paradiso; e soggiunge: ancora dimmi se alcuno tra questa gente è degno di fama</p></div3>
<div3><head>vv. 13-15</head>
<p>Qui responde Forese come la detta donna è in gloria di Paradiso. Fu la detta donna delle più belle di Firenze, e così dice lo detto Forese che tra la bontà e la bellezza, non si può dare alcuno eccesso, di che si conclude che ella fu buonissima</p></div3>
<div3><head>vv. 16-18</head>
<p>Cioè della suore, com'è detto. Poi, risponde alla seconda parte della dimanda, cioè se lì è persona da farne menzione, e dice: imperquello che quanti è quie sono drizzati in dritto e perfetto segno e fine, e non ci è alcuno divieto di menzionare l'uno l'altro, imperciocchè nulla derogazione di fama se ne segue, anzi ne nasce accrescimento di lode, perchè sono stati sì disposti nella prima vita, che Dio creatore gli ha eletti e predestinati ad essere abitanti della santa cittade, nella quale è gloria eterna.</p>
<p><add resp="ed">18</add> Puossi intendere questa parola equivoca; l'una <emph>dieta</emph> è astinenzia e fame, per la quale elli purgano lo vizio della gola, l'altra <emph>dieta</emph> è l'annunciazione del tempo, per lo quale elli si lavano del suo peccato</p></div3>
<div3><head>vv. 19-24</head>
<p>Fue uno Bonagiunta da Lucca dicitore in rima, e corrotto molto nel vizio della gola, e già ebbe nella prima vita alcuna domestichezza con Dante e visitònsi insieme con sonetti.</p>
<p><add resp="ed">20</add> <emph>E quella faccia</emph>, questo, di chi ora si fa menzione, fu papa Martino, il quale fu dal Torso d'oltramonte, e fu molto vizioso della gola, e fra l'altre ghiottonìe nel mangiare ch'elli usava, facea tôrre l'anguille del lago Bolsena, e quelle facea annegare o morire nel vino della vernaccia, poi fatte arrosto le mangiava; ed era tanto sollicito a quel boccone che continuo ne volea, e facealo curare e annegare nella sua camera. E circa lo fatto del ventre non ebbe nè uso nè misura alcuna, e quando elli era bene cerato, dicea: <emph>O sanctus Deus, quanta mala patimur pro Ecclesia sancta Dei</emph></p></div3>
<div3><head>v. 26</head>
<p>Com'è detto di sopra, lì non vi si vieta lo nomare altrui</p></div3>
<div3><head>v. 27</head>
<p><emph>Un atto bruno</emph>, cioè vista irata</p></div3>
<div3><head>vv. 28-30</head>
<p>Cioè invano batteano li denti immaginando di mangiare.</p>
<p><add resp="ed">29</add> <emph>Ubaldin della Pila</emph>, questo fu degli Ubaldini di Mugello del contado di Firenze, il quale fu molto goloso, e peccò molto in volerne in quantità oltra misura. Elli chiamava un suo castaldo, e dicea: che fa' tu fare da desinare? E gli dicea: tale e tale cosa; dicea di tre o quattro imbandigioni. Ed elli sempre dicea: or fa anche di tale e tale, e aggiungeali tre, overo quattro vivande. <emph>Ivi</emph>. <emph>E Bonifacio</emph>.Questo Bonifacio figliuolo del detto messer Ubaldino, il quale similemente fu goloso. Fu arcivescovo di Ravenna, lo quale non porta lo pastorale così ritorto come li altri arcivescovi ma è fatto di sopra al modo di rocco delli scacchi, e però dice <emph>Che pasturò col rocco</emph>, cioè che 'l suo pastorale fu lo rocco, e <emph>per consequens</emph> fu arcivescovo di Ravenna</p></div3>
<div3><head>v. 31</head>
<p>Questi fu uno cavaliere di Forlì, il quale fu molto corrotto nel bere</p></div3>
<div3><head>vv. 34-42</head>
<p>Infino a qui quella anima, che ha parlato con l'autore si è stato Forese. Or vuole l'autore introducere a parlare Bonagiunta Orbicciani da Lucca predetto, siccome appare nel testo.</p>
<p><add resp="ed">37</add> Cioè che lamentandosi parlava lucchese e dicea di sua pena</p></div3>
<div3><head>vv. 43-45</head>
<p>Qui predice lo detto Bonagiunta a Dante d'alcuna donzelletta di Lucca, nella quale l'autore mise amore, e da esso per lei fue acceso</p></div3>
<div3><head>vv. 46-48</head>
<p>Chiaro appare come li disse che lo effetto li dichiarerà tal profezia</p></div3>
<div3><head>vv. 49-51</head>
<p>Or disse Bonagiunta: dimmi se qui è quello che disse in canzone <emph>Donne ch'avete intelletto</emph> etc., cioè: dimmi sei tu Dante? imperò che Dante disse quella canzone</p></div3>
<div3><head>vv. 52-54</head>
<p>Qui risponde l'autore e dice: io sono uno che quello che amore mi dice dentro e ditta, lo significo di fuori, quasi a dire: amore è mio dittatore, ed io sono suo scrivano</p></div3>
<div3><head>vv. 55-57</head>
<p>Chiaro appare che li detti del notaio Iacomo da Lentino, quelli di Guittone d'Arezzo, e quelli del detto Bonagiunta non funno così amorosi, perchè in loro non era tal dittatore, nè tale appetito o passione, com'è detto di sopra</p></div3>
<div3><head>vv. 58-60</head>
<p>Cioè che nostre parole sono d'amore, e chi ad altro modo considera li stili non vede lo vero</p></div3>
<div3><head>vv. 64-69</head>
<p>Or seguendo il poema per esemplo vuol mostrare l'autore come Bonagiunta e papa Martino e la loro brigata si partinno da essi, e solo rimaseno Virgilio, Stazio, Forese e Dante; e dice: siccome li augelli, cioè grue, che vanno a vernare lo verno a quel fiume, che ha nome Nilo, ch'è in Etiopia, che molte volte raffrettano suo volato entrando l'una innanzi all'altra, e poi s'assettano in fila, così quelle anime o per magrezza o per leggerezza intrando l'una innanzi all'altra sì si lasciano Dante e compagni, di dietro</p></div3>
<div3><head>vv. 70-75</head>
<p>Ancora qui per esemplo vuol mostrare come Forese rimase con essi, siccome appare nel testo.</p>
<p><add resp="ed">75</add> Cioè: o Dante, quando verrai tu a questa seconda vita? Io ho voglia di vederti tra noi salvi</p></div3>
<div3><head>v. 76</head>
<p><emph>Non so, risposi lui, quant'io mi viva</emph>. Chiaro appare come per lo vizio della sua cittade n'avea voglia</p></div3>
<div3><head>v. 79</head>
<p><emph>Perocchè il luogo, ci fui a viver posto</emph>, cioè Firenze</p></div3>
<div3><head>v. 80</head>
<p><emph>Si spolpa</emph>, cioè si spoglia o disveste</p></div3>
<div3><head>vv. 82-84</head>
<p>Qui vaticina Forese e dice che quello, che n'ha più colpa, ello vede menare all'Inferno, e di lui fare molto strazio e intende di messer Corso Donati suo fratello, lo quale fu grande cagione del guasto di Firenze e della cacciata dei Cerchi.</p>
<p><add resp="ed">84</add> Cioè verso lo Inferno. <emph>Ivi</emph>. <emph>Ove mai</emph>, cioè che per pena che si porti nello Inferno non si scolpa l'anima, nè mai può uscire per tal martirio sostenere</p></div3>
<div3><head>vv. 91-93</head>
<p>Qui si parte Forese da Dante perchè conviene seguire sua dieta</p></div3>
<div3><head>vv. 94-99</head>
<p>Qui dà esemplo del modo della partita di Forese, e dice: siccome quando la cavallaria d'alcuna gente è schierata che li feridori escono dalla testa della schiera d'uno galoppo e percuotono ne' nimici, similemente è d'uno così fatto andare, cioè di galoppo si partìo Forese da lui, e seguì la sua masnada che li precedea a suo viaggio. <add resp="ed">94</add> <emph>Galoppo</emph>, è uno andare di cavallo, che è più veloce che trotto ed è meno che correre.</p>
<p><add resp="ed">98</add> Cioè con Virgilio e con Stazio, li quali furono grandissimi poeti</p></div3>
<div3><head>vv. 100-105</head>
<p>Segue il poema mostrando che s'erano in quella via tanto volti per lo cinghio del monte, ch'elli rivedea l'albero overo pomaro predetto.</p>
<p><add resp="ed">103</add> Cioè che vedea produrre lo detto arbore nuovi pomi e nuovo odore</p></div3>
<div3><head>vv. 106-111</head>
<p>Chiaro appare come quella gente avea grande brama, e nulla era loro sodisfatto</p></div3>
<div3><head>vv. 112-117</head>
<p><add resp="ed">112</add> Cioè quella gente.</p>
<p><add resp="ed">113</add> Qui appare nel testo che l'autore nella prima vita non fu inlacciato nel vizio della gola; e però dice: <emph>Senza farvi presso</emph>.</p>
<p><add resp="ed">116</add> Or seguendo il poema dice l'autore che voci s'udivano per le fronde del detto arbore, le quali voci diceano: questo arbore è nato di quello che è più suso in questo monte, lo qual fu morso da Eva prima femina, e che è nel Paradiso <emph>delitiarum</emph>. E soggiungea: ed abbiate in memoria di quelli Centauri, li quali combattenno con Teseo, vinti e sorpresi dal vizio della gola, e ancora di quelli Giudei, che non furono nello esercito di Gedeon.</p>
<p><add resp="ed">117</add> Cioè che quello arbore era lì tutto a modo che fu lo primo nel Paradiso messo da Dio, e però chi contra quello facea, sì era poi per giustizia di Dio punito, quasi a dire: ciascuno che pecca nel vizio della gola, non può passare impunito</p></div3>
<div3><head>vv. 121-123</head>
<p><emph>Ricordivi, dicea</emph>, questi Centauri furono morti da Teseo e da Piritoo, ch'erano gentili uomini d'Atene, in questo modo: che menando moglie lo detto re Piritoo, li detti Centauri furono alle nozze, ed inebbriati per troppo bere, furono presuntuosi di volere tôrre la sposa, e tutte quelle donne ch'erano in quelle nozze. A Piritoo, e Teseo, e a loro brigata non li parea gioco; furono alle mani colli detti Centauri, e scaccionnoli, e uccisensi di loro grande parte. E però diceano le voci: ricordivi dei Centauri, li quai Centauri per lo vizio della gola funno morti; quasi redarguendo tale peccato. Or perchè meglio s'abbia la intenzione del testo si è da distinguere la favola secondo che li poeti la mettono.</p>
<p>Diceno che fu uno uomo di bassa condizione, lo quale innamorò di Iunone moglie di Iove, ed ebbe nome Isiona; or costui volendo pure avere suo intendimento di Iunone, sì si trasmutò in una nuvola e andò in aiere a Iunone tutto a simile come andava Iupiter. Quand'ello fu apresso d'essa, ella credette che Isiona fosse Iupiter, volle giacere con esso; essendo nel concubito ella cognoscette che Isiona non era Iupiter, trassesi indrieto sì chè lo sperma cadde dall'aiere in terra. La terra lo ricevè, e nascenno Centauri, li quali erano mezzi cavalli e mezzi uomini, sichè aveano ciascuno doppio petto, cioè petto umano e petto equo. E però dice l'autore: <emph>Ne' nuvoli formati</emph>.</p>
<p><add resp="ed">123</add> Siccome è detto, con li doppi petti.</p>
<p>L'allegoria della detta favola sì è che uno, nome Isiona, di bassa condizione intese per forza avere la signoria di Atene, ed ebbe C cavalieri armati o soldati, con li quali elli prese la terra, e tennela per alcuno tempo. In processo di tempo crescèo Teseo e Pirotoo, ch'erano de' nobili di quella terra e della stirpe regale a natura, cognobbeno che quelli soldati si guastavano di vino, feceno uno convivio e inebrionnoli tutti, poi salinno alla piazza, e ucciseno loro e loro signore, ed ebbeno la signoria della terra. Or si figura nella detta favola detta Iunone per la cittade, che è moglie del re, Isiona per quello tiranno, Centauri per li suoi soldati perchè furono cento, e mezzi uomini e mezzi cavalli perchè erano cavalieri armati. Or ne fa l'autore menzione qui, perchè per lo vizio della gola perdenno sua signoria, dei quali Centauri è fatto anche menzione nel XII capitolo dello Inferno, siccome esecutori di Ision tiranno</p></div3>
<div3><head>vv. 124-126</head>
<p>Elli si legge nella Scrittura santa, in libro dei Giudici, che sovra lo popolo d'Israel venner li Madiani ad oste, e furono nella detta oste più re di corona. Vegnendo questa gente verso Ierusalem, e Dio mandò a dire a Gedeon ch'era giudice del popolo: esci con tutto lo popolo fuora della terra, e quando tu sarai a cotal fiume, ordina che nullo osi bere di quella acqua se non in questo modo, ch'elli sieno tutti apparecchiati per bere; e quando tu farai dare nelle trombe, tutti attendano al fiume e bevano; tutti quelli che si gitteranno l'acqua in bocca quelli tieni apresso di te, quelli che si inginocchieranno all'acqua e vorranno bere a diletto e dilettarsi in bere, quelli rimanda alla città, perchè Dio non vuole che vizio di gola sia in sua oste, e non temere, Gedeon, s'elli te ne rimarran pochi, chè Dio vuole che la vittoria sia attribuita a lui e non alla moltitudine di gente. Quando Gedeon ebbe ciò inteso fece lo comandamento di Dio, e con quelli pochi, che li rimaseno, vinseno li Madiani, e sconfisseli, e furono morti due re di corona. Sichè introduce l'autore quella istoria a mostrare che 'l vizio della gola è pestifero e dispiace a Dio</p></div3>
<div3><head>v. 127</head>
<p><emph>Vivagni</emph>, cioè termini laterani della via</p></div3>
<div3><head>vv. 133-135</head>
<p>Sì disse l'Angelo quasi rendendoli solliciti al suo viaggio. <add resp="ed">133</add> Cioè incantati.</p>
<p><add resp="ed">135</add> <emph>Poltre</emph>, cioè giovincelli</p></div3>
<div3><head>vv. 136-141</head>
<p>Chiaro appare che li offiziali quanto più montava, più i apparevano lucidi e chiari.</p>
<p><add resp="ed">137</add> Qui fa comparazione a sua chiarezza</p></div3>
<div3><head>vv. 145-147</head>
<p>Or qui vuole descrivere la ventilazione dell'ala dell'Angelo per due sensi; l'uno per lo odore, l'altro per lo tatto; e dice che allo odore fue tutto simile a quell'aura, che viene di maggio, la quale annunzia la verdura, e aduce seco odore di fresche foglie e fiori, lo quale evapora e immuta l'aiere dalla virtù dell'anima vegetativa, che è in suo lavorio e adovramento</p></div3>
<div3><head>v. 150</head>
<p>Ambrosia è una erba frigidissima, la quale pur veggendola ristora quelli che la vedono; e pognono li poeti che di quella erba cibano li cavalli, che menano lo carro del sole. Sichè dice che quell'aura sì lo ristora</p></div3>
<div3><head>vv. 151-154</head>
<p>Or soggiunge l'autore che l'Angelo disse: beati i liberi dal vizio della gola, li quali hanno tanto di grazia, che elli sanno avere fame di cibo quanto è giusto, e non superabbondante.</p>
<p>E compie la sentenzia del capitolo.</p></div3></div2>

<div2><head>XXV</head>

<div3 n="Versi">
<lg>
<l>Ora era onde il salir non volea storpio,</l>
<l>Chè il sole avea il cerchio di merigge</l>
<l>Lasciato al Tauro e la notte allo Scorpio,</l></lg>
<lg>
<l>Perchè come fa l'uom che non s'affigge,</l>
<l>Ma vassi alla via sua, checchè gli appaia,</l>
<l>Se di bisogno stimolo il trafigge;</l></lg>
<lg>
<l>Così entrammo noi per la callaia,</l>
<l>Uno innanzi altro, prendendo la scala</l>
<l>Che per artezza i salitor dispaia.</l></lg>
<lg>
<l>E quale il cicognin che leva l'ala</l>
<l>Per voglia di volare, e non s'attenta</l>
<l>D'abbandonar lo nido, e giù la cala;</l></lg>
<lg>
<l>Tal era io, con voglia accesa e spenta</l>
<l>Di dimandar, venendo infino all'atto</l>
<l>Che fa colui ch'a dicer s'argomenta.</l></lg>
<lg>
<l>Non lasciò, per l'andar che fosse ratto,</l>
<l>Lo dolce Padre mio, ma disse: Scocca</l>
<l>L'arco del dir che insino al ferro hai tratto.</l></lg>
<lg>
<l>Allor sicuramente aprii la bocca,</l>
<l>E cominciai: Come si può far magro</l>
<l>Là dove l'uopo di nutrir non tocca?</l></lg>
<lg>
<l>Se t'ammentassi come Meleagro</l>
<l>Si consumò al consumar d'un tizzo,</l>
<l>Non fora, disse, questo a te sì agro:</l></lg>
<lg>
<l>E, se pensassi come al vostro guizzo</l>
<l>Guizza dentro allo specchio vostra image;</l>
<l>Ciò che par duro ti parrebbe vizzo;</l></lg>
<lg>
<l>Ma perchè dentro a tuo voler t'adage,</l>
<l>Ecco qui Stazio, ed io lui chiamo e prego,</l>
<l>Che sia or sanator delle tue piage.</l></lg>
<lg>
<l>Se la virtute eterna gli dispiego</l>
<l>Rispose Stazio, là dove tu sie,</l>
<l>Discolpi me non potert'io far niego.</l></lg>
<lg>
<l>Poi cominciò: Se le parole mie,</l>
<l>Figlio, la mente tua guarda e riceve,</l>
<l>Lume ti fieno al come che tu die.</l></lg>
<lg>
<l>Sangue perfetto, che mai non si beve</l>
<l>Dall'assetate vene, si rimane</l>
<l>Quasi alimento che di mensa leve.</l></lg>
<lg>
<l>Prende nel cuore a tutte membra umane</l>
<l>Virtute informativa, come quello</l>
<l>Ch'a farsi quelle per le vene vàne.</l></lg>
<lg>
<l>Ancor digesto scende ov'è più bello</l>
<l>Tacer che dire; e quindi poscia geme</l>
<l>Sovr'altrui sangue in natural vasello.</l></lg>
<lg>
<l>Ivi s'accoglie l'uno e l'altro insieme,</l>
<l>L'un disposto a patire e l'altro a fare,</l>
<l>Per lo perfetto luogo onde si preme;</l></lg>
<lg>
<l>E, giunto lui, comincia ad operare,</l>
<l>Coagulando prima, e poi avviva</l>
<l>Ciò che per sua materia fe' constare.</l></lg>
<lg>
<l>Anima fatta la virtute attiva,</l>
<l>Qual d'una pianta, in tanto differente,</l>
<l>Che quest'è in via, e quella è già a riva,</l></lg>
<lg>
<l>Tanto ovra poi che già si muove e sente,</l>
<l>Come fungo marino; ed ivi imprende</l>
<l>Ad organar le posse ond'è semente.</l></lg>
<lg>
<l>Or si spiega, figliuolo, or si distende</l>
<l>La virtù ch'è dal cuor del generante,</l>
<l>Dove natura a tutte membra intende:</l></lg>
<lg>
<l>Ma, come d'animal divegna fante,</l>
<l>Non vedi tu ancor: quest'è tal punto</l>
<l>Che più savio di te già fece errante;</l></lg>
<lg>
<l>Sì che, per sua dottrina, fe' disgiunto</l>
<l>Dall'anima il possibile intelletto,</l>
<l>Perchè da lui non vide organo assunto.</l></lg>
<lg>
<l>Apri alla verità che viene il petto,</l>
<l>E sappi che, sì tosto come al feto</l>
<l>L'articolar del cerebro è perfetto,</l></lg>
<lg>
<l>Lo Motor primo a lui si volge lieto,</l>
<l>Sovra tanta arte di natura, e spira</l>
<l>Spirito nuovo di virtù repleto,</l></lg>
<lg>
<l>Che ciò che truova attivo quivi tira</l>
<l>In sua sustanzia, e fassi un'alma sola,</l>
<l>Che vive e sente, e sè in sè rigira.</l></lg>
<lg>
<l>E perchè meno ammiri la parola,</l>
<l>Guarda il calor del sol che si fa vino,</l>
<l>Giunto all'umor che dalla vite cola.</l></lg>
<lg>
<l>E quando Lachesìs non ha più lino,</l>
<l>Solvesi dalla carne, ed in virtute</l>
<l>Seco ne porta e l'umano e il divino.</l></lg>
<lg>
<l>L'altre potenzie tutte quante mute,</l>
<l>Memoria, intelligenzia, e volontade,</l>
<l>In atto molto più che prima acute.</l></lg>
<lg>
<l>Senza restarsi, per sè stessa cade</l>
<l>Mirabilmente all'una delle rive;</l>
<l>Quivi conosce prima le sue strade.</l></lg>
<lg>
<l>Tosto che luogo lì la circonscrive,</l>
<l>La virtù formativa raggia intorno,</l>
<l>Così e quanto nelle membra vive;</l></lg>
<lg>
<l>E come l'aere, quand'è ben piorno,</l>
<l>Per l'altrui raggio che in sè si riflette,</l>
<l>Di diversi color si mostra adorno,</l></lg>
<lg>
<l>Così l'aer vicin quivi si mette</l>
<l>In quella forma che in lui suggella,</l>
<l>Virtualmente, l'alma che ristette:</l></lg>
<lg>
<l>E simigliante poi alla fiammella</l>
<l>Che segue il fuoco là 'vunque si muta.</l>
<l>Segue allo spirito sua forma novella.</l></lg>
<lg>
<l>Perocchè quindi ha poscia sua paruta,</l>
<l>È chiamat'ombra; e quindi organa poi</l>
<l>Ciascun sentire insino alla veduta.</l></lg>
<lg>
<l>Quindi parliamo, e quindi ridiam noi,</l>
<l>Quindi facciam le lagrime e i sospiri</l>
<l>Che per lo monte aver sentiti puoi.</l></lg>
<lg>
<l>Secondo che ci affiggon li disiri</l>
<l>E gli altri affetti, l'ombra si figura,</l>
<l>E questa è la cagion di che tu miri.</l></lg>
<lg>
<l>E già venuto all'ultima tortura</l>
<l>S'era per noi, e volto alla man destra,</l>
<l>Ed eravamo attenti ad altra cura.</l></lg>
<lg>
<l>Quivi la ripa fiamma in fuor balestra,</l>
<l>E la cornice spira fiato in suso,</l>
<l>Che la reflette, e via da lei sequestra;</l></lg>
<lg>
<l>Onde ir ne convenìa dal lato schiuso</l>
<l>Ad uno ad uno, ed io temeva il foco</l>
<l>Quinci, e quindi temeva il cader giuso.</l></lg>
<lg>
<l>Lo Duca mio dicea: per questo loco</l>
<l>Si vuol tenere agli occhi stretto il freno</l>
<l>Perocch'errar potrebbesi per poco.</l></lg>
<lg>
<l><emph>Summae Deus clementiae</emph>, nel seno</l>
<l>Del grand'ardore allora udi' cantando,</l>
<l>Che di volger mi fe' caler non meno:</l></lg>
<lg>
<l>E vidi spirti per la fiamma andando;</l>
<l>Perch'io guardava ai loro ed a' miei passi,</l>
<l>Compartendo la vista a quando a quando.</l></lg>
<lg>
<l>Appresso il fine ch'a quell'inno fassi,</l>
<l>Gridavano alto: <emph>Virum non cognosco</emph>;</l>
<l>Indi ricominciavan l'inno bassi.</l></lg>
<lg>
<l>Finitolo, anche gridavano: Al bosco</l>
<l>Si tenne Diana, ed Elice caccionne</l>
<l>Che di Venere avea sentito il tosco.</l></lg>
<lg>
<l>Indi al cantar tornavano; indi donne</l>
<l>Gridavano, e mariti che fur casti,</l>
<l>Come virtute e matrimonio imponne.</l></lg>
<lg>
<l>E questo modo credo che lor basti</l>
<l>Per tutto il tempo che il fuoco gli abbrucia;</l>
<l>Con tal cura conviene e con tai pasti</l></lg>
<lg>
<l>Che la piaga dassezzo si ricucia.</l></lg></div3>
<div3 n="Introduzione">
<p>In questo capitolo intende l'autore trattare cinque cose. La prima descrive lo tempo per l'ora che era per la disposizione del cielo. La seconda pone un dubbio come può essere che l'odore d'un pomo e della vista dell'acqua detta nel precedente capitolo, faccia quelle anime smagrare, con ciò sia cosa ch'esse sono in istato, che a loro non bisogna cibo. La terza fa che Stazio solve lo detto dubbio dicendo innanzi la formazione del corpo umano e come diventa poi animale razionale. La quarta cosa tocca dello stato delle anime dopo la separazione d'esse dalli suoi corpi, e come ponno smagrare, piangere, vedere, ridere e allegrarsi etc. La quinta e ultima cosa comincia a toccare della pena che hanno nel Purgatorio quelli, che nella prima vita furono lussuriosi.</p>
<p>Alla prima cosa è da sapere che, siccome è detto nei precedenti capitoli, quando l'autore cominciò questa Commedia lo sole era nel principio dell'Ariete; stette circa terzodie nell'Inferno, e fino a questo luogo era stato non compiuti tre dì nel Purgatorio; sì che elli può dire, largo modo, che il sole era a questo punto in lo VI grado dello Ariete. Or se lo Ariete avea lasciato la linea meridiana al segno di Tauro, seguesi che già 24 gradi era declinato lo sole dopo mezzodie, sì ch'erano passate dall'orto del sole circa ore VII menuti 36. Or perchè l'autore non dice precisamente quanto del Tauro toccava la linea meridiana, non si può dire apunto quante ore erano trapassate; e assai a sufficienza tal dire a parladura poetica. E se 'l mezzodie era Tauro, la linea di mezzanotte era Scorpio, imperquello che così come quelle due linee sono opposite, così quelli due segni.</p>
<p>Alla seconda cosa chiaro apparirà nella esposizione del testo.</p>
<p>Alla terza cosa è da sapere che la natura provvide alla conservazione della spezia umana uno modo di generazione, per la quale ella si conserva in essere; e se ciò non avesse provveduto elli bisognava dopo la corruzione dei corpi dei primi uomini perduti di plasmarne delli altri, o quella spezia sarebbe venuta meno. Ed è l'uomo della generazione in tal maniera che nelli testicoli del maschio discende dal quore del predetto maschio uno umore, lo quale è appellato sperma, e generasi quello umore dallo alimento, il quale è assunto dalla persona. Circa la quale cosa è da sapere ch'elli è necessario cibo all'uomo per due cagioni, le quali durano fino a uno certo tempo, e l'una d'esse poi si cambia in una altra siccome dal principio dell'uomo fino ch'elli è cresciuto a debita quantitade di persona, si adovra lo cibo per ristaurare l'umido che continuo consuma lo calore naturale. E però per crescere fino alla debita quantità da quel tempo innanzi ch'elli non cresce più, adovra lo cibo per ristaurare l'umido, che continuo consuma lo calore naturale, e quello ch'andava in crescimento di persona sua alli testicoli, ed è sperma per virtude sì del quore da chi è messo, come eziandio dall'organo in che poi ello sta ed è messo, e questo sperma hae così virtude informativa siccome <emph>agens</emph>. E questo è da parte del maschio. Da parte della femmina hae ordinato la natura uno istrumento, lo quale è nominato <emph>matrice</emph>, nel quale similemente descende umore, il quale è messo dal quore similemente come 'l predetto sperma, ma non ha in sè virtude informativa, ma è disposto ad informarsi quando li sovravviene lo predetto sperma del maschio; sichè è come <emph>patiens</emph> ed è appellato <emph>mestruo</emph>. Or quando lo sopradetto sperma cade sovra lo detto mestruo ello lo coagula, poi in processo di tempo lo perfora, e viennelo organando, e in prima informa tre principali membri, cioè lo quore, e 'l fegato, e 'l cerebro, e poi ad ordine va informando li altri infino che ell'è compiuta tale operazione. Or questo feto nel suo principio hae la disposizione nutritiva, la quale disposizione è simile a quella delle piante, ovvero arbori, salvo che detto feto tende ad altra operazione. Sichè è questa disposizione nutritiva non per quello modo ch'ella è negli arbori, chè in li albori è ella così come cosa giunta <emph>ad locum ad quem</emph>, ma nel feto predetto è ella <emph>in fieri</emph>. Poi in processo di tempo a questa disposizione nutritiva sopravviene una, che è sensitiva, la quale hae due possanze, e la sensitiva e la nutritiva. Poi ordinatamente in processo di tempo quando è disposto lo feto a ciò ricevere, dal Creatore li sovravviene una anima intellettiva, la quale anima intellettiva ha tre possanze, la intellettiva, la sensitiva e la nutritiva; e perchè essa intellettiva non nasce da principio intrinseco, siccome le altre due in li altri animali, non si corrompe, è ella anzi incorruttibile ed eterna. Della quale materia in prima della formazione del corpo umano tratta a sufficienzia frate Egidio de' Romitani in uno opuscolo, il quale elli compuose di ciò. E come sovravvieneno al feto le dette disposizioni per successioni chiaro appare nel <emph>Contra Gentiles</emph>, secondo, di santo Tommaso, 87; e come le prime si corrompeno, e l'ultima rimane quando dice: <emph>In generatione tamen corporum animatorum oportet esse generatione ordinum propter multas formas intermedias inter primam formam elementi et ultimam formam, ad quam generatio ordinatur; et ideo sunt multae generationes et corruptiones se se consequentes. Nec est inconveniens si aliquid intermediorum generatur et statim posmodum interrumpitur, quia intermedia non habent spetiem completam sicut sunt ut in via ad spetiem. Et ideo non generatur ut permaneant, sed ut per ea ad ultimum generatum perveniant</emph> etc.</p>
<p>Alla quarta cosa è da sapere ch'ella è la responsione del dubbio ch'elli pone nella seconda cosa ch'elli tocca lo quale dubbio è: come l'anima, che è spirituale essenzia, patisce pena dall'odore del pomo, che è cosa corporale; la qual cosa par molto inconveniente che le cose corporali adoprano nelle spirituali. Onde è da sapere, siccome dice santo Tommaso d'Aquino nel IV <emph>Contra Gentiles</emph>, capitolo 89, le spirituali possanze patisceno dalle corporali per modo d'alcuna alligazione. E puossi alligare uno spirito da uno corpo o per modo di forma, siccome l'anima dal corpo umano e della vita, o eziandio senza essere forma di quel corpo, siccome li nigromanti alligano alcuno spirito in una immagine corporea, così similemente in alcuno aiere può essere per virtude divina alligate l'anime per modo come lo negromantico, ed essa così allegata può e condolersi e allegrarsi, e costringersi, e ampliarsi, e <emph>per consequens</emph>, patire pena da corporea virtude. Or pone l'autore uno singolare esemplo di tal visione, e dice: che siccome nella refrazione dei radii solari nelle nuvole si vedeno diversi colori, così della disposizione e stato dell'anima si specchia nell'aiere che è presso all'anima, e lì sì si vede la sua afflizione, ovvero lo suo allegramento, o perchè tal vista è pur come ombra, è appellato nella presente Comedia quella spezie delle anime, che dalli occhi dello autore è veduta ombra. Ed è da sapere che l'autore è da avere scusato se lo esemplo è differente dall'essere, imperquello che lo esemplificare tali cose non si trova nella prima vita quello che è bisogno, ma basti a dirne alcuna cosa, e intendasi virtualmente potere essere tali effetti, e perchè elli non sieno tutti secondo l'ordine naturale, non si segue però ch'elli non sieno, imperquello che sovra naturale ordine può essere costituito da quello Creatore, che di niente produce in essere le creature. Sichè si può concludere per quello, che è detto, che l'anime nel Purgatorio patiscono pena e smagrano da cosa corporale, siccome nel presente trattato dall'odore del pomo, e dal sentire la freddura dello sprazzo dell'acqua, la quale poeticamente è introdotta nel presente capitolo. Alla quinta cosa è da sapere che l'autore purga li lussuriosi in fiamma di fuoco, che siccome nella prima vita elli arsono nello appetito concupiscivo, così sono purgati per fiamma di fuoco, la quale consuma quella inordinazione. Or l'autore in questo principio introduce alcune anime a biasmare lo vizio della lussuria, le quali per alcune favole poetiche manifestano tal difetto. Poi nel seguente capitolo palesa ed apre più della pena de' lussuriosi, siccome chiaro apparirà nella esposizione del testo</p></div3>
<div3><head>vv. 1-3</head>
<p><add resp="ed">1</add> Qui Virgilio rende l'autore sollicito per lo tempo che trascorrea. <emph>Ivi</emph>. <emph>Storpio</emph>, cioè impaccio.</p>
<p><add resp="ed">2</add> <emph>Che il sole avea lo cerchio di merigge</emph>, cioè lo circolo meridiano.</p>
<p><add resp="ed">3</add> <emph>Tauro</emph>. È lo secondo segno del Zodiaco. <emph>Ivi</emph>. <emph>Scorpio</emph>. È l'ottavo segno</p></div3>
<div3><head>vv. 4-6</head>
<p>Qui dà esemplo come attese allo ammaestramento del suo dittatore.</p>
<p><add resp="ed">6</add> Cioè lo penetri</p></div3>
<div3><head>vv. 7-9</head>
<p><emph>Callaia</emph>. È strada, via, ovvero stradella; ma ora intende per lunghezza.</p>
<p><add resp="ed">9</add> Quasi dire: nulla comparazione a nostra vista avea la sommitade della detta scala, che chi suso vi salia, disparia alla vista di quelli di sotto</p></div3>
<div3><head>vv. 10-15</head>
<p>Qui mostra l'autore la sua grande volontà d'essere fuori del sopradetto dubbio, e come si temea per non rincrescere al suo dottore in questo modo: li cicognini quando sono polli hanno grande voglia di volare, ma quando senteno che il culo lor pesa, e l'ala sua non essere tanto forte quanto bisogna, calano l'ale e rimagnono dentro dal nido; così elli aveva voglia di palesare suo dubbio, e sua parola traeva fino alle labbra, poi quando considerava e temea di non rincrescere, stringea la bocca, e così rimanea tacito. E però dice: <emph>con voglia accesa, e spenta</emph> da timidezza</p></div3>
<div3><head>v. 18</head>
<p>Cioè tutto deliberato</p></div3>
<div3><head>vv. 19-21</head>
<p>Qui propuose il dubbio con argomento come si può ismagrare alcuna spirituale cosa, con ciò sia che a essa non è bisogno nutrimento; quasi a dire: come può ricevere passione una spirituale cosa da una corporale?</p></div3>

<div3><head>vv. 22-24</head>
<p>Or risponde Virgilio e introduce una fabula poetica volendo dire lo corpo può <emph>agere in anima spirituale</emph> ovvero virtudiosamente, com'è detto di sopra, per alcuna maniera d'alligazione. Ed è la fabula in questo modo ragionata dai poeti. Meleagro fu figliuolo di Oeneo e sua madre ebbe nome Altea, e fu fratello di Deianira moglie di Ercole, del quale è trattato nel XII capitolo dello Inferno. Al quale Meleagro, quand'elli nascette ed elli li fue le ninfe overo fate, e ciascuna li nunziò quello che a lor parve; quando venne quella della vita, ed ella prese uno stizzo, ch'era nel fuoco, e disse: tanto duri la vita a costui quanto si imbrigherà ad ardere questo stizzo. La madre di Meleagro udito questo, incontanente discese giuso dal letto, e tolse quello stizzo, e ammorzollo in acqua e ripuoselo. In processo di tempo lo detto Meleagro crescette e diventò uno grande prodo uomo. Or avvenne che Oeneo re di Calidone non sacrificava a Diana, e aveala in dispetto, sì ch'ella mandò un porco cinghiaro nella contrada del detto re, lo quale brevemente guastava ogni frutto, e arbori, e viti, che lì si trovavano. Lo detto re mandava e andava molto spesso alla caccia di detto porco; non si trovava chi 'l potesse prendere. Sichè un die lo detto Meleagro andò con Atalanta sua amica alla caccia del detto porco; la detta Atalanta in prima lo ferì d'una saetta nella costa, poi sopraggiunse Meleagro, e saettollo in tal modo che elli morìo, tolseno lo detto porco e con grande festa lo presentonno al re. Lo detto re volse sapere il come della cosa, sì che gli dissono che Atalanta prima l'avea ferito. Allor disse lo re ch'elli volea che 'l capo del detto porco fosse di Atalanta, sì glielo donò; e questa portandoselo a casa, sì li fu dinanzi Plessipo e Tesea fratelli d'Altea madre di Meleagro, e che glielo tolseno per forza. Questa venne a casa e lamentossi a Meleagro di tal forza; elli irato venne a questi suoi barbani e ucciseli. Udito Altea che Meleagro aveva morto li fratelli, ricordossi del tizzone, e miselo nel fuoco, e così come lo tizzone andava ardendo, così Meleagro s'andava consumando; arso lo tizzone, Meleagro fu morto. Or dice l'autore in persona di Virgilio: se tu t'ammentassi della favola di Meleagro, tu non ti meraviglieresti così come tu fai</p></div3>
<div3><head>vv. 25-27</head>
<p>Quasi a dire: se tu pensi come nostra immagine si specchia nello specchio, non ti parràe duro a pensare come l'ombra si specchia nell'aiere che li è apresso dove vede ogni figura.</p>
<p><add resp="ed">27</add> <emph>Vizzo</emph>, è molle, cioè leggero da intendere, e piano. Ora l'allegoria della detta fabula, acciò che non procedesse nostro parlare troppo scuro, si è che il corpo umano alcuna fiata è prodotto in tale bisogna di complessioni e di qualitadi, che s'ello non fosse aitoriato dall'arte, troppo bene morrebbe, e a tai soccorsi è dritta e costituita la scienzia di medicina; e non solamente li detti soccorsi adovrano per virtude corporale, ma eziandio hanno virtude specifica, la quale è spirituale, siccome lo reobarbaro che è proprio a purgare colora rosso, ed è di complessione simile che naturalmente non dovria fare tale effetto, ma fallo per virtude specifica o spirituale. E così similemente come questi soccorsi si aitoriano e sostegnono e adduceno ad eguaglianza le qualitadi, così altre cose sono che guastano la eguaglianza e conduceno a morte l'uomo per virtudi naturali, come eziandio di specifiche, come chiaro appare nella predetta scienzia di medicina. Sichè altro non vuole dire Meleagro se non uno nato in deformità di complessione; lo stizzo tratto dal fuoco è lo soccorso che 'l se li può fare; lo stizzo tornato al fuoco, li veneni o cose mortifere, le quali disguagliano le qualitadi: tutte l'altre parole sono introdotte da poeti fingendo per pulire sua parladura e novelle. Sichè è da ricogliere che per alcune vertudi spirituali e specifiche si può <emph>agere</emph> in corpo ed <emph>e converso</emph></p></div3>
<div3><head>vv. 28-30</head>
<p>Or qui l'autore per ampliare sua materia fa che Virgilio commette a Stazio che ancora meglio dichiari l'autore del predetto dubbio.</p>
<p><add resp="ed">30</add> <emph>Le tue piage</emph>, cioè lo dubbio dell'autore</p></div3>
<div3><head>vv. 31-33</head>
<p>Qui responde Stazio a Virgilio e dice: se io li dispiego la vertude eterna, cioè la virtude di Dio, circa lo fatto dell'uomo in tua presenzia, ello non è licito se non in uno modo ch'io non posso negare tuo comandamento</p></div3>
<div3><head>vv. 34-36</head>
<p>Qui dice Stazio: se tu non di' quello ch'io ti dirò ello non sarà illuminata la oscuritade che hai nel quore</p></div3>
<div3><head>vv. 37-42</head>
<p>Cioè lo sangue che descende dal quore perfetto e compito, tutto simile a quello che per le vene si spande, sì prende dal detto quore virtude informativa ad informare le membra umane, siccome sangue, e altro che dentro le vene si spande si prende dal quore virtude di potersi assimigliare a ciascuno membro, siccome lo Filosofo pruova nel libro <emph>De Nutrimento et nutrito</emph></p></div3>
<div3><head>vv. 43-45</head>
<p>Or dice che lo sopradetto sangue discende digesto nei testicoli del generante, ed è detto sperma; poi sovra alcuno sangue, cioè sovra lo mestruo della matrice, discende</p></div3>
<div3><head>v. 46</head>
<p>Cioè si messida l'uno sangue con l'altro, cioè lo mestruo collo sperma</p></div3>
<div3><head>v. 47</head>
<p><emph>L'uno disposto a patire</emph>, cioè lo mestruo. - <emph>L'altro a fare</emph>, cioè lo sperma</p></div3>
<div3><head>v. 48</head>
<p>Cioè ch'hae addotto seco virtude attiva dal quore del generante, poi digesta e addatta a ciò nei testicoli del generante</p></div3>
<div3><head>vv. 49-51</head>
<p>Cioè come giunto lo detto sperma col mestruo adovra in esso in tal modo, che in prima lo coagula, poi lo vivifica: e nota che questa prima disposizione, che adopera o acquista lo mestruo, sì l'ha ello dallo sperma</p></div3>
<div3><head>vv. 52-54</head>
<p>Or dice che questo feto fatto vivo hae anima vegetativa tutto a simile delle piante, ovvero nutritiva si puote appellare, salvo che l'anima, che nelle piante hae a sua riva, cioè a sua perfezione. E nota che l'autore pone, quando dice l'anima fatta, anima per la disposizione del feto. Questa, che è nel feto, è in via, cioè che tende quel feto ad altra perfezione d'anima; e però dice che questa è in via, cioè quella del feto.</p>
<p><add resp="ed">54</add> Cioè quella delle piante è a riva, che è sua perfezione</p></div3>
<div3><head>vv. 55-57</head>
<p>Or dice Stazio che in processo di tempo lo detto feto diventa simile al fungo marino, e poi si organa alli organi, ch'hanno bisogno all'anima sensitiva; e però dice: <emph>Ad organar le posse ond'è semente</emph>, cioè che organa alle possanze dell'anima sensitiva, della quale lo detto sperma è semente. E nota che questa opinione è che dalla virtude del sperma possa essere prodotto uno animale sensitivo.</p>
<p><add resp="ed">56</add> <emph>Fungo marino</emph>. È una coagulazione materiale, la quale si fa in mare e sente sì muoversi, ma non è organato. E però dice Stazio che 'l feto nella matrice, al primo principio che lo sperma coagula e' vivifica lo mestruo sì che così è fatto animale</p></div3>
<div3><head>vv. 58-60</head>
<p>Qui dice come dal quore del generante si spiega e descende la vertude, che produce tale effetto</p></div3>
<div3><head>vv. 61-63</head>
<p>Cioè: ma come acquisti poi questo animale anima ragionevile non è molto lieve, perchè già più savi erronno circa questo punto. Elli è da sapere che in tutte le cose ch'hanno essere, si conviene assegnare una forma substanziale, per la quale forma la detta cosa hae essere, siccome la forma, che è sopra la materia del legno, ch'ella ha da essere legno e non ferro. Or può avvenire altre forme sopra questa substanziale, le quali dànno alcuno essere sopra lo primo alla cosa, e sono dette accidentali, siccome bianchezza, negrezza, e simili. Sichè diremo che legno bianco abbia l'essere legno e non altra cosa dalla forma substanziale, ed abbia l'essere bianco da una forma accidentale. E questo ordine e modo di speculare si tiene in tutte cose naturali. Or è dubitazione d'alcuni: Questo feto, che è animale, hae alcuna forma substanziale, la quale li dà essere animale, e questa forma è quella anima, la quale elli hae, e sia di che maniera vuole. Or se alcun'altra forma sovravviene, el conviene che questa seconda sia accidentale; e così apparirebbe che l'uomo avesse forma substanziale, sensitiva, e la razionale per accidentale, e così sarebbe l'uomo <emph>per accidens</emph>; la quale opinione sarebbe assurda e rimossa da ogni veritade. Or dunque a volere che l'uomo non sia uomo <emph>per accidens</emph>, fa bisogno che quella anima, che 'l fa essere razionale, sia sua forma substanziale. E come questa possa pervenire nel feto, che già hae prima forma substanziale, hae bisogno che quando viene quella prima si corrompa, siccome è detto di sopra nella autorità di santo Tommaso, e ancora per autorità dell'autore nel quarto capitolo del Purgatorio, dove dice: <emph>E questo è contra quello error, che crede Che un'anima sovr'altra in noi s'accenda</emph>. Ed è da sapere che questa anima razionale dell'uomo hae in sè tutte quelle possanze e virtudi, ch'anno sì la nutritiva come la sensitiva, e sovr'esse ha la virtù ragionevile. Sichè com'è unita a quella materia, incontinenti ciò ch'era per la precedente forma adovrato in essa, ella per simile virtude attiva adovra e conserva</p></div3>
<div3><head>vv. 64-66</head>
<p>Or continuando lo detto di Stazio dice che quelli savi, che erronno in questo fatto, poneano lo intelletto possibile tutto estratto e rimosso e digiunto da ogni organo; sichè diceano: ello pure avviene nell'uomo siccome forma accidentale questa anima, la quale è intellettiva. Lo quale errore per li precedenti detti è assoluto, ch'ello non è impossibile che sia una anima, la quale abbia più della sensitiva chè se la intellettiva adoperassesi pure con organi, ella non avrebbe più della sensitiva. Or s'ella è più perfetta, perchè non può ella avere alcuna virtude, che non ha bisogno d'organo? Stolto sarebbe a dire ch'ella fosse più perfetta e non potere adoprare quello soprappiù, che così sarebbe ella prodotta indarno</p></div3>
<div3><head>vv. 67-69</head>
<p>Or vuole determinare Stazio quand'è che la forma intellettiva sopravviene al feto, e l'altra si corrompe, e dice che sì tosto come la sensitiva ha compiuto d'organare lo cerebro, adesso dal Creatore descende virtude nel detto feto, la quale è questa anima ragionevole, e adesso ella entra in possessione e l'altra si corrompe, com'è detto</p></div3>
<div3><head>vv. 70-73</head>
<p>Nota quant'è la benignità del Creatore averso le creature, che sì tosto come la natura da lui ordinata hae perfetta e compiuta la sua arte, incontanente ello benivolo spira della sua grazia in tal lavoro, e mandali spirito novello, il quale hae le predette perfezioni</p></div3>
<div3><head>v. 75</head>
<p>Cioè che cognosce sè medesima, e però sua virtude di cognoscibilitade adovra in sè medesima</p></div3>
<div3><head>vv. 76-78</head>
<p>Or vuole dire Stazio uno esemplo, il quale è in tal modo. La vite che mena l'uva si tragge colle radici l'umor della terra, che ha quello, il quale umore per lo calore del sole nella vite muta forma substanziale e diventa vino, sì che per alcuna virtude del sole congiunta coll'umore si cambia in vino; or così quanto si può dire a simile: lo feto è prima animale sensitivo, la grazia che poi li sovravviene dal Creatore congiunta collo detto feto li fa cambiare forma substanziale, e così diventa animale ragionevile</p></div3>
<div3><head>vv. 79-81</head>
<p>Or detto lo modo come diventa lo feto animale ragionevile, qui vuole mo mostrare per lo dubbio detto di sopra, come si possano vedere e magre, e grasse, e liete, e triste le predette ombre; e dice: quando Lachesis, della quale è detto nel XXI capitolo, che è lo decorso della vita umana, non ha più del lino, cioè che è a suo termine, che non vive più l'uomo, e la detta anima si solve, cioè dislega dal corpo, e porta con essa le vertudi umane, alle quali non è bisogno organo, come lo intendere e 'l volere, e la vertude ch'hae dalla spiritualità, cioè la eternitade e la incorruttibilità</p></div3>
<div3><head>vv. 82-84</head>
<p>Cioè ch'hae in sè l'altre possanze, alle quali fa bisogno organo, ma perchè non le adopera, sono in esse mutamenti. E soggiunge che le vertudi, che non hanno bisogno d'organo, sono in esse più acute e rigide, siccome memoria, intelligenzia, e volontade, imperquello che non sono offuscate da alcuna allegazione corporale</p></div3>
<div3><head>vv. 85-87</head>
<p>Poeticamente mostra che adesso che l'anima è partita dal corpo, sì li avviene o pena o premio secondo che la giustizia di Dio li ordina, e dispone, siccome scrive santo Luca, XVI, de' dannati: <emph>Mortuus est dives et sepultus in inferno</emph>; e delli buoni dice, capitolo XXIII, che Cristo disse allo ladro, ch'era crocifisso con lui: <emph>Hodie mecum eris in paradiso</emph>; e di quelli del Purgatorio dice l'Apostolo, prima <emph>ad Corinthios</emph>, 3. <emph>Si cuius opus arserit, detrimentum patietur, ipse autem salvus erit</emph>, etc.</p>
<p><add resp="ed">86</add> <emph>All'una delle rive</emph>. Di queste rive fece l'autore menzione nel secondo del Purgatorio</p></div3>
<div3><head>vv. 88-96</head>
<p><emph>Tosto che 'l luogo</emph>. Dice come in quel luogo, dov'è sortita, la virtù informativa li raggia intorno tutto a modo come quando è congiunta col corpo suo, ed in quello aiere che sì lìe intorno appare, cioè che è nella detta anima o allegrezza o tribolazione. Ed adduce uno esemplo che siccome l'aiere pregno di nuvole si colora per li raggi del sole refratti nel detto nuvolo quando si vede lo <emph>yris</emph>, ovvero arco celeste, così l'aiere intorno dall'alma si figura e colora secondo sua disposizione</p></div3>
<div3><head>vv. 97-99</head>
<p>Or dice che tale figurazione segue all'alma vada dove voglia come fa la fiamma lo fuoco, quasi a dire: nell'alma è principio di tale apparenzia, e soggiunge che da tale vista questo nome ombra acquista</p></div3>
<div3><head>vv. 103-108</head>
<p>Chiaro appare lo testo come per desiderio ch'hanno diventano magre al modo come si mostrano in tale essere, e disposizione</p></div3>
<div3><head>vv. 109-111</head>
<p>Segue il poema mostrando come già trascorsi fino ad un'altra faccia del detto monte dove furono poi ad altra cura intesi</p></div3>
<div3><head>vv. 112-117</head>
<p>Qui purga li lussuriosi in fiamma di fuoco, e dice che dal lato della montagna per quella via, dove andavano, uscia grande fiamma di fuoco tale, che ello per paura andava in sommo della via quanto potea, tutta volta dubitando di non cadere giuso del monte; sichè dall'uno lato la fiamma lo impediva, dall'altro lato la tema del non cadere in giuso</p></div3>
<div3><head>vv. 118-120</head>
<p>Cioè Virgilio chiaro appare come lo rendea accorto</p></div3>
<div3><head>vv. 121-126</head>
<p><emph>Summae Deus</emph>, or dice che nelle dette fiamme erano anime le quali diceano questo inno: <emph>Summae Deus clementiae; Mundique factor machinae, Unus potentialiter, Trinusque personaliter Nostros piis cum canticis Fructos benigne suspice, Quo corde puro sordibus Te perfruamur largius; Lumbos iecurque morbidum, Adure igni congruo, Accinti ut sint perpetui Luxu remoto pessimo, Ut quinque horas noctium Nunc continendo rumpimus: Donis beatae patriae Dictemur omnes affati</emph>. E dicesi questo inno in la Chiesa militante a compieta di venere, lo quale inno è contra lo vizio della lussuria, ed è posto in venere perchè quel die si fa astinenzia per la lussuria. Or lo venere se ne dice più delli inni, ma perchè l'ora, quando l'autore vide tali martirii era circa la compieta, introduce che loro orazione era così fatta.</p>
<p><add resp="ed">126</add> Cioè che parte del tempo la vita era alle anime, e parte era alla via che 'l facea</p></div3>
<div3><head>vv. 127-129</head>
<p>Cioè che siccome si dice con voce alta la Liturgia dell'inno, così elli con voce alta detto inno s'accusavano e diceano: <emph>virum non cognosco</emph>, quasi a dire che quelli che seguono l'appetito lussurioso sono tanto rimossi da virtude ch'elli la ignorano.</p>
<p><add resp="ed">129</add> Segue suo poema come in bassa voce ridiceano lo detto inno</p></div3>
<div3><head>vv. 130-132</head>
<p>Ell'è da sapere che li poeti narrano una favola in questo modo. Diceno che Diana fu una vergine, che molto amò quello stato, ed avea una sua brigata di vergini, colle quali spesse fiate andava in cacciagione e a boschi, e prati, con archi da saette, e altri istrumenti da prendere selvaticine. E fra le altre volte fue che nuova cacciagione li apparve, sichè le dette vergini si partirono da insieme, e ciascuna andò a sua ventura. Ordinato fu: alla tale fontana sì ci raccoglieremo ad ora di tornare a casa. Or una d'esse, ch'avea nome Elice, essendo molto stanca si puose a posare in uno prato e non s'avvide ch'ella s'addormentò. Dormendo questa Iuppiter la vide così bella e sola, venne tutto trasformato in forma, figura e veste di Diana; questa Elice credette che 'l fosse Diana, corse ad abbracciarlo, com'era sua usanza, sichè questi cominciò a baciarla. Costei cognoscendo questo modo essere diverso dallo usato, volse fuggire; questi la sforzò, e sì la ingravidò e lasciolla stare. Venuta l'ora di raccogliersi andò Elice alla fontana, e trovò Diana colle altre compagne essere alla fontana, ed allora disse Diana: elli è buono che noi ci bagnamo in questa fontana, perchè noi siamo riscaldate per lo caldo de' raggi del sole, e per la fatica, sì che noi torniamo a casa lavate e monde. Elice pure recusava tale bagnare per paura che Diana e le compagne non s'avvedessono del fatto. E perchè la maggiore parte volse tal bagno, tutte si dispoglionno. Diana e le compagne avvedutosi di Elice, li diedeno commiato del suo coro, dicendo che convenevole non era che tra le vergini fosse alcuno stupro. Questa, dolente di tale infortuno, si mise piangere, a Iuppiter ne venne pietade, e assunsela in cielo, e fece d'essa una costellazione, nome <emph>Andromadem</emph> la quale è nella plaga australe del cielo, siccome appare nell'Almagesto, nel libro delle Costellazioni. Or la detta Elice fu figliuola di Licaone re d'Arcadia. Ora dice l'autore che le dette anime diceano dopo lo suo inno: <emph>Diana si tenne al bosco</emph>, cioè che non andò alle prata. Sichè Elice fu cacciata da quello collegio, perchè avea sentito lo tossico di Venus, cioè lo sperma mascolino emesso per lussuria, quasi a dire Diana fu casta, ed Elice no. Ora questa introduzione di tale parlare fa l'autore acciò che si cognosca di che vizio erano tinte l'anime predette, siccome nello Inferno, capitolo VII, dice delli avari e de' prodighi, che insieme si diceano: <emph>Perchè tieni, perchè burli?</emph> siccome chiaro è detto.</p>
<p>L'allegoria della predetta favola di Elice si è come molte persone sono denigrate e offuscate nel vizio della lussuria, e quanto puonno lo tegnono secreto e celato, ma elli avviene ora che quello, a chi nulla cosa può essere secreta, lo revela di che quelli cotali sono cacciati del coro della buona fama e sono infamati dalle persone del mondo, e se ne sanno portare pena nella prima vita, sono poi nella seconda esaltati a quella gloria celestiale che mai non ha fine</p></div3>
<div3><head>vv. 133-135</head>
<p>Detto questo ritornavano le dette alme al suo inno cantando, e poi ancora soggiungevano: donne e mariti che furon casti, cioè: beati quelli e quelle che hanno osservato vero matrimonio, e similemente beati quelli e quelle che hanno osservato castitade</p></div3>
<div3><head>vv. 136-139</head>
<p>Cioè biasmando lo vizio della lussuria e laudando la castità e lo matrimonio, si è di quelli spesso ripilogato infino a tanto che li appagano con pena e martirio la giustizia eterna.</p>
<p><add resp="ed">138</add> Cioè trattando e cognoscendo lo effetto di tal vizio sì si richiuderà la settima ed ultima plaga, ovvero perchè dall'Angelo sì fu fatto nella fronte, com'è nel nono del Purgatorio appare.</p>
<p>E qui compie la sentenzia di suo capitolo.</p></div3></div2>

<div2><head>XXVI</head>

<div3 n="Versi">
<lg>
<l>Mentre che sì per l'orlo, uno innanzi altro,</l>
<l>Ce n'andavamo, spesso il buon Maestro</l>
<l>Diceva: Guarda; giovi, ch'io ti scaltro.</l></lg>
<lg>
<l>Feriami il Sole in su l'omero destro,</l>
<l>Che già, raggiando, tutto l'occidente</l>
<l>Mutava in bianco aspetto di cilestro:</l></lg>
<lg>
<l>Ed io facea con l'ombra più rovente</l>
<l>Parer la fiamma, e pure a tanto indizio</l>
<l>Vidi molt'ombre, andando, poner mente.</l></lg>
<lg>
<l>Questa fu la cagion che diede inizio</l>
<l>Loro a parlar di me; e cominciarsi</l>
<l>A dir: Colui non par corpo fittizio.</l></lg>
<lg>
<l>Poi verso me, quanto potevan farsi,</l>
<l>Certi si feron, sempre con riguardo</l>
<l>Di non uscir dove non fossero arsi.</l></lg>
<lg>
<l>O tu, che vai, non per esser più tardo,</l>
<l>Ma forse reverente, agli altri dopo,</l>
<l>Rispondi a me che in sete ed in fuoco ardo</l></lg>
<lg>
<l>Nè solo a me la tua risposta è uopo;</l>
<l>Chè tutti questi n'hanno maggior sete</l>
<l>Che d'acqua fredda Indo o Etiopo.</l></lg>
<lg>
<l>Dinne com'è che fai di te parete</l>
<l>Al sol, come se tu non fossi ancora</l>
<l>Di morte entrato dentro dalla rete.</l></lg>
<lg>
<l>Sì mi parlava un d'essi, ed io mi fora</l>
<l>Già manifesto, s'io non fossi atteso</l>
<l>Ad altra novità ch'apparse allora;</l></lg>
<lg>
<l>Che per lo mezzo del cammino acceso</l>
<l>Venìa gente col viso incontro a questa</l>
<l>La qual mi fece a rimirar sospeso.</l></lg>
<lg>
<l>Lì veggio d'ogni parte farsi presta</l>
<l>Ciascun'ombra, e baciarsi una con una,</l>
<l>Senza restar, contente a breve festa:</l></lg>
<lg>
<l>Così per entro loro schiera bruna</l>
<l>S'ammusa l'una con l'altra formica,</l>
<l>Forse a spiar lor via e lor fortuna.</l></lg>
<lg>
<l>Tosto che parton l'accoglienza amica,</l>
<l>Prima che il primo passo lì trascorra,</l>
<l>Sopraggridar ciascuna s'affatica;</l></lg>
<lg>
<l>La nuova gente: Soddoma e Gomorra;</l>
<l>E l'altra: Nella vacca entrò Pasife,</l>
<l>Perchè il torello a sua lussuria corra.</l></lg>
<lg>
<l>Poi come gru, ch'alle montagne Rife</l>
<l>Volasser parte, e parte, inver l'arene,</l>
<l>Queste del giel, quelle del sole schife;</l></lg>
<lg>
<l>L'una gente sen va, l'altra sen viene,</l>
<l>E tornan lagrimando a' primi canti,</l>
<l>Ed al gridar che più lor si conviene;</l></lg>
<lg>
<l>E raccostarsi a me, come davanti,</l>
<l>Essi medesimi che m'avean pregato,</l>
<l>Attenti ad ascoltar ne' lor sembianti.</l></lg>
<lg>
<l>Io, che due volte avea visto lor grato,</l>
<l>Incominciai: O anime sicure</l>
<l>D'aver, quando che sia, di pace stato,</l></lg>
<lg>
<l>Non son rimase acerbe nè mature</l>
<l>Le membra mie di là, ma son qui meco</l>
<l>Col sangue suo e con le sue giunture.</l></lg>
<lg>
<l>Quinci su vo per non esser più cieco:</l>
<l>Donna è di sopra che n'acquista grazia.</l>
<l>Perchè il mortal pel vostro mondo reco.</l></lg>
<lg>
<l>Ma se la vostra maggior voglia sazia</l>
<l>Tosto divegna, sì che il ciel v'alberghi.</l>
<l>Ch'è pien d'amore e più ampio si spazia,</l></lg>
<lg>
<l>Ditemi, acciocchè ancor carte ne verghi,</l>
<l>Chi siete voi, e chi è quella turba</l>
<l>Che sì ne va diretro a' vostri terghi?</l></lg>
<lg>
<l>Non altrimenti stupido si turba</l>
<l>Lo montanaro, e rimirando ammuta,</l>
<l>Quando rozzo e salvatico s'inurba,</l></lg>
<lg>
<l>Che ciascun'ombra fece in sua paruta;</l>
<l>Ma poichè furon di stupore scarche,</l>
<l>Lo qual negli alti cuor tosto s'attuta,</l></lg>
<lg>
<l>Beato te, che delle nostre marche,</l>
<l>Ricominciò colei che pria ne chiese,</l>
<l>Per viver meglio esperienza imbarche</l></lg>
<lg>
<l>La gente, che non vien con noi, offese</l>
<l>Di ciò, perchè già Cesar, trionfando,</l>
<l>Regina, contra sè, chiamar s'intese:</l></lg>
<lg>
<l>Però si parton Soddoma gridando,</l>
<l>Rimproverando a sè, com'hai udito.</l>
<l>E aiutan l'arsura vergognando.</l></lg>
<lg>
<l>Nostro peccato fu ermafrodito;</l>
<l>Ma perchè non servammo umana legge,</l>
<l>Seguendo come bestie l'appetito,</l></lg>
<lg>
<l>In obbrobrio di noi, per noi si legge,</l>
<l>Quando partiamci, il nome di colei</l>
<l>Che s'imbestiò nell'imbestiate schegge.</l></lg>
<lg>
<l>Or sai nostri atti, e di che fummo rei:</l>
<l>Se forse a nome vuoi saper chi semo,</l>
<l>Tempo non è da dire, e non saprei.</l></lg>
<lg>
<l>Farotti ben di me volere scemo;</l>
<l>Son Guido Guinicelli, e già mi purgo</l>
<l>Per ben dolermi prima ch'allo stremo.</l></lg>
<lg>
<l>Quali nella tristizia di Licurgo</l>
<l>Si fêr duo figli a riveder la madre,</l>
<l>Tal mi fec'io, ma non a tanto insurgo,</l></lg>
<lg>
<l>Quando i' udi' nomar se stesso il padre</l>
<l>Mio, e degli altri miei miglior, che mai</l>
<l>Rime d'amore usar dolci e leggiadre:</l></lg>
<lg>
<l>E senza udire e dir pensoso andai</l>
<l>Lunga fiata rimirando lui,</l>
<l>Nè per lo fuoco in là più m'appressai.</l></lg>
<lg>
<l>Poichè di riguardar pasciuto fui,</l>
<l>Tutto m'offersi pronto al suo servigio,</l>
<l>Con l'affermar che fa credere altrui.</l></lg>
<lg>
<l>Ed egli a me: Tu lasci tal vestigio,</l>
<l>Per quel ch'i' odo, in me e tanto chiaro,</l>
<l>Che Lete nol può tôrre nè far bigio.</l></lg>
<lg>
<l>Ma, se le tue parole or ver giuraro,</l>
<l>Dimmi che è cagion perchè dimostri</l>
<l>Nel dire e nel guardar d'avermi caro?</l></lg>
<lg>
<l>Ed io a lui: Li dolci detti vostri</l>
<l>Che, quanto durerà l'uso moderno,</l>
<l>Faranno cari ancora i loro inchiostri.</l></lg>
<lg>
<l>O frate, disse, questi ch'io ti scerno</l>
<l>Col dito, e additò un spirto innanzi,</l>
<l>Fu miglior fabbro del parlar materno.</l></lg>
<lg>
<l>Versi d'amore e prose di romanzi</l>
<l>Soverchiò tutti, e lascia dir gli stolti</l>
<l>Che quel di Lemosì credon ch'avanzi.</l></lg>
<lg>
<l>A voce più ch'a ver drizzan li volti,</l>
<l>E così ferman sua opinione</l>
<l>Prima ch'arte o ragion per lor s'ascolti.</l></lg>
<lg>
<l>Così fêr molti antichi di Guittone,</l>
<l>Di grido in grido pur li dando pregio,</l>
<l>Fin che l'ha vinto il ver con più persone.</l></lg>
<lg>
<l>Or, se tu hai sì ampio privilegio,</l>
<l>Che licito ti sia l'andare al chiostro,</l>
<l>Nel quale è Cristo abate del collegio,</l></lg>
<lg>
<l>Fagli per me un dir di paternostro,</l>
<l>Quanto bisogna a noi di questo mondo,</l>
<l>Ove poter peccar non è più nostro.</l></lg>
<lg>
<l>Poi, forse per dar luogo altrui secondo,</l>
<l>Che presso avea, disparve per lo fuoco,</l>
<l>Come per l'acqua il pesce andando al fondo.</l></lg>
<lg>
<l>Io mi feci al mostrato innanzi un poco,</l>
<l>E dissi ch'al suo nome il mio desire</l>
<l>Apparecchiava grazioso loco.</l></lg>
<lg>
<l>Ei cominciò liberamente a dire:</l>
<l><emph>Tan m'abelis vostre cortois deman,</emph></l>
<l><emph>Qu'ieu nom puesc, ni vueill a vos coblire</emph>.</l></lg>
<lg rend="emph">
<l>Ie sui Arnaut, que plor, e vai chantan</l>
<l>Consiros vei las passadas folor,</l>
<l>E vei giauzen lo iorn que esper, denan.</l></lg>
<lg rend="emph">
<l>Araus prec per aquella valor,</l>
<l>Que vos guida al som de l'escalina</l>
<l>Sovenga vos a temps de ma dolor.</l></lg>
<lg>
<l>Poi s'ascose nel fuoco che li affina.</l></lg></div3>
<div3 n="Introduzione">
<p>Nel presente capitolo intende l'autore trattare della pena di quelli, che nella prima vita furono polluti nel peccato che è contra natura; e fa brevemente cinque cose. La prima introduce messer Guido Guinizelli a parlare con lui, perchè trasse ammirazione perchè Dante facea ombra, come apparirà. La seconda è ch'elli descrive uno singolare esercizio, nel quale stanno li predetti peccatori. La terza cosa è che reintroduce lo detto messer Guido a parlare e a nomare alcuni dicitori in rima, li quali si purgano con lui. La quarta cosa poetando mostra come le anime del Purgatorio non puonno più peccare, nè da proprio movimento meritare, se non sostenendo pena. La quinta ed ultima cosa introduce a parlare messer Arnalt, lo quale disse molto bene, pulito e sentenzioso, in lingua provenzale.</p>
<p>E così compie lo suo capitolo.</p>
<p>Circa lo qual vizio è da sapere ch'ello dispiace molto a Dio, e già ne funo abissate cinque cittadi, delle quali fu l'una Sodoma, e l'altra Gomorra, e la ragione è perchè l'uomo non offende solo a quella persona, con chi age tal vizio, ma eziandio elli offende e ingiuria l'ordine naturale. Lo qual vizio è contra Dio, che è lo Creatore della natura. Le quali cose, che tocca l'autore, appariranno nel testo esposte, salvo che a dichiarazione è a dire circa la quarta cosa, siccome prova santo Tommaso nel quarto <emph>Contra Gentiles</emph>, l'anima separata del corpo è immutabile di volontà, sichè se muore l'uomo in buono proposito e caritativo, sempre rimane con esso; e così se muore l'uomo in malo e vizioso proposito, sempre rimane con esso, e questo li avviene che siccome lo fine se hae in appetitivi, così li primi principii si hae in speculativi, ed ogni errore che s'hae nei principii per difetto di natura. E quando s'hae drittamente uno primo principio non si può mutare in falso salvo se non mutasse di natura, siccome è questo principio: <emph>Omne totum est maius sua parte</emph>. Poichè l'uomo hae cognoscibilità in terra di questo è impossibile ch'ella si muti in falsa, salvo se la natura non si mutasse che la parte fosse maggior del tutto. Or avviene bene molte fiate che l'uomo non avea cognizione d'alcuno primo principio, ma ello si rimuove dal detto dubbio quando ello vede ed è certificato da esso. Or siccom'è detto, avuto certezza dello principio, è impossibile a rimuoversene, così è in l'appetito volontario poi che cognosce ed è certo del fine, è impossibile che da esso si rimuova, e che abbia o possa acquistare falso in esso. Or l'anima rimossa e partita dal corpo cognosce ed ha veritade dell'ultimo fine, è impossibile ch'ella possa mutare volontade, e s'ella non può mutare volontade, seguesi ch'ella non può di nuovo peccare; per la qual cosa appare che l'anime, che sono in Paradiso, non possono più peccare, imperquello che lo suo appetito è quieto in quello fine che non ha fuora da sè alcuna cosa appetibile; e similemente l'anime che sono in Purgatorio, hanno lo suo appetito in quello perfetto fine, ch'hanno quelle del Paradiso, e non sono differenti da esse se non che per alcuno tempo convegnono per purgarsi delle sue colpe stare in alcune pene, e poi dopo tale purgazione montano alla gloria di vita eterna, la immutabilitade dell'anime de' dannati si è per altra cagione, imperquello che s'elle potessono mutarsi di mal volere in buono, elli non se li seguirave pena eterna, ed eziandio la detta in ordinazione di volontà lì è pena. Ancora mutare mala volontà in buona non può essere senza grazia di Dio, imperquello che l'uomo caduto nel peccato per sè stesso senza grazia non si può levare, manifesto è che l'anime de' dannati sono digiunte e rimosse dalla grazia di Dio, siccome scrive santo Matteo XXV: <emph>Ite maledicti in ignem eternum</emph> etc., sichè si conclude che siano in immutabile volontade e sempre accompagnate dalle sue ovre, siccome dice lo Evangelista in l'Apocalissi: <emph>Opera ei illorum sequuntur illos</emph>.</p>
<p>Detta della intenzione dell'autore è da esponere lo testo</p></div3>
<div3><head>vv. 1-3</head>
<p>Cioè ch'andavano per schifar la fiamma in orlo di quella via, e per occuparne meno per larghezza andavano l'uno innanzi all'altro.</p>
<p><add resp="ed">2</add> Segue lo poema com'era per Virgilio spesso ammonito della via</p></div3>
<div3><head>vv. 4-6</head>
<p>Qui mostra che in quello emisperio, ch'elli andava, sì era suo viaggio verso levante, sichè lo sole lì era dal lato destro e la montagna dal sinistro. E dice che 'l facea la plaga occidentale tutta bianca, imperquello che di suo colore è l'aiere tutto celestro, e quando lo sole gli è senza nuvole sì lo biancheggia per la luce de' suoi radii</p></div3>
<div3><head>vv. 7-12</head>
<p>Cioè che l'ombra sua andava verso la montagna per la fiamma, e perchè l'ombra è più oscura che l'altra parte dell'aiere, sì parea in quello cotanto la fiamma più buia e <emph>per consequens</emph> più iniqua, fumosa e dolente. Elli è da sapere che la fiamma del fuoco non è altro che fumo acceso, sichè quando lo fumo è di vapori sottili, la fiamma è tutta chiara; quando la fiamma è di vapori grossi la fiamma è buia ed oscura; sichè ogni oscurità dell'aiere fa parere la fiamma più acerba.</p>
<p><add resp="ed">8</add> Or dice che a quella differenzia di fiamma guardavano molto l'alme ch'erano nel fuoco, e a quello indizio comincionno ad accorgersi di Dante, chè ivi era col corpo e sue membra vive.</p>
<p><add resp="ed">12</add> <emph>Colui non par corpo fittizio</emph>, cioè fantastico</p></div3>
<div3><head>vv. 13-15</head>
<p>Dice che certi di quelli si feceno fino allo estremo della fiamma siccome a termine, che per suo volere non era voluto essere passato, acciò che sua pena non fosse obliata nè mancante</p></div3>
<div3><head>vv. 16-21</head>
<p>Questo che parlò all'autore fu messer Guido Guinizelli da Bologna fino dicitore in rima, e fue nel vizio di contra natura un poco impeciato nella prima vita, e disse allo autore: O tu, che vai drieto a quelli due non per essere più tardo, ma failo per portare reverenzia a quelli, piacciati di favellarmi, ch'io sono in sete e in fuoco, e ardo di sapere chi tu se'? E soggiunse: tu non soddisfarai per tua risposta pure a me, ma a tutti questi che n'hanno tanto sete e voglia che quelli di Etiopia, ovvero d'India, che sono in quelle regioni caldissime, non hanno tanta voglia d'avere acqua fredda, imperciochè in quelli luoghi è molta dischiesta d'acque spezialmente di freddo</p></div3>
<div3><head>vv. 22-24</head>
<p>Cioè: dimmi com'è che tu fai ombra, che pare che tu non abbi ancora ricevuto da morte lo colpo, e usanza non suole essere che anime congiunte con suo corpo facciano questo viaggio</p></div3>
<div3><head>vv. 25-27</head>
<p>Qui dice l'autore che avrebbe bene risposto a quello che si parlava a sua dimanda, ma vide, come apparirà, cosa e esercizio nuovo che 'l trasse sì a speculare d'esso, che non rispose alla domanda a lui fatta</p></div3>
<div3><head>vv. 28-33</head>
<p>Or qui l'autore descrive del modo ed esercizio ch'hanno le anime nel predetto fuoco infiammato. E dice che sono partite l'anime in due cori, l'uno sta a cantar lo sopradetto inno, del quale è fatto menzione nel precedente capitolo, dall'uno capo di quella via, l'altro coro sta dall'altro capo; e quando hanno compiuto suo inno, l'uno coro viene verso l'alto, e bacianosi insieme, e adesso l'uno coro grida: <emph>Soddoma e Gomorra</emph>, e l'altro: <emph>Nella vacca entra Pasife</emph>, e ciascuna indrieto torna dal suo capo. E così stando in fiamma, e continuando tale esercizio purgano tale vizio. Per lo qual modo è da sapere che, siccom'è detto di sopra, lo vizio della lussuria è principio e movimento della complessione, la quale per troppo superabbondare in umiditade calda tragge a tale appetito, e questo principio di movimento perchè non è nostro, non è peccato; ma quando la volontà segue tale appetito, quale è nostro movimento, allora è ello peccato, e cresce, e multiplica eziandio secondo la condizione della persona che fue, e secondo quella con chi è sommesso tale peccato. E a questo così fatto peccato si conviene pena di fuoco, acciò che purghi l'anima dalla umiditade calda, che è in essa spiritualmente; or al peccato contra natura s'avviene adesso la predetta pena, e sovr'essa vergogna, rampogna, infamia, imperquello che l'uomo non segue ordine umano ma bestiale; e però fa l'autore ch'elli si rampognano dopo lo bascio. Lo bascio hae a significare che poi che sono in Purgatorio per purgarsi, tutti hanno amor di carità, ovvero sono drizzati ad averlo, poi come sono basciati segue giustizia a sua colpa. Uno coro dice all'altro: <emph>Soddoma e Gomorra</emph>, quasi a dire: quel vizio in che voi foste polluti fece quelle cittadi inabissare; e l'altro coro risponde: Pasife <emph>entrò</emph> nella vacca per stuprarsi dal toro (siccome è messo nella istoria della predetta Pasife nel XII capitolo dello Inferno), quasi a dire: vostro vizio fue così libidinoso e bestiale come quello</p></div3>
<div3><head>vv. 34-39</head>
<p>Dà esemplo a tale esercizio siccome vanno e vengono le formiche dalla sua tana allo luogo della sua pastura incontrandosi una con l'altra, che pare che elle dimandino e spiino loro viaggio; così quell'alme, com'è detto, facevano</p></div3>
<div3><head>vv. 43-45</head>
<p>Poich'ha dato esemplo dello accedere che insieme si fanno, ora esemplifica la loro partita da insieme e dice: tal modo era in esse anime a lor partita come sarebbe una schiera di grue volasse alle montagne Rife, che sono in tramontana, parte d'esse, e l'altra parte volasse verso l'arene, cioè verso lo mezzodie, dove sono li luoghi per lo caldo arenosi. <add resp="ed">45</add> <emph>Quelle del sole schife</emph>, cioè del caldo. Cioè quelle che volano a mezzodie. E però volano alle dette montagne, che sono in tramontana; dove 'l sole non appare non è caldo, siccome appare nella spera materiale; sichè altro non vuol dire se non ch'andavano dopo 'l suo bacio in opposita parte</p></div3>
<div3><head>v. 48</head>
<p>Siccome è detto nel precedente capitolo. O al bosco si tiene Diana; o virtù non cognosco; siccom'è detto</p></div3>
<div3><head>vv. 49-51</head>
<p><emph>E raccostarsi a me, come davanti</emph>. Or continua il parlare di messer Guido predetto come appare</p></div3>
<div3><head>vv. 55-60</head>
<p>Cioè: io anima, che parlo, sono ancora col mio corpo, non sono morto nè giovane nè in più matura etade, e voe quinci sue per non essere cieco nè incognito de' vizii e delle virtudi; quasi a dire: questo mio viaggio allumina l'anima e falla presaga, sichè non cade di grazia in peccato.</p>
<p><add resp="ed">59</add> Cioè Beatrice che grazia n'acquista dalla profonda e eterna trinitade, per la qual grazia io non sono condotto col mio corpo in questo paese. E nota che l'allegoria di queste parole altro non è se non che l'autore essendo in prima vita, ebbe grazia da Dio di potere distinguere tanto vero e falso, quanto per la sua Commedia si palesa</p></div3>
<div3><head>vv. 61-66</head>
<p>Satisfatto l'autore a messer Guido e compagni, sì li dimandò con coniuro che li dica chi elli è, e anco chi fu quell'altro coro che se ne va drieto alle sue spalle, cioè che va in opposita parte; e fa lo coniuro come suona il testo: se tosto siate fuora di pena e albergati nel Paradiso santo</p></div3>
<div3><head>vv. 67-72</head>
<p>Or segue l'autore suo poema, e dice che quando ebbeno inteso che elli era ancor vivo, molto si meraviglionno, tutto a simile che fa lo villano della villa, che mai non è stato in cittade, quando viene in essa cittade, per le case, per le gente, e per le grandi varietà, che vede essere dalla cittade alla villa, s'empie tutto di meraviglia e di stupore.</p>
<p><add resp="ed">68</add> <emph>Ammuta</emph>, cioè non parla.</p>
<p><add resp="ed">69</add> <emph>Rozzo e salvatico</emph>, cioè grosso e non domestico. <emph>Ivi</emph>. Cioè entra nella città. E nota che questo <emph>inurba</emph> è verbo informativo, e riceve informazione <emph>ab urbe</emph> che è cittade.</p>
<p><add resp="ed">71</add> Cioè quando quelle anime non più si meraviglionno, dissono all'autore: grande grazia è in te che vai prendendo esperienzia di nostra pena, acciò che tu ne sii, anzi che tu muoi, accorto e provveduto</p></div3>
<div3><head>v. 73</head>
<p><emph>Marche</emph>, cioè contrada</p></div3>
<div3><head>v. 75</head>
<p><emph>Imbarche</emph>, cioè prende esperienzia e vista</p></div3>
<div3><head>vv. 76-81</head>
<p>Or dice messer Guido di quello altro coro, che furono offenditori di Dio in quel vizio, che anco Cesare imperadore fue corrotto. Elli si legge che Cesare imperadore trionfando tutto lo mondo, mandò per lo re di Numidia per alcune vicende di quelle contrade. Venuto lo detto re a Roma elli parve molto bello a Cesare e innamorò di lui, e pensò di volerlo stuprare; mandolli messi secretamente da parte della reina moglie di Cesare dicendo che a tale ora venisse in tale luogo del palagio, ch'ella intendea per ogni modo avere a fare con lui carnalmente.</p>
<p>Lo re vago di civanza fue all'ora ordinata al luogo, trovò ostiarii che il ricevenno molto allegramente. Veduto costui ch'elli sapeano lo trattato, domandò: è qua la reina? Fulli risposto: andate oltra. Sichè in quella ora Cesare s'udìo chiamare reina. Questi andò allo letto, del che Cesare ebbe sua intenzione. E soggiunge messer Guido: questo è lo imperio, perch'elli riprendeano gridando a sè medesimi lo vizio di Sodoma e Gomorra</p></div3>
<div3><head>vv. 82-87</head>
<p>Elli è da sapere che Ermafroditi sono appellati quelli ch'hanno ciascuno istrumento sì virile come femminino; e però quelle persone che peccano nel vizio della lussuria sì in femmine come maschi, che è peccato contra natura, sono appellati ermafroditi. E però questo messer Guido e sua brigata erano costretti sotto tale titolo; e però dice: nostro peccato fue ermafrodito, che usano così contra la umana legge come Pasife predetta, ch'avea lo instrumento femminile, e <emph>ab arte</emph> ebbe lo taurino.</p>
<p><add resp="ed">87</add> Cioè si fece vacca. <emph>Ivi</emph>. <emph>L'imbestiale schegge</emph>, fu quello istrumento ligneo, nel quale ella (<emph>Pasife</emph>) entrò, coverto della scorza della vacca, com'è detto nel XII capitolo dello Inferno</p></div3>
<div3><head>vv. 91-93</head>
<p>Qui palesa messer Guido suo nome e dice si purga lìe perchè si ridolse del suo vizio innanzi che fosse allo stremo di sua vita; quasi a dire: s'io non me ne fossi pentito innanzi allo stremo della vita mia, io non sarei ancora tanto suso quello monte salito</p></div3>
<div3><head>vv. 94-96</head>
<p>Qui volendo mostrare singolare modo dell'allegrezza con pietade mista, che vide messer Guido essere a tale pena, esemplifica che tale elli si fece quando il cognoscèo che li due figli si fecero a rivedere sua madre quando lo re Licurgo ebbe la tristizia. Ed a intelligenzia della detta operazione è da sapere, siccom'è detto nel XVIII capitolo dello Inferno, Isifile ebbe a fare con Iason, del quale ebbe due figliuoli, Toas ed Euneo, e in processo di tempo, com'è detto nel XXII del Purgatorio, la detta Isifile fu comperata per lo re Licurgo di Messenia, e fu posta per balia di Ofelte figliuolo del detto re, lo quale fanciullo da' serpenti fu distrutto, come lìe appare. Saputo Licurgo che 'l suo figliuolo era così malamente morto, sorse a furore con molta gente per andare a trovare la detta Isifile, e quella dispietatamente punire di tal fallo e infortunio. Or dice la novella che in quel die erano giunti in corte di Licurgo Toas e Euneo, ed erano andati dinanzi da lui profferendoli d'essere fedeli a tutti suoi comandamenti non sappiendo però che si fosse di sua madre, nè abbiando conto alcuno di tale affare. Lo re Licurgo, veggendo questi due giovani di nobile aspetto, li ricevè a suoi familiari con molta allegrezza, profferendo loro che s'elli fossono, come avevano apparenzia, ogni loro volere sarebbe adempiuto. Or venne poi in quel die la novella d'Ofelte, sichè questi furono li primi che salirono a cavallo ad accompagnare lo re per fare la vendetta, ignorando continuo Isifile predetta essere sua madre. Or cavalcando costoro col re a quelli prati, elli domandonno che persona era questa femmina, a chi era avvenuta quella disgrazia; fulli detto: ella è di tale condizione, e per tal modo è venuta in questa contrada. Incontanente a costoro fu notorio che ella era sua madre. Venuta questa gente ad essa, trovonno che la detta Isifile piangea in quel luogo, dove lo fanciullo era stato morto, incontanente sceseno di cavallo Toas e Euneo, e corsono a lei abbraccionnola e bacionnola. Licurgo vedendo questo, dimandò com'era ciò: questi due piangendo dissono ch'ella era sua madre, e che lui pregavano ch'elli dovesse perdonare per suo amore, domandando la vita della predetta donna in dono. A Licurgo prese pietà di lei per amore di due tali figliuoli, e perdonolli, e tornò alla città temperato di sua furia. Or dice l'autore: siccome si feceno li figliuoli di Isifile quando la videno, tal mi fece quando odì che messer Guido predetto si nomò elli stesso; quasi a dire: stretto da amore e di pietade.</p>
<p><add resp="ed">96</add> <emph>Ma non tanto</emph>, cioè l'amore ch'io portai a messer Guido non è così stretto come da figliuolo a madre</p></div3>
<div3><head>vv. 97-99</head>
<p>Questo messer Guido fu molto buono dicitore in rima, sonetti, canzoni e ballate</p></div3>
<div3><head>vv. 100-105</head>
<p>Cioè tutto attento a sua vista. E soggiunge come era presto a suo comandamento, ed eziandio affermandolo con sacramento</p></div3>
<div3><head>vv. 106-108</head>
<p>Or dice messer Guido: io veggio in me medesimo, cioè spiritualmente, che tu lasci tal vestigio che dureràe molto tempo che nulla oblivione lo farà dimenticare, quasi a dire: io m'avveggio che tu m'ami tanto che, perchè tu passi Lete, che è lo fiume che fa dismenticare ogni cosa, tu non dismenticherai l'amore che m'hai</p></div3>
<div3><head>vv. 112-114</head>
<p>Cioè per lo bel ditto in rima, che usò nella prima vita, lo quale per sua perfezione fa essere care le carte e libri, dove sono scritte</p></div3>
<div3><head>vv. 115-120</head>
<p>Udendo messer Guido predetto lodarsi mostrò una anima innanzi ed esso, della quale, come appare nel testo, fa menzione, essere stato migliore dicitore di sè, ed eziandio di quello di Lemosì, cioè migliore dicitore che Guido Brunello; ed era quello, che si era mostrato, messer Arnalt di Provenza. <add resp="ed">115</add> <emph>Scerno</emph>. È verbo attivo, e sta per mostrare alcuno.</p>
<p><add resp="ed">119</add> <emph>E lascia dir</emph>, cioè molti credettono che 'l detto Guido Brunello fosse migliore dicitore del mondo; li quali per sua stultizia credettono più alla voce che al fatto</p></div3>
<div3><head>vv. 124-126</head>
<p>Cioè che fu tempo che fra Guittone d'Arezzo fu creduto per la moltitudine essere sommo dicitore.</p>
<p><add resp="ed">126</add> Cioè fin che la verità ha vinto tale nominanza, e non pure ello solo è stato vinto da tal verità, ma ancora molte altre persone. E nota che Dante intende quella verità essere lui</p></div3>
<div3><head>vv. 127-132</head>
<p>Ancora dice messer Guido Guinizelli: da che tu vai fino al Paradiso, dì per me, quando sarai dinanzi alla Trinità, un Paternostro, e non ti curi di dirlo se non fino ad <emph>Et ne nos inducas in temptationem</emph>, imperquello che tale orare non pertiene a noi, poichè non possiamo essere tentati nè mutar volontà; della quale immutazione è detto disopra</p></div3>
<div3><head>vv. 133-135</head>
<p>Segue lo poema, come appare, dicendo come sparve lì tra la fiamma che più non lo vide, tutto simile al pesce che nel profondo dell'acqua si nasconde</p></div3>
<div3><head>vv. 136-138</head>
<p>Cioè verso quella anima, che per messer Guido li era stato mostrata, e lui addimandò di suo nome</p></div3>
<div3><head>vv. 139-147</head>
<p>Cioè dimmi la cagione perchè tanto m'ami.</p>
<p><add resp="ed">140</add> <emph>Tan m'abelis</emph>. Qui parla lo detto messer Arnalt provenzale, come appare nel testo. E prima dice che li piace tal dimanda; secondo dice ch'elli è Arnalt, che piange e canta; terzo che purga follia, ovvero peccato, che se nella prima vita; quarto che già spera di grazia; quinto che 'l prega per quel valore che 'l mena su per la cala del Purgatorio, che quando sarà in luogo di potere pregare per lui elli lo faccia</p></div3>
<div3><head>v. 148</head>
<p><emph>Poi s'ascose</emph> etc., cioè che sparì nella predetta fiamma.</p>
<p>E qui compie la sentenzia del suo capitolo.</p></div3></div2>

<div2><head>XXVII</head>

<div3 n="Versi">
<lg>
<l>Sì come quando i primi raggi vibra</l>
<l>Là dove il suo Fattor lo sangue sparse,</l>
<l>Cadendo Ibero sotto l'altra Libra,</l></lg>
<lg>
<l>E l'onde in Gange da nona riarse,</l>
<l>Sì stava il sole; onde il giorno sen giva,</l>
<l>Quando l'Angel di Dio lieto ci apparse.</l></lg>
<lg>
<l>Fuor della fiamma stava in su la riva,</l>
<l>E cantava: <emph>Beati mundo corde</emph>,</l>
<l>In voce assai più che la nostra viva.</l></lg>
<lg>
<l>Poscia: Più non si va, se pria non morde,</l>
<l>Anime sante, il fuoco: entrate in esso,</l>
<l>Ed al cantar di là non siate sorde;</l></lg>
<lg>
<l>Sì disse come noi gli fummo presso.</l>
<l>Perch'io divenni tal, quando lo intesi,</l>
<l>Qual è colui che nella fossa è messo.</l></lg>
<lg>
<l>In su le man commesse mi protesi,</l>
<l>Guardando il fuoco, e immaginando forte</l>
<l>Umani corpi già veduti accesi.</l></lg>
<lg>
<l>Volsersi verso me le buone scorte,</l>
<l>E Virgilio mi disse: Figliuol mio,</l>
<l>Qui puote esser tormento, ma non morte.</l></lg>
<lg>
<l>Ricordati, ricordati... e, se io</l>
<l>Sovr'esso Gerion ti guidai salvo,</l>
<l>Che farò or che son più presso a Dio?</l></lg>
<lg>
<l>Credi per certo che se dentro all'alvo</l>
<l>Di questa fiamma stessi ben mill'anni,</l>
<l>Non ti potrebbe far d'un capel calvo.</l></lg>
<lg>
<l>E, se tu credi forse ch'io t'inganni,</l>
<l>Fatti ver lei, e fatti far credenza</l>
<l>Con le tue mani al lembo de' tuoi panni.</l></lg>
<lg>
<l>Pon giù omai, pon giù ogni temenza;</l>
<l>Volgiti in qua, e vieni oltre sicuro;</l>
<l>Ed io pur fermo, e contra coscienza.</l></lg>
<lg>
<l>Quando mi vide star pur fermo e duro,</l>
<l>Turbato un poco, disse: Or vedi, figlio,</l>
<l>Tra Beatrice e te è questo muro.</l></lg>
<lg>
<l>Come al nome di Tisbe aperse il ciglio</l>
<l>Piramo, in su la morte, e riguardolla,</l>
<l>Allor che il gelso diventò vermiglio;</l></lg>
<lg>
<l>Così la mia durezza fatta solla,</l>
<l>Mi volsi al savio Duca, udendo il nome</l>
<l>Che nella mente sempre mi rampolla.</l></lg>
<lg>
<l>Ond'ei crollò la fronte, e disse: come,</l>
<l>Volemci star di qua? indi sorrise,</l>
<l>Come al fanciul si fa ch'è vinto al pome.</l></lg>
<lg>
<l>Poi dentro al fuoco innanzi mi si mise,</l>
<l>Pregando Stazio che venisse retro,</l>
<l>Che pria per lunga strada ci divise.</l></lg>
<lg>
<l>Come fui dentro, in un bogliente vetro</l>
<l>Gittato mi sarei per rinfrescarmi,</l>
<l>Tant'era ivi lo incendio senza metro.</l></lg>
<lg>
<l>Lo dolce Padre mio, per confortarmi,</l>
<l>Pur di Beatrice ragionando andava,</l>
<l>Dicendo: Gli occhi suoi già veder parmi.</l></lg>
<lg>
<l>Guidavaci una voce che cantava</l>
<l>Di là; e noi, attenti pure a lei,</l>
<l>Venimmo fuor là ove si montava.</l></lg>
<lg>
<l><emph>Venite, benedicti patris mei</emph>,</l>
<l>Sonò dentro a un lume, che lì era</l>
<l>Tal, che mi vinse, e guardar nol potei.</l></lg>
<lg>
<l>Lo sol sen va, soggiunse, e vien la sera;</l>
<l>Non v'arrestate, ma studiate il passo,</l>
<l>Mentre che l'occidente non s'annera.</l></lg>
<lg>
<l>Dritta salìa la via per entro il sasso,</l>
<l>Verso tal parte, ch'io toglieva i raggi</l>
<l>Dinanzi a me del sol ch'era già lasso.</l></lg>
<lg>
<l>E di pochi scaglion levammo i saggi,</l>
<l>Che il sol corcâr, per l'ombra che si spense,</l>
<l>Sentimmo dietro ed io e gli miei saggi.</l></lg>
<lg>
<l>E pria che in tutte le sue parti immense</l>
<l>Fusse orizzonte fatto d'un aspetto,</l>
<l>E notte avesse tutte sue dispense,</l></lg>
<lg>
<l>Ciascun di noi d'un grado fece letto;</l>
<l>Che la natura del monte ci affranse</l>
<l>La possa del salir più che il diletto.</l></lg>
<lg>
<l>Quali si stanno ruminando manse</l>
<l>Le capre, state rapide e proterve</l>
<l>Sopra le cime, prima che sien pranse,</l></lg>
<lg>
<l>Tacite all'ombra, mentre che il sol ferve,</l>
<l>Guardate dal pastor che in su la verga</l>
<l>Poggiato s'è, e lor poggiato serve;</l></lg>
<lg>
<l>E quale il mandrian che fuori alberga,</l>
<l>Lungo il peculio suo queto pernotta,</l>
<l>Guardando perchè fiera non lo sperga;</l></lg>
<lg>
<l>Tali eravamo tutt'e tre allotta,</l>
<l>Io come capra, ed ei come pastori,</l>
<l>Fasciati quinci e quindi dalla grotta.</l></lg>
<lg>
<l>Poco potea parer lì del di fuori;</l>
<l>Ma per quel poco vedev'io le stelle,</l>
<l>Di lor solere e più chiare e maggiori.</l></lg>
<lg>
<l>Sì ruminando, e sì mirando in quelle,</l>
<l>Mi prese il sonno; il sonno che sovente,</l>
<l>Anzi che il fatto sia, sa le novelle.</l></lg>
<lg>
<l>Nell'ora credo, che dell'oriente</l>
<l>Prima raggiò nel monte Citerea,</l>
<l>Che di fuoco d'amor par sempre ardente,</l></lg>
<lg>
<l>Giovane e bella in sogno mi parea</l>
<l>Donna vedere andar per una landa</l>
<l>Cogliendo fiori, e, cantando, dicea:</l></lg>
<lg>
<l>Sappia, qualunque il mio nome dimanda,</l>
<l>Ch'io mi son Lia, e vo movendo intorno</l>
<l>Le belle mani a farmi una ghirlanda.</l></lg>
<lg>
<l>Per piacermi allo specchio qui m'adorno;</l>
<l>Ma mia suora Rachel mai non si smaga</l>
<l>Dal suo miraglio, e siede tutto giorno.</l></lg>
<lg>
<l>Ell'è de' suoi begli occhi veder vaga,</l>
<l>Com'io dell'adornarmi con le mani;</l>
<l>Lei lo vedere, e me l'ovrare appaga.</l></lg>
<lg>
<l>E già, per gli splendori antelucani,</l>
<l>Che tanto ai peregrin surgon più grati,</l>
<l>Quanto tornando albergan più lontani,</l></lg>
<lg>
<l>Le tenebre fuggian da tutti i lati,</l>
<l>E il sonno mio con esse; ond'io leva'mi</l>
<l>Veggendo i gran maestri già levati.</l></lg>
<lg>
<l>Quel dolce pomo, che per tanti rami</l>
<l>Cercando va la cura de' mortali,</l>
<l>Oggi porrà in pace le tue fami:</l></lg>
<lg>
<l>Virgilio inverso me queste cotali</l>
<l>Parole usò, e mai non furo strenne</l>
<l>Che fosser di piacere a queste iguali.</l></lg>
<lg>
<l>Tanto voler sovra voler mi venne</l>
<l>Dell'esser su, ch'ad ogni passo poi</l>
<l>Al volo mio sentia crescer le penne.</l></lg>
<lg>
<l>Come la scala tutta sotto noi</l>
<l>Fu corsa, e fummo in su il grado superno,</l>
<l>In me ficcò Virgilio gli occhi suoi,</l></lg>
<lg>
<l>E disse: Il temporal fuoco e l'eterno</l>
<l>Veduto hai, figlio, e se' venuto in parte</l>
<l>Ov'io per me più oltre non discerno.</l></lg>
<lg>
<l>Tratto t'ho qui, con ingegno e con arte;</l>
<l>Lo tuo piacere omai prendi per duce:</l>
<l>Fuor se' dell'erte vie, fuor se' dell'arte.</l></lg>
<lg>
<l>Vedi là il sol che in fronte ti riluce;</l>
<l>Vedi l'erbetta, i fiori e gli arbuscelli,</l>
<l>Che qui la terra sol da sè produce</l></lg>
<lg>
<l>Mentre che vegnan lieti gli occhi belli,</l>
<l>Che lagrimando a te venir mi fenno,</l>
<l>Seder ti puoi e puoi andar tra elli.</l></lg>
<lg>
<l>Non aspettar mio dir più, nè mio cenno.</l>
<l>Libero, dritto, sano è tuo arbitrio,</l>
<l>E fallo fôra non fare a suo senno;</l></lg>
<lg>
<l>Per ch'io te sopra te corono e mitrio.</l></lg></div3>
<div3 n="Introduzione">
<p>Nel presente capitolo intende l'autore toccare sette cose. La prima descrive lo tempo per la disposizione del sole sovra l'orizzonte di quello emisperio dov'era. La seconda introduce l'angiolo, che li tolle l'ultimo P della fronte. La terza cosa parla di quel fuoco naturale che è sovra l'aiere, lo quale si conviene passare ad ascendere alla quinta essenzia o a puro etere. La quarta passa per lo detto fuoco, e trova oltra esso uno angelo, che lo invia a dritto viaggio. La quinta descrive come per tutta quella parte di die andonno suso per la scala, e come si posonno per quella notte. La sesta cosa introduce una donna in visione. La settima e ultima cosa seguendo suo poema narra come Virgilio lo licenziò e come per sommo poeta lo coronò; e così compie suo capitolo.</p>
<p>Alla prima cosa è da sapere che li poeti nelle sue poetrie fanno menzione di due fiumi principalmente, de' quali l'uno è a questo emisperio dov'è Ierusalem, in oriente, ed è appellato Ganges, l'altro è nell'occidente a questo medesimo emisperio, ed è chiamato Ibero. Or è così che lo emisperio nel quale è la montagna del Purgatorio, è opposito a questo nostro, siccom'è detto nel secondo capitolo, sichè allo fiume che hae questo d'oriente si ha questo in occidente; e così questo fiume che ha questo in occidente, ha quello in oriente, imperquello che quando lo sole si leva in questo, elli si pone in quello, così quando si pone in questo elli ascende in quello. Or dice l'autore <emph>tacite</emph>: la disposizione di questo era così fatta, cioè siccome quando li primi raggi vibra, cioè trascorrono nello emisperio di Ierusalem, dove lo figliuolo di Dio sparse lo suo sangue, il quale fu verace Dio e uomo, e così fue creatore e fattore di tutte le cose e tutte le creature. Cade Ibero, cioè quel fiume occidentale, <emph>sotto l'altra Libra</emph>, cioè sotto Ariete che in quella ora è in occidente lo sole alli Ieresolimitani. Così stava allora il sole nel suo occidente a quello emisperio, dov'era l'autore e del quale fa menzione. Sichè altro non vuole l'autore se non che 'l sole era in occidente, e <emph>per consequens</emph> era stato tre dì compiuti, salvo che mancava una notte, nel Purgatorio. E nota l'autore appella lo segno dell'Ariete <emph>l'altra libra</emph>, cioè simile luogo nel cerchio de' segni dove è lo die così eguale come le notti quando il sole li è sotto come quando elli è sotto lo segno di Libra.</p>
<p>La seconda cosa chiaro apparirà nella esposizione del testo.</p>
<p>Alla terza cosa è da sapere che, siccom'è detto nel Proemio di questa seconda Cantica, l'autore pone una montagna essere tanto alta, che la sua sommitade attinge nella quinta essenzia sovra lo luogo naturale dello elemento del fuoco. E, siccome è detto, fino a questo luogo elli ha passato tutte le tre regioni dell'aiere: ora ha bisogno, s'elli vuole ascendere alla sommità del detto monte, ch'elli trapassi la regione del fuoco, siccome apparirà nella esposizione del testo, lo quale fuoco elli appella naturale, imperquello che è posto per l'ordine della natura in tal regione; l'altro fuoco, di che ha parlato, dove si purgano li lussuriosi, appella ello spirituale, quasi a dire: posto in quel luogo per virtù spirituale a purgare tal vizio.</p>
<p>La quarta cosa nella esposizione a sufficienza sarà manifesta.</p>
<p>Alla quinta cosa è da sapere che, siccome è detto, l'autore per allegoria pone che di notte non si può andare suso, ma convegnono aspettare che 'l dì resurga, poi hanno podere e desiderio d'ascendere. Alla qual cosa è da sapere che questo figura lo stato dell'umana natura, che nella prima vita può meritare e acquistare quello che ascende sovra ogni luogo di purgazione, e questo figura lo die; e la notte figura la seconda vita del Purgatorio, nella quale non può meritare senza ricevere pena delle sue colpe, sichè a sua posta non possono ascendere nè montare, ma convegnono aspettare l'ordine a loro posto per la eterna giustizia.</p>
<p>Della sesta cosa è da sapere che per li savi è divisa la vita umana in vita attiva e in vita contemplativa; la vita attiva è via, porta, e introduzione della contemplativa; la quale vita attiva ha suo termine e felicitadi nella operazione delle virtudi morali, siccome chiaro appare nel primo e nel decimo dell'Etica del Filosofo. La vita contemplativa ha sua felicitade e termine nella contemplazione della santa Trinitade, la quale è perfetta operazione dello intelletto, siccome mostra san Tommaso nel III, <emph>Contra Gentiles</emph>, capitolo XXXVII; e, siccome è detto, la vita attiva è via alla contemplativa, imperquello che bisogna alla contemplativa vita buona, e dritta disposizione di corpo, alla quale sono ordinate tutte le artificiali azioni. Ancora bisogna quiete senza perturbazione d'animo, la quale non si può avere senza dritta e virtudiosa disposizione, siccome essere prudente. Ancora senza perturbazione estrinseca siccome le passioni corporee, alle quali è ordinata la vita civile. Sichè chiaro appare come ogni atto umano è ordinato a vita contemplativa e diretta, li quali atti è quella vita attiva, di che l'autore fa menzione.</p>
<p>Or la scrittura del vecchio testamento figura queste due vite per le figliuole di Laban, che furono mogliere di Iacob, l'una nome Lia, che figura la vita attiva, l'altra nome Rachele, che figura la vita contemplativa. E similmente nel nuovo testamento è figurata Marta per la vita attiva, e Maria Maddalena per la vita contemplativa, siccome scrive santo Luca nell'Evangelio, capitolo decimo.</p>
<p>Alla settima cosa è da sapere che fino a questo trattato può l'uomo venire con ragioni naturali e morali, ma da qui innanzi l'eccellenzia delle cose tanto alte non possono essere comprese da anima ch'abbia in sè pure scienzia naturale, ma bisognali quella grazia e quella rivelazione, che è la cagione efficiente della scienzia di teologia; e perchè Virgilio fu rimosso da tal grazia e da tale rivelazione perchè non ebbe fede, sì non può ascendere l'autore con scienzia di Virgilio più suso, e però l'abbandona la sua scienzia, e accede a Beatrice, la qual figura teologia com'è detto. Ancora è da notare che la lettera del testo nell'ultimo verso di questo capitolo si trova diversa; l'una dice: <emph>Perch' io te sopra te corono</emph>, quasi a dire: io ti licenzio, e dotti convento che tu monti sovra te, cioè sovra considerazione naturale, e accedi a scienzia, che è sovra li limiti umani; l'altra littera dice: <emph>Perch'io te sovra te corono</emph>, quasi a dire: Tu ricevi omai di quello che scriverai nella presente Commedia convento e onore sovra te, imperquello ch'io non attingo con mia scienzia tanto suso quanto tu monterai. E così segue che l'autore si fa più eccellente poeta che Virgilio. Delle quali due litterature io do più fede alla seconda.</p>
<p>Detta la intenzione dell'autore è da esponere lo testo acciò che si continui nostro lavorìo</p></div3>
<div3><head>vv. 1-3</head>
<p>Cioè quando lo sole è in Ariete, e in oriente allo emisperio di Ierusalem, e il segno di Libra che è sopra Ibero fiume occidentale</p></div3>
<div3><head>vv. 4-6</head>
<p><add resp="ed">4</add> Cioè quello fiume orientale illucidato dalli raggi del sole.</p>
<p><add resp="ed">5</add> Cioè ch'era in Gange; e <emph>per consequens</emph> a quello emisperio era in occasu.</p>
<p><add resp="ed">6</add> Cioè quel ch'avea lavati li altri peccati, per lavare quello della lussuria</p></div3>
<div3><head>vv. 10-12</head>
<p><emph>Più non si va, se pria non morde, Anime sante il fuoco</emph>. Quasi a dire: elli è bisogno al montare passare tale regione</p></div3>
<div3><head>vv. 13-18</head>
<p>Qui mostra l'autore ch'ebbe spavento immaginando che pel fuoco dovea passare e ricordandosi come già vide ardere delli uomini e pensando tal pena</p></div3>
<div3><head>v. 19</head>
<p>Cioè Virgilio e Stazio</p></div3>
<div3><head>vv. 22-24</head>
<p>Siccome appare nel XVII capitolo dello Inferno quando montò sovra quella fiera, che hae per allegoria a significare fraudolenzia; quasi a dire: noi siamo in luogo più sicuro che non eravamo nel predetto</p></div3>
<div3><head>v. 25</head>
<p><emph>Alvo</emph>. È la chiarezza della fiamma di quel luogo</p></div3>
<div3><head>v. 27</head>
<p><emph>Calvo</emph>. Propriamente è detto quando di su la testa sono caduti li capelli, non rasi, ma caduti da sè medesimi</p></div3>
<div3><head>v. 30</head>
<p><emph>Al lembo</emph>, cioè alla gàida o ghirone dinanzi della sua veste</p></div3>
<div3><head>vv. 31-33</head>
<p>Nota l'affettivo precetto che li facea Virgilio quando riepiloga due fiate <emph>pon giù</emph></p></div3>
<div3><head>vv. 34-36</head>
<p>Qui mostra come persuase col nome di Biatrice</p></div3>
<div3><head>vv. 37-39</head>
<p>Qui per esemplo adduce l'autore una istoria, la quale si conta in questo modo. Piramo fu uno giovane delle parti di Babilonia, e Tisbe fu una donzella di quello medesmo paese, li quali erano vicini e stavano a muro a muro; e perchè furono allevati di puerizia suso uno vicinato, s'innamorò l'uno dell'altro molto forte. Or era rotto lo muro della casa tra l'uno e l'altro tanto in uno luogo, ch'elli si poteano parlare ma non accedere ad altra delettazione. Sichè in processo di tempo tanto furono costretti dalle saette d'amore, ch'elli ordinonno un die insieme di volersi pure trovare ad uno in tal modo ch'elli si potessono contentare insieme, ed ordinonno: stassera nel primo sonno andremo alla cotale fontana, che è fuori della terra, e qualunque di noi va dinanzi aspetti l'altro. Venuta la sera e circa l'ora data, Tisbe più infiammata andò alla fontana, e aspettando Piramo ella vide per lo splendore della luna una leonessa, la quale avea morta e mangiata una belva, e venia alla fontana per bere. Costei ebbe paura, fuggì lìe vicino, e ascosesi drieto uno sasso in una grotta, e fue tanto la paura ch'ella lasciò lìe uno suo mantello, ch'ella avea portato intorno per non essere cognosciuta. Giunse la leonessa alla fontana, trovò questo mantello, e stimò che fosse nuova presa, tutto lo squarciò, e perchè avea insanguinata la bocca della belva, ch'avea mangiata, tutti li stracci erano sanguinosi; poi la detta leonessa bevèo e andò via. Ita via e Piramo giunse alla fontana, guardò questi stracci, cognoscette ch'erano del mantello di Tisbe, viddeli sanguinolenti, presumè che qualche fiera l'avesse mangiata; allora cominciò lo grave lamento, e sodutto da ira e dolore tolse una sua spada, e appoggiosseli suso col petto, e trapassossi dall'altra parte. Lo sangue di costui uscendo per la piaga fece un gran lago lì presso. Or essendo costui vicino dell'ultimo tratto, e Tisbe fu tornata, vide costui così stare ch'avea già serrati gli occhi, chiamollo dicendo: vedi Tisbe tua, ch'è quie. Costui udendo ricordare tal nome, con quella possa ch'elli ebbe, aperse l'occhio, e adesso con uno sospiro passò di questa vita. Tisbe vedendo così Piramo passato, aggravata di dolore e angoscia tolse quella medesima spada e similemente vi si gittò suso, e tutto allo detto modo morì. Mescolati questi due sangui insieme, dice la novella, ch'andò alle radici d'uno gelso, ovvero muro, ch'era lì presso e d'allora innanzi quello gelso, e li altri feceno li gelsi rossi, ovvero sanguigni, che innanzi li faceano bianchi. La mattina per tempo furono trovati questi due in tal modo; fue fatta una fossa, e seppelliti ambidue insieme. Or dice l'autore facendo comparazione: io divenni tale quando udii menzionare Beatrice, e sì adovrai in volere ogni mia possa, qual divenne Piramo quando aperse lo ciglio, cioè l'occhio, in quella ora quando lo gelso, cioè lo frutto del moro, fu fatto vermiglio cioè sanguigno</p></div3>
<div3><head>v. 40</head>
<p><emph>Durezza</emph>, cioè costanza. <emph>Ivi</emph>. <emph>Solla</emph>, cioè vuota</p></div3>
<div3><head>v. 45</head>
<p>Cioè che si volse al sì come li fanciulli fanno quando li è promesso un pomo, e rimuovonsi dal primo volere</p></div3>
<div3><head>vv. 46-48</head>
<p>Cioè Virgilio innanzi, Dante secondo, Stazio terzo.</p>
<p><add resp="ed">48</add> Cioè che anzi quell'ora Virgilio era primo, Stazio secondo, Dante terzo</p></div3>
<div3><head>vv. 49-51</head>
<p>Descrive, come appare, lo grande calore</p></div3>
<div3><head>vv. 55-57</head>
<p>Cioè ch'andavano al suono d'uno angelo, lo qual era dall'altra parte del fuoco predetto</p></div3>
<div3><head>vv. 58-60</head>
<p><emph>Venite Benedicti</emph>. Chiaro appare la lucidezza dell'angiolo e la benignitade del Creatore, che sempre è atta a ricevere la creatura a sua gloria, sollicitandoli a loro perfezione</p></div3>
<div3><head>v. 63</head>
<p>Cioè fino che lo lume del sole lo tiene chiaro e bianco</p></div3>
<div3><head>vv. 64-66</head>
<p>Cioè che la sommità della scala tendea verso oriente, sichè 'l sole, ch'era nell'occidente, li radiava dalle spalle, e però l'ombra tollèa li raggi del sole dinanzi a lui</p></div3>
<div3><head>vv. 70-72</head>
<p><emph>E prima che</emph>, cioè innanzi che 'l sole fosse tutto sotto l'orizzonte</p></div3>
<div3><head>vv. 73-74</head>
<p>Cioè che quel monte ha tal natura, che quelli che vi vanno per su, hanno volere e diletto secondo che alla giustizia di Dio si conviene</p></div3>
<div3><head>vv. 76-87</head>
<p>Qui esemplifica per adornar suo poema lo stato loro e dice che siccome la notte quelle capre, che sono state lo die salienti e mobili, stanno quete rumigando com'è lor natura, e siccome lo pastore d'esse le guarda molte fiate appoggiandosi al suo baculo, così ello passava e ruminava nel suo intelletto quello ch'avea veduto lo die, e Stazio e Virgilio stavano a sua guardia. E però dice: <emph>Io come capra, ed ei come pastore</emph>.</p>
<p><add resp="ed">87</add> Cioè che la scala entrava per lo sasso, sichè a ogni parte da lato avea parete</p></div3>
<div3><head>vv. 88-90</head>
<p><add resp="ed">88</add> Quasi dica noi avevamo già suso per la scala tanto montati, che 'l foro per la sua distanzia parea piccolo.</p>
<p><add resp="ed">89</add> Dice che vedea le stelle, e poichè gli era più vicino, si li apparevano maggiori in quantitade, che non appaiono a quelli che sono su la superficie della terra, e così <emph>per consequens</emph> più lucide, perocchè come appare nella prospettiva, quanto l'uomo s'avvicina più al corpo lucido e luminoso, tanto appare ello maggiore sì in quantitade come in qualitade</p></div3>
<div3><head>v. 91</head>
<p>Cioè così speculando s'addormentò</p></div3>
<div3><head>vv. 94-96</head>
<p>Qui intende l'autore introdurre sua visione nel suo poema, e dice che in quella ora s'incominciò quella visione, ch'era quando Citerea, cioè Venus, era nell'oriente. E a lui apparve prima raggiare nel monte, cioè in lo monte del Purgatorio, siccom'è detto nel primo capitolo del Purgatorio: <emph>Lo bel pianeta che d'amor conforta</emph>, la qual'ora era, siccome è scritto nella esposizione del primo capitolo, vicino di die in quello emisperio</p></div3>
<div3><head>vv. 97-108</head>
<p>Trattato lo tempo della visione prosegue a descriverla, e dice, come appare nel testo, che vide una giovane che andava per uno sentiero, e cogliea fiori e nel suo canto dicea ch'era Lia, e che ciò facea per piacersi; ma Rachel sua sorella stava pure allo specchio, e tendea suo desiderio a vedere suoi belli occhi, siccome lo desiderio di lei tendea a bene operare. Or, siccom'è detto di sopra, l'autore figura le predette donne per le due vite, le quali possono conseguire all'uomo, l'una, vita attiva, l'altra, vita contemplativa, e perchè non si può pervenire alla perfezione della contemplativa, siccom'è detto, senza la attiva, però l'autore introduce prima l'attiva; poi a suo luogo farà menzione della contemplativa, come apparirà nella esposizione del Paradiso <emph>Deo adiuvante</emph>. Sichè l'autore intende per la detta Lia la vita attiva, la quale hae la sua felicitade e 'l suo termine <emph>ad quem</emph> nella operazione delle virtù morali, e intende l'autore quelli fiori ch'ella va cogliendo, essere le virtudi adoperate morali. E perchè la detta felicità temporale non può essere senza operazione virtudiosa, siccome lo filosofo prova nel primo dell'Etica, però fa dire l'autore alla predetta Lia che 'l suo desiderio consiste nel buono operare. Ed acciò che meglio si dicerna, sì dà differenzia dell'altra vita, cioè della contemplativa, che solo tende a speculare, overo contemplare, e noma quella vita Rachele. Onde acciò che nel cuore del lettore non agenerino tali nomi alcuna offuscazione, è da sapere che Iacob figliuolo di Isaac, per consiglio della madre tolta scaltrimente la benedizione del padre, la qual pervenia secondo usanza ad Esaù suo fratello siccome a primogenito, avendo paura del detto Esaù fuggì in lontano paese a casa di Laban, lo quale avea due figliuole, l'una nome Lia, l'altra nome Rachel. Stato per alcuno die lo detto Iacob a casa di Laban, disse a lui piacea di darli Rachel per moglie, ch'elli la torrebbe volontieri, ed era presto d'accordarsi con esso per ogni modo. Laban disse che ben li piacea, ma voleva ch'ello lo servisse sette anni a fare quelle cose ch'erano bisogno alla casa, come era di guardare bestiame, di menarlo a pascere, e di fare ogni altra bisogna, ch'avesse luogo, e dopo lo termine li daria Rachele per moglie; ed era questa Rachel la minore di due, e più bella e dilicata che la sorore. Accordati costoro insieme, cominciò Iacob a servire bene e sufficientemente. Compiuto lo termine fu ordinato di coricargliela una sera, siccome usanza porta. Laban pur non era contento di dovere maritare innanzi la minore, pensò di dover darli pur la maggiore, e misela la sera nel letto, cioè Lia. Iacob andò a letto credendo Lia essere Rachel, stette con essa. Quando venne alla mattina avvidesi dello scambio, che a lui era fatto; tribolato e dolente fece sua lamentanza al suocero dicendo ch'elli non avea servati li patti; e Laban scusandosi, che non era conveniente che la minore andasse innanzi della maggiore. Ora, abbreviando la novella, elli s'accordorono che se 'l detto Iacob voleva servire ancora per sette altri anni allo ufficio predetto, elli li darebbe anco Rachel; sichè poi avrebbe l'una e l'altra. A Iacob parve fare bene, prese il partito e stette ancora sette anni a servire. Venuto lo termine ebbe la detta Rachele. Delle quali due donne nascette parte del popolo d'Israel, e di due concubine, ch'ebbe lo detto Iacob, nascette l'altra parte del popolo d'Israel. Or li dottori figurano la detta Lia la vita attiva, imperquello che di fatto ella fu copulata con Iacob, e figura per Rachele la vita contemplativa, imperquello che 'l detto Iacob contemplò tale coniunzione XIV anni innanzi ch'elli venisse al suo intento</p></div3>
<div3><head>vv. 109-114</head>
<p>Qui pone le condizioni ch'hanno ad alcune persone quelli radii, che prima appaiono, ovvero fanno die; e dice: <emph>Antilucani</emph>, cioè innanzi desiderati. Or seguendo il poema l'autore descrive che levato già lo sole elli si dessedò, che così come per li radii del sole fuggeno agli emisperii le tenebre, così per la detta ora a lui fuggì lo sonno.</p>
<p><add resp="ed">110</add> Cioè che quanto lo peregrino è più lontano della sua casa, tornato dal suo viaggio tanto li è più a grado lo die e l'aurora quando festina e viaggia</p></div3>
<div3><head>vv. 115-118</head>
<p>Cioè che Virgilio disse a Dante: ancor lo pomo che tu vai cercando che è cercato per li mortali, cioè per quelli che sono in prima vita, in cotanti modi ti sazierà, e metterà in saziezza la tua fame, quasi a dire: ancora vedrai tu Beatrice, che è la felicitade, siccom'è detto</p></div3>
<div3><head>v. 119</head>
<p><emph>Strenne</emph>, cioè novelle</p></div3>
<div3><head>vv. 127-132</head>
<p>Siccome è detto tutto quello che per umana scienzia si può acquistare; e però soggiunge: <emph>Forse delle terrene vie</emph>, etc</p></div3>
<div3><head>vv. 133-135</head>
<p>Quasi dire: tu se' volto verso l'oriente, nel qual nasce ogni grazia e gloria, cioè verso la via dritta d'acquistare quello ultimo fine, che è felicità.</p>
<p><add resp="ed">134</add> Cioè li atti virtudiosi, li quali sono via a quella. E però contempla e adovra fino che essa ottegnirai</p></div3>
<div3><head>vv. 136-138</head>
<p>Per continuare sua allegoria dice di Beatrice, però che sì l'ha figurata per felicitade</p></div3>
<div3><head>v. 142</head>
<p>Quasi a dire: che tu se' sovra me; e però soggiunge: ed io ti corono della corona e mitria poetica sovra mia scienzia poetria, ed arte.</p>
<p>E così compie suo capitolo.</p></div3></div2>

<div2><head>XXVIII</head>

<div3 n="Versi">
<lg>
<l>Vago già di cercar dentro e dintorno</l>
<l>La divina foresta spessa e viva,</l>
<l>Ch'agli occhi temperava il nuovo giorno,</l></lg>
<lg>
<l>Senza più aspettar lasciai la riva,</l>
<l>Prendendo la campagna lento lento</l>
<l>Su per lo suol che d'ogni parte oliva.</l></lg>
<lg>
<l>Un'aura dolce, senza mutamento</l>
<l>Avere in sè, mi feria per la fronte</l>
<l>Non di più colpo, che soave vento;</l></lg>
<lg>
<l>Per cui le fronde, tremolando pronte,</l>
<l>Tutte quante piegavano alla parte</l>
<l>U' la prim'ombra gitta il santo monte:</l></lg>
<lg>
<l>Non però dal lor esser dritto sparte</l>
<l>Tanto, che gli augelletti per le cime</l>
<l>Lasciasser d'operare ogni lor arte;</l></lg>
<lg>
<l>Ma con piena letizia l'ore prime,</l>
<l>Cantando, riceveano intra le foglie,</l>
<l>Che tenevan bordone alle sue rime,</l></lg>
<lg>
<l>Tal, qual di ramo in ramo si raccoglie</l>
<l>Per la pineta, in sul lito di Chiassi,</l>
<l>Quand'Eolo Scirocco fuor discioglie.</l></lg>
<lg>
<l>Già m'avean trasportato i lenti passi</l>
<l>Dentro all'antica selva tanto, ch'io</l>
<l>Non potea rivedere, ond'io m'entrassi:</l></lg>
<lg>
<l>Ed ecco più andar mi tolse un rio,</l>
<l>Che inver sinistra con sue picciole onde</l>
<l>Piegava l'erba che in sua riva uscìo.</l></lg>
<lg>
<l>Tutte l'acque che son di qua più monde,</l>
<l>Parrieno avere in sè mistura alcuna,</l>
<l>Verso di quella che nulla nasconde;</l></lg>
<lg>
<l>Avvegna che si muova bruna bruna</l>
<l>Sotto l'ombra perpetua, che mai</l>
<l>Raggiar non lascia sole ivi, nè luna.</l></lg>
<lg>
<l>Co' piè ristetti e con gli occhi passai</l>
<l>Di là dal fiumicello, per mirare</l>
<l>La gran variazion de' freschi mài:</l></lg>
<lg>
<l>E là m'apparve, sì com'egli appare</l>
<l>Subitamente cosa che disvìa</l>
<l>Per maraviglia tutt'altro pensare,</l></lg>
<lg>
<l>Una Donna soletta, che si gìa</l>
<l>Cantando, ed iscegliendo fior da fiore.</l>
<l>Ond'era pinta tutta la sua via.</l></lg>
<lg>
<l>Deh, bella Donna, ch'a' raggi d'amore</l>
<l>Ti scaldi, s'i' vo' credere a' sembianti,</l>
<l>Che soglion esser testimon del cuore,</l></lg>
<lg>
<l>Vegnati voglia di tràrreti avanti,</l>
<l>Diss'io a lei, verso questa riviera,</l>
<l>Tanto ch'io possa intender che tu canti.</l></lg>
<lg>
<l>Tu mi fai rimembrar, dove e qual era</l>
<l>Proserpina nel tempo, che perdette</l>
<l>La madre lei, ed ella primavera.</l></lg>
<lg>
<l>Come si volge, son le piante strette</l>
<l>A terra ed intra sè, donna che balli,</l>
<l>E piede innanzi piede a pena mette,</l></lg>
<lg>
<l>Volsesi in su' vermigli ed in su' gialli</l>
<l>Fioretti verso me, non altrimenti</l>
<l>Che vergine, che gli occhi onesti avvalli:</l></lg>
<lg>
<l>E fece i preghi miei esser contenti,</l>
<l>Sì appressando sè, che il dolce suono</l>
<l>Veniva a me co' suoi intendimenti.</l></lg>
<lg>
<l>Tosto che fu là dove l'erbe sono</l>
<l>Bagnate già dall'onde del bel fiume,</l>
<l>Di levar gli occhi suoi mi fece dono.</l></lg>
<lg>
<l>Non credo che splendesse tanto lume</l>
<l>Sotto le ciglia a Venere trafitta</l>
<l>Dal figlio, fuor di tutto suo costume.</l></lg>
<lg>
<l>Ella ridea dall'altra riva dritta,</l>
<l>Traendo più color con le sue mani,</l>
<l>Che l'alta terra senza seme gitta.</l></lg>
<lg>
<l>Tre passi ci facea il fiume lontani;</l>
<l>Ma Ellesponto, là 've passò Xerse,</l>
<l>Ancora freno a tutti orgogli umani,</l></lg>
<lg>
<l>Più odio da Leandro non sofferse,</l>
<l>Per mareggiare intra Sesto ed Abido,</l>
<l>Che quel da me, perchè allor non s'aperse.</l></lg>
<lg>
<l>Voi siete nuovi, e forse perch'io rido,</l>
<l>Cominciò ella, in questo luogo eletto</l>
<l>All'umana natura per suo nido,</l></lg>
<lg>
<l>Maravigliando tienvi alcun sospetto;</l>
<l>Ma luce rende il salmo <emph>Delectasti</emph>,</l>
<l>Che puote disnebbiar vostro intelletto.</l></lg>
<lg>
<l>E tu, che se' dinanzi, e mi pregasti,</l>
<l>Di' s'altro vuoi udir, ch'io venni presta</l>
<l>Ad ogni tua question, tanto che basti.</l></lg>
<lg>
<l>L'acqua, diss'io, e il suon della foresta,</l>
<l>Impugnan dentro a me novella fede</l>
<l>Di cosa, ch'io udi' contraria a questa.</l></lg>
<lg>
<l>Ond'ella: I' dicerò come procede</l>
<l>Per sua cagione, ciò ch'ammirar ti face,</l>
<l>E purgherò la nebbia che ti fiede.</l></lg>
<lg>
<l>Lo sommo Ben, che solo esso a sè piace,</l>
<l>Fece l'uom buono a bene, e questo loco</l>
<l>Diede per arra a lui d'eterna pace.</l></lg>
<lg>
<l>Per sua diffalta qui dimorò poco;</l>
<l>Per sua diffalta in pianto ed in affanno</l>
<l>Cambiò onesto riso e dolce giuoco.</l></lg>
<lg>
<l>Perchè il turbar, che sotto da sè fanno</l>
<l>L'esalazion dell'acqua e della terra,</l>
<l>Che, quanto posson, dietro al calor vanno,</l></lg>
<lg>
<l>All'uomo non facesse alcuna guerra,</l>
<l>Questo monte salìo verso 'l ciel tanto,</l>
<l>E libero è da indi, ove si serra.</l></lg>
<lg>
<l>Or, perchè in circuito tutto quanto</l>
<l>L'aer si volge con la prima volta,</l>
<l>Se non gli è rotto il cerchio d'alcun canto;</l></lg>
<lg>
<l>In questa altezza, ch'è tutta disciolta</l>
<l>Nell'aer vivo, tal moto percuote,</l>
<l>E fa sonar la selva perch'è folta;</l></lg>
<lg>
<l>E la percossa pianta tanto puote,</l>
<l>Che della sua virtute l'aura impregna,</l>
<l>E quella poi girando intorno scuote:</l></lg>
<lg>
<l>E l'altra terra, secondo ch'è degna</l>
<l>Per sè o per suo ciel, concepe e figlia</l>
<l>Di diverse virtù diverse legna.</l></lg>
<lg>
<l>Non parrebbe di là poi maraviglia,</l>
<l>Udito questo, quando alcuna pianta</l>
<l>Senza seme palese vi s'appiglia.</l></lg>
<lg>
<l>E saper de'i che la campagna santa,</l>
<l>Ove tu se', d'ogni semenza è piena,</l>
<l>E frutto ha in sè, che di là non si schianta.</l></lg>
<lg>
<l>L'acqua che vedi non surge di vena</l>
<l>Che ristori vapor, che giel converta,</l>
<l>Come fiume ch'acquista e perde lena;</l></lg>
<lg>
<l>Ma esce di fontana salda e certa,</l>
<l>Che tanto dal voler di Dio riprende,</l>
<l>Quant'ella versa da duo parti aperta.</l></lg>
<lg>
<l>Da questa parte con virtù discende,</l>
<l>Che toglie altrui memoria del peccato;</l>
<l>Dall'altra, d'ogni ben fatto la rende.</l></lg>
<lg>
<l>Quinci Letè, così dall'altro lato</l>
<l>Eunoè si chiama, e non adopra,</l>
<l>Se quinci e quindi pria non è gustato.</l></lg>
<lg>
<l>A tutt'altri sapori esto è di sopra;</l>
<l>Ed avvegna ch'assai possa esser sazia</l>
<l>La sete tua, perchè più non ti scuopra,</l></lg>
<lg>
<l>Darotti un corollario ancor per grazia,</l>
<l>Nè credo che il mio dir ti sia men caro,</l>
<l>Se oltre promission teco si spazia.</l></lg>
<lg>
<l>Quelli ch'anticamente poetaro</l>
<l>L'età dell'oro e suo stato felice,</l>
<l>Forse in Parnaso esto loco sognaro.</l></lg>
<lg>
<l>Qui fu innocente l'umana radice;</l>
<l>Qui primavera sempre, ed ogni frutto;</l>
<l>Nèttare è questo di che ciascun dice.</l></lg>
<lg>
<l>Io mi rivolsi addietro allora tutto</l>
<l>A' mie' Poeti, e vidi che con riso</l>
<l>Udito avevan l'ultimo costrutto:</l></lg>
<lg>
<l>Poi alla bella Donna tornai il viso.</l></lg></div3>
<div3 n="Introduzione">
<p>Nel presente capitolo intende l'autore toccare del suo poema otto cose. La prima è la sua disposizione circa la abilità del conseguire suo viaggio. La seconda descrive lo luogo dove si trovò. La terza fa menzione d'uno fiume, lo quale, come apparirà, è nomato per li poeti Lete. La quarta cosa introduce la contessa Matelda, la quale in persona di Lia transume, intendendo per allegoria la predetta contessa la vita attiva. La quinta cosa solve uno dubbio circa le circostanzie di quello luogo dove si trova. La sesta palesa quel luogo essere lo paradiso terrestre, adducendo alcune cagioni del suo sito. La settima cosa dichiara un dubbio, che è circa lo nascimento delle piante, e albori, de' quali sua semente è ignota a' mondani in la prima vita. La ottava e ultima cosa tocca che quel luogo fu quello che per li poeti antichi fu appellato Parnaso, quasi mostrando <emph>tacite</emph> che quelle loro allegorie tendevano in conclusione naturale, e aliquando teologia.</p>
<p>E così compie lo suo capitolo.</p>
<p>Alla prima cosa è sapere che l'autore, siccome parla nel testo, mostra che sua sollecitudine era rigida e solo vacava circa lo vedere novitadi, e ad ascendere <emph>ad maiora</emph>. La quale cosa non solo lì si convenia per ricevere perfetta visione del suo operato, ma eziandio per potere ottenere lo titolo ed esaltazione, ch'era coronato sopra sì eccellente poeta, come fue Virgilio, sichè <emph>necesse</emph> si convenia dire più alto, <emph>ed excellentiori voce</emph> esprimere di suo concetto; e però soggiunge che tanto adentro andò, che la via, per la quale elli entrò, era sparita e ignota, quasi a dire che con quelli principii si potea andare più adentro; e però dice: <emph>Già mi avea trasportato</emph>, le quali parole s'accordano e convegnono con quello ditto di Augustino sovra l'ottavo del Genesis <emph>ad litteram</emph>, che dice: <emph>Credendum est quod locus paradisi terrestris ad cognitionem hominum est remotissimus</emph>.</p>
<p>Alla seconda cosa è da sapere che la Scrittura pone essere un luogo, lo quale circa le qualitadi e condizioni delli elementi essere temperato e lìe continuo essere frutti freschi e ameni e ad ogni fine adatti; li quali sono prodotti per lo benivolo ed eccelso maestro e creatore d'essi, siccome quel luogo è descritto per Damasceno, che dice: <emph>Paradisus terrestris est temperato et tenuissimo et purissimo aere circumfulgens, plantis semper floridis comatus</emph>. Lo quale luogo era per la spezia umana prodotto permanendo ella in stato d'innocenzia, e siccome cadde per lo peccato della grazia, così incontanente lo luogo predetto repugnò, <emph>quoad in iustitiam</emph>, e così quelli due primi parenti furono espulsi.</p>
<p>Alla terza cosa è da sapere che la Scrittura pone esser quattro fiumi quelli che dal detto Paradiso descendeno, de' quali quattro l'autore in questo capitolo non fa menzione se non di due, sì come apparirà nel testo esposto, li quali fiumi secondo lo senso istoriale sono da tenere che sieno <emph>realiter</emph>, ma è da sapere ch'elli hanno spirituale significazione, siccome apparirà quando si dirà delle loro proprietadi, siccome la serpe del deserto, la quale fue posta in su l'antenna per liberare quel popolo, che avea per mancamento di fede, salvatosi della manna, dubitato, che Dio non li venisse meno, la serpe ebbe a significare Cristo in croce, lo quale liberò l'umana generazione dal peccato e perdizione.</p>
<p>Alla quarta cosa è da sapere che l'autore nella sua Comedia introduce esempli ad intelligenzia, acciò che meglio si comprenda sua sentenzia; e siccome fu detto nel proemio di Minos, che fu uno re molto giustiziario, e messo a giudicare l'anime, così l'autore pone qui a figurare la vita attiva la contessa Matelda, la quale fue una donna savia e possente e polita in virtudiosi costumi, ed ebbe secondo fama quelle proprietadi, che si convegnono secondo perfezione di vita attiva.</p>
<p>Alla quinta cosa è da sapere che all'autore nascette un dubbio, com'era che lassù fosse vento, che facesse movere e sonare quelle piante e arbori e foglie, con ciò sia cosa che nel libro del Purgatorio sia dichiarato che è per impressione area, lo quale vento non ascende se non fino a certo luogo del predetto monte. Ancora dubitava com'era ciò che lassù fosse acqua, per quello che, siccome lo Filosofo dice nel secondo della Metaura, tutte l'acque hanno radice e principio dal mare e non possono ascendere naturalmente se non quant'è alta naturalmente la regione dell'acqua; ma molte fiate ascende violentemente, siccome lo predetto Filosofo nel terzo della Metaura prova, per nuvoli, le quali poi si risolveno in acqua, e alcune in nevi, e queste acque molte fiate sono principio de' fiumi. Or per alcuno di questi due modi non può ascendere tanta alta l'acqua, imperquello che il predetto luogo secondo che pone l'autore è sovra lo cielo del fuoco, lo quale è più alto che naturale luogo dell'acqua, e ancora più alto, siccom'è detto, che non è l'ultimo termine dove impressione alcuna possa ascendere. Al quale dubbio overo dubbii è da sapere che la posizione, che pone l'autore, della montagna, e di quelle circostanzie ch'elli adduce per lo luogo non sono <emph>realiter</emph> nel mondo, ma sono per alcuna significazione, imperquello che quanto l'anima è più rimossa dal peccato, tanto ella è più vicina del Creatore, e però a dare ad intendere allo intelletto umano, lo quale è congiunto col corpo, non intende se non fantasiando, come si prova nel terzo dell'Anima, abbisogna a chi vuole insegnare alcuna scienzia, e virtude, ch'ello la ponga in termini sudditi alli sensi. E però l'autore, volendo mostrare la differenzia de' peccati secondo ch'hanno più e meno di malizia, li purga e più e meno vicini al cielo, là dove è la abitazione per essenzia di Dio, secondo che è scritto nel Psalmo: <emph>Coelum Coeli domino</emph> etc.; così fu bisogno ch'elli ponesse la ditta montagna. E però non è da tenere che 'l paradiso terrestro sia sovra la regione del fuoco nell'etere che lì non sarebbe natural luogo a poter vivere l'uomo col corpo non santificato; ancora non sarebbe natural luogo nè da albori nè da frutti. Ma è da tenere ch'ello sia suso la terra in qualche parte, lo quale per vertude del suo Creatore sia così ordinato, com'è detto. E chi volesse apponere per lo ditto di Beda, che dice: <emph>Paradisus pertingit usque ad lunarem circulum</emph>, adunque elli e di sovra dal fuoco, puossili rispondere per Isidoro nel libro delle <emph>Etimologie</emph>:- <emph>Locus ille assimilatur corporibus celestibus quae sunt absque contrarietate</emph>, quasi a dire: perch'elli abbia in sè simiglianza di corpi celesti, elli non è però in quello luogo; siccom'è dell'anima umana, che perch'ella sia substanzia spirituale, ell'è pure fuori del luogo delle spirituali creature, che è lo cielo.</p>
<p>Sichè ad intendere e solvere lo dubio dell'autore è possibile che nel paradiso terrestro sia vento e acqua, con ciò sia che <emph>realiter</emph> ello non è sovra lo circolo, ovvero regione del fuoco; e con questa sentenzia s'accorda san Tommaso nella prima parte, questione CII.</p>
<p>Alla sesta cosa è da sapere che poeticamente l'autore pone che lo detto luogo sia, com'è detto, sovra la regione del fuoco, ed adduce ragioni per conservazione della umana spezia; cioè che tanto ascese quel luogo, che fu sopra ogni operazione elementare. La quale posizione è da intendere <emph>spiritualiter</emph> in questo modo, che se l'uomo fosse rimaso in quello stato d'innocenzia, nel quale elli fu messo nel Paradiso, elli sarebbe rimosso da ogni passione corporea, e <emph>per consequens</emph> da ogni peccato. Sì ch'altro non vuole significare l'autore per quella remozione in altezza, che la remozione che è dalla vita di stato d'innocenzia a quella che consegue poi alla umana generazione dopo la commessione del peccato.</p>
<p>Per la settima cosa vuole l'autore mostrare per modo cauto come sua intenzione non è che 'l ditto Paradiso sia <emph>realiter</emph> sovra lo circolo o regione del fuoco, e dice che molte fiate si trova in boschi o in luoghi salvatichi alcuno arboro domestico, il quale si sa per probabile presunzione ch'elli non fue piantato, nè seminato, s'elli è pianta che da semente nasca. E però li filosofi speculando tale cagione hanno posto tale modo essere possibile che molte fiate uno arboro domestico per sua rigidezza gittaràe li suoi capi sì virtudiosi e sì pieni d'umido radicale, che tutto l'aiere, che intorno li serà, s'impregnerà di tale vertude: simile è all'aiere, il quale per vertù d'alcuni fiori o frutti sarà alietato di loro odore, la quale virtude così nell'aire alligata, si volgerà a quella parte dove la spingerà lo vento, e cadrà in alcuno luogo in terra. Se la terra sarà disposta a ricevere tale influenzia, lì nascerà lo ditto arboro, e porrà essere lo luogo della impregnazione dell'aire a quello che la terra lo riceverà distante e poco e assai spazio. Sichè è possibile nascere in alcuni luoghi salvatichi arbori domestici senza operazione umana. Or vuole dire l'autore che molti e molti albori sono tra le persone, li quali non possono essere addutti o produtti per operazione umana, ma sono addutti per impregnamento d'aire per lo predetto modo delli albori del Paradiso <emph>delitiarum</emph>. E se 'l fosse vero che 'l fosse sovra lo circolo del fuoco, chiaro appare che tale impregnazione per lo calore del fuoco si risolverebbe. Ancora quello etere di lassù non può esser menato per vento quaggiuso. Sichè per tale posizione si conclude essere la intenzione dell'autore lo Paradiso essere suso la terra, e non tanto alto, che ascenda sovra la regione del fuoco. E, siccom'è detto di sopra, tutto chè realmente si debbia tenere la istoria del Paradiso <emph>delitiarum</emph>, nientemeno ello si può intendere <emph>figurative</emph>, alcune cose, com'è detto del serpente, esemplo. Così si può intendere per senso allegorico tal semente che viene dal Paradiso ed alligasi nell'altra terra e fa frutto, alcune virtudi, le quali s'alligano nelli quori umani, e quelli produceno simili allo stato dell'innocenzia. Ed è da notare le condizioni primo dalla parte delli uomini, che convegnono essere disposti a ricevere tale influenzia; secondo dalla parte del mandatore, lo quale manda tal virtude per sincera grazia; e però se ne può trarre senso tropologico da unirsi operandosi virtude con lui, che a noi doni e conceda della sua benignità e gloria eternale.</p>
<p>Alla ottava cosa è da sapere che avvegnachè li poeti abbiano trattato nelle sue poetrie modo poetico e parlare fittivo ed esemplificativo, la sua intenzione è stata in termini virtudiosi e con sano intelletto, e però vogliendo poeticamente descrivere lo sommo stato della umana condizione, si intendono lo stato della innocenzia e lo luogo, dove fu l'uomo in tale essere. E però poneano quel luogo essere uno monte appellato Parnaso, e lì erano e li Dei e le virtudi, quasi a dire ogni professione e vita virtuosa.</p>
<p>Veduta la intenzione dell'autore è da esponere lo testo, modo consueto</p></div3>
<div3><head>vv. 1-3</head>
<p><add resp="ed">1</add> Nota che la vaghezza viene da sollicita disposizione.</p>
<p><add resp="ed">2</add> <emph>La divina foresta spessa e viva</emph>, cioè luogo virtuoso.</p>
<p><add resp="ed">3</add> Questo nuovo giorno era, com'è detto di sopra, lo principio del quarto die ch'elli era stato fuora dello Inferno</p></div3>
<div3><head>vv. 7-9</head>
<p><add resp="ed">7</add> <emph>Un'aura dolce, senza mutamento</emph>; cioè un venticello temperato in movimento, lo quale continuava suo moto non remittendo nè superabbondando.</p>
<p><add resp="ed">9</add> <emph>Non di più colpo, che soave vento</emph>. Qui fa comparazione a suavitade</p></div3>
<div3><head>vv. 10-15</head>
<p>Cioè le foglie si moveano, ma non di tanto moto che avessono però spaventato li augellini che su fosseno, nè imbrigato lo letiziare.</p>
<p>Qui vuole dire ch'era vento levante quell'aura, sichè facea le foglie piegare al ponente là dove lo detto monte, come lo sole si leva, drizza sua ombra</p></div3>
<div3><head>vv. 16-18</head>
<p>Qui mostra la conformità del luogo che le fronde per suo moto soave faceano uno suono, lo quale era tenore ovvero fermo al biscanto delli augellini</p></div3>
<div3><head>vv. 19-21</head>
<p>Qui vuole l'autore esemplificare come 'l suono nasce di movimento di fraschette e foglie, e dice che quando Eolo manda Scirocco nella pineta, che in quello luogo s'ode lo suono delle foglie e delle frasche e delle pine. Ond'elli è da sapere che per li poeti è posto Eolo dio delli venti, lo quale Eolo manda e licenzia li venti per l'aire quando a lui piace; sichè quando elli ammolla Scirocco, che è uno vento robusto e forte, e ello viene in la pineta, che è sullo lito di Ravenna circa l'Abadia di Chiassi, elli sbatte li albori dalle pigne insieme e le pigne l'una l'altra in tal modo, che lo romore s'ode di più miglia di lontano.</p>
<p>Sichè chiaro appare come si può generare, per moto, suono nelli albori</p></div3>
<div3><head>vv. 22-24</head>
<p>Chiaro appare come a <emph>principio mundi</emph>, fu fatto quel Paradiso, e però dice: <emph>selva antica.... Non potea rivedere</emph>, cioè che con intelletto umano quanto per scienzia naturale non era andato tanto innanzi, e però lo solco nel stradello ch'avea tenuto non potea redire</p></div3>
<div3><head>vv. 25-27</head>
<p>Questo intende lo fiume di Lete, il quale fiume è di oblivione, ed ha vertude che fa dismenticare ogni malvagio atto e peccato commesso, quasi dica: chi vuole accedere al regno di vita eterna conviene avere in oblivione ogni vizioso appetito e atto</p></div3>
<div3><head>vv. 28-30</head>
<p>Pone queste parole per bellezza del poema, e chiaro appare com'è carissimo, cioè spirituale acqua</p></div3>
<div3><head>vv. 31-33</head>
<p>Cioè che quest'acqua è sempre sotto lo regno delle vertudi, e muovesi bruna, quasi a dire che con alcuno arduo e fatica si conviene acquistare.</p>
<p><add resp="ed">33</add> Cioè che sovra quella spirituale natura non è corpo celeste nè altro organo corporale, ch'abbia ivi possanza di produrli alterazione</p></div3>
<div3><head>vv. 34-36</head>
<p>Cioè che stette fermo e guardò oltra a quel fiume.</p>
<p><add resp="ed">36</add> <emph>Freschi</emph>, cioè verdi arbuscelli</p></div3>
<div3><head>vv. 37-39</head>
<p>Questa fu la contessa Matelda, proba, savia e virtudiosa, la quale elli pone per la vita attiva</p></div3>
<div3><head>vv. 40-42</head>
<p>Qui figura la comparazione ch'ha bisogno ad avere perfettamente quella vita</p></div3>
<div3><head>vv. 43-45</head>
<p>Qui persuadendo la detta donna la prega, come appare.</p>
<p><add resp="ed">44</add> <emph>S'i' vo' credere</emph>, quasi a dire, per li tuoi atti e sembianti io discerno che tu se' nei raggi d'amore incesa</p></div3>
<div3><head>vv. 49-51</head>
<p>Qui introduce l'autore, volendo dare simiglianza alla ditta Contessa, una favola poetica la quale si conta in questo modo. Dice che Tifonio gigante vedendosi essere molto forte e rigido della persona, presumè di voler diventare Dio, e volle ascendere al cielo. Allora li Dei procedeno averso esso e in Cicilia lo miseno a giacere su la terra, e misenoli quattro montagne addosso, una su la mano sinistra, che è appellato monte Pachino, una altra montagna su la destra mano, che è appellato Peloro, una terza sulle gambe, chiamata Lilibeo, sul capo un'altra chiamata Etna. Costui vedendosi così atterrato procacciava e ingegnavasi di levarsi suso, sichè spesso facea essere tremuoto nella ditta isola; e Plutone dio dello Inferno, temendo che per questi tremuoti s'aprisse in alcuno luogo la terra, sichè li raggi del sole descendesseno luminosi giuso allo Inferno, venne sull'isola per mettervi alcuno compenso; vide in uno prato una donna, la quale andava cogliendo fiori di primavera ed era questa Proserpina figliuola di Iuppiter e di Cerere dea delle biade, innamorò d'essa, e presela e portolla giuso allo Inferno. Ella inamistossi con Plutone, perchè elli le diè a mangiare sette granella di pomo. La madre perduta costei l'andò cercando per tutta l'isola, e infine trovò Aretusa dea delle fontane, la quale li disse che aveva veduta Proserpina nello abisso. Cerere conquesta a Iuppiter di tale forza, lo pregò ch'elli lì la fèsse ricovrare. Iuppiter mandò per Plutone, e perchè Proserpina avea mangiato le sette granella del pomo, non glie la poteo tôrre <emph>absolute</emph>, ma patteggiò ch'ella diventasse lo corpo lunare, e la metà del tempo lucesse allo Inferno, e l'altra metà del tempo però in cielo. Sichè la madre di Proserpina la perdette, ed essa Proserpina perdèo la primavera, cioè li fiori che cogliea com'è detto. Sichè tutto simile atto era quello della Contessa come quello di Proserpina</p></div3>
<div3><head>vv. 61-63</head>
<p>Cioè suso la riva del fiume, lì guardò con dolcissimo e amoroso sguardo la detta donna</p></div3>
<div3><head>vv. 64-66</head>
<p>Qui per fare comparazione di tale guardo introduce una favola poetica, che si conta in cotal modo. Venus ebbe uno figliuolo di Saturno ch'ebbe nome Cupido, lo quale portava continuo l'arco e le saette d'amore, il quale Cupido chi elli feria, incontanente era innamorato di quella persona per chi ello feria. Sichè avvenne un giorno che la ditta Venus tenea in braccio suo figliuolo, e parlando con Adone la ditta Venus, e senza grado ovvero fattura di Cupido la saetta dell'arco li smucciò di mano e ferì sua madre. Incontanente Venere fu innamorata di Adone, e con amoroso guardo da quell'ora innanzi lo guardò, e scriveno li poeti che oltra misura ebbe guardo amoroso sì perch'era dea d'amore, e sì perchè fu ferita dal suo figliuolo Cupido e impiagata di insaziabile diletto. Or fa l'autore la comparazione e dice: io non credo che amore risplendesse tanto sotto le ciglia di Venere quando Cupido la trafisse, quanto faceano li occhi della Contessa verso me quando mi fece dono di guardarmi.</p>
<p><add resp="ed">66</add> Nota che amore non s'accende senza alcuno operare; e perchè senza grado fu tale ferita, però dice che tale innamoramento fu fuori di suo costume, cioè fuori d'usanza di Venere</p></div3>
<div3><head>v. 67</head>
<p><emph>Ella ridea</emph>, cioè la Contessa</p></div3>
<div3><head>vv. 70-75</head>
<p><add resp="ed">70</add> Cioè ch'erano in fra la riva per tre passi. Queste sono pure circostanzie per adornare lo poema.</p>
<p><add resp="ed">71</add> Qui vuole dire l'autore che veggendo la predetta Contessa, tanto li piacque ch'elli prese in odio quello fiume che li tramezzava, tutto a modo che Leandro odiava l'Ellesponto. Ellesponto è uno braccio di mare, lo quale è alle confini di Europa, dove confina con Asia, ed è largo da quattro a cinque miglia. Su lo quale braccio Serse figliuolo di Dario re de' Medii volle fare uno ponte di navilii, e fecelo, e passò per suo orgoglio con moltissima gente sovra i Greci; infine fu sconfitto. Sichè lo detto Serse e sua sconfitta fu, ed è, grande freno allo orgoglio umano, pensando che sì forte persona e possente fu sconfitta e malmenata in quel luogo. Or in riva del ditto Ellesponto da lato di Europa era una abitanza nome Sesto, e lìe per mezzo della riva d'Asia era una altra abitanza nome Abido, ed in questo Abido stava un giovane nome Leandro, lo quale amava una giovincella di Sesto, e avea quest'usanza, quando la luna lucea, di mettersi a nuoto, e notava da Abido a Sesto. E la giovine stava sulla riva, e come ello venia sì lo ricevea, e aveano gioia insieme. Durato questo modo per più anni, e una notte lo detto Leandro si mise al modo usato a nuotare. Quando fu circ'a mezzo lo pareggio uno vento terribile e pessimo si levò, lo quale fece molto inondare Ellesponto in tanto, che quando Leandro fu circa le due parti del pareggio, combattuto e vinto dalle percussioni delle onde, si annegò. La giovane aspettava; in capo d'alcune ore lo mare lo gettò morto alla riva. Costei veggendo tanto amante per tale modo morto, non contenta piùe di vivere, collo suo proprio coltello si piagò in tal modo, ch'ella morì. Mo vuole dire l'autore: Leandro non ebbe più in odio Ellesponto, lo quale luogo è freno alli orgogli umani, com'è detto, com'io avea in odio quello fiume, lo quale mi partia da quella gioiosa donna, che non s'apria sì ch'io potessi passare a lei</p></div3>
<div3><head>vv. 76-81</head>
<p>Or dice la Contessa: perchè voi siete nuovi in questo paese, lo quale fu luogo eletto all'umana natura, e vedermi ridere voi vi meravigliate, cioè veggendomi nel Paradiso <emph>delitiarum</emph>; ma se leggete nel Psalmo, dov'è <emph>delectasti</emph>, voi vedrete che 'l Psalmista dichiara in esso delle meraviglie del Creatore, e tocca alcuna cosa di questo luogo. Lo qual Psalmo comincia: <emph>Bonum est confiteri Domino et psallere nomini tuo, altissime</emph></p></div3>
<div3><head>vv. 82-84</head>
<p>Qui si proffera la ditta Contessa all'autore a dichiararli se li è dubbio alcuno</p></div3>
<div3><head>vv. 85-87</head>
<p>Qui li mosse l'autore quelle dubitazioni che di sopra sono toccate, cioè come in quel luogo era vento e acqua</p></div3>
<div3><head>vv. 88-90</head>
<p>Qui responde la Contessa</p></div3>
<div3><head>v. 91</head>
<p>Cioè Dio fe' il buon uomo, cioè Adam</p></div3>
<div3><head>v. 92</head>
<p><emph>E ben a questo</emph>, cioè lo Paradiso terrestre</p></div3>
<div3><head>vv. 94-96</head>
<p>Cioè per lo peccato li conseguette e pianto e briga dove prima avrebbe avuto allegrezza, onestà, e gaudio dilettoso</p></div3>
<div3><head>vv. 97-99</head>
<p>Qui parla <emph>allegorice</emph>, com'è detto, che tal luogo nello stato della innocenzia era separato da' moderni atti e costumi; e però dimostra sopra ogni impressione elementale</p></div3>
<div3><head>vv. 109-111</head>
<p>Cioè ha tanto di rigidezza che impregna la contrada e 'l circostante aire</p></div3>
<div3><head>v. 112</head>
<p>Cioè la disposizione del recipiente</p></div3>
<div3><head>v. 114</head>
<p>Cioè che diverse semente fanno diversi arbori</p></div3>
<div3><head>vv. 118-120</head>
<p>Nota ogni perfezione sì istorialmente parlando come allegorico che partegna a vita attiva, imperquello che la contemplativa più suso si spaccia, come apparirà</p></div3>
<div3><head>vv. 121-123</head>
<p>Dichiarato dell'aire, qui dichiara del dubio dell'acqua, palesando essere principio di tale fiume cagione spirituale. <add resp="ed">121</add> <emph>Non surge</emph>, cioè da stagno nè da alcuna vena terrestre, o da restoramento, ovvero scoladura di vene o d'altri vapori</p></div3>
<div3><head>v. 124</head>
<p><emph>Ma esce</emph>, cioè dalla grazia divina di Dio</p></div3>
<div3><head>vv. 127-129</head>
<p><add resp="ed">127</add> Cioè Lete che è fiume d'oblivione delli malvagi atti.</p>
<p><add resp="ed">129</add> Quell'Eunoe e ascende e rammemora ogni buono e virtudioso esercizio</p></div3>
<div3><head>vv. 130-132</head>
<p>Quasi a dire: 'l bisogna che circa tali grazie sia operazione, acciò che elli si possono ottenere; e però dice: <emph>Pria non è gustato</emph></p></div3>
<div3><head>v. 136</head>
<p>Cioè io ti dichiarerò parole che saranno a te premio di corona poetica. <emph>Corollarium</emph>, ii, si è <emph>proemium coronae</emph></p></div3>
<div3><head>vv. 139-141</head>
<p>Cioè quelli poeti ch'anticamente voleano descrivere l'età dell'oro, si fingeano essere questo Paradiso terrestre Parnaso, che è uno monte che è in Beozia là dove stavano li filosofi a speculare delle scienzie. Etade dell'oro s'intende la prima, siccom'è detto nel libro dello Inferno</p></div3>
<div3><head>v. 142</head>
<p>Cioè Adam ed Eva nel Paradiso predetto</p></div3>
<div3><head>v. 143</head>
<p>Com'è detto, sempre stanno li albori verdi e frondiferi</p></div3>
<div3><head>v. 144</head>
<p><emph>Nèttare</emph>. È una delicata bevanda, cioè una perfezione di virtudi</p></div3>
<div3><head>vv. 145-148</head>
<p>Ad adornamento del suo poema dice che si volse a Virgilio ed a Stazio, che 'l seguiano.</p>
<p><add resp="ed">147</add> <emph>L'ultimo construtto</emph>, cioè questo corollario.</p></div3></div2>

<div2><head>XXIX</head>

<div3 n="Versi">
<lg>
<l>Cantando come donna innamorata,</l>
<l>Continuò col fin di sue parole:</l>
<l><emph>Beati, quorum tecta sunt peccata</emph>.</l></lg>
<lg>
<l>E come ninfe che si givan sole</l>
<l>Per le salvatiche ombre, disiando</l>
<l>Qual di veder, qual di fuggir lo sole,</l></lg>
<lg>
<l>Allor si mosse contra il fiume, andando</l>
<l>Su per la riva, ed io pari di lei,</l>
<l>Picciol passo con picciol seguitando.</l></lg>
<lg>
<l>Non eran cento tra i suo' passi e miei,</l>
<l>Quando le ripe igualmente dier volta,</l>
<l>Per modo ch'a levante mi rendei.</l></lg>
<lg>
<l>Nè anche fu così nostra via molta,</l>
<l>Quando la Donna tutta a me ci torse,</l>
<l>Dicendo: Frate mio, guarda, ed ascolta.</l></lg>
<lg>
<l>Ed ecco un lustro subito trascorse</l>
<l>Da tutte parti per la gran foresta,</l>
<l>Tal che di balenar mi mise in forse.</l></lg>
<lg>
<l>Ma perchè il balenar, come vien, resta,</l>
<l>E quel durando più e più splendeva,</l>
<l>Nel mio pensar dicea: Che cosa è questa?</l></lg>
<lg>
<l>Ed una melodia dolce correva</l>
<l>Per l'aer luminoso; onde buon zelo</l>
<l>Mi fe' riprender l'ardimento d'Eva,</l></lg>
<lg>
<l>Che, là dove ubbidìa la terra e il cielo,</l>
<l>Femmina sola, e pur testè formata,</l>
<l>Non sofferse di star sotto alcun velo;</l></lg>
<lg>
<l>Sotto il qual, se divota fosse stata,</l>
<l>Avrei quelle ineffabili delizie</l>
<l>Sentite prima, e più lunga fiata.</l></lg>
<lg>
<l>Mentr'io m'andava tra tante primizie</l>
<l>Dell'eterno piacer, tutto sospeso,</l>
<l>E disioso ancora a più letizie,</l></lg>
<lg>
<l>Dinanzi a noi, tal, quale un fuoco acceso,</l>
<l>Ci si fe' l'aer, sotto i verdi rami,</l>
<l>E il dolce suon per canto era già inteso:</l></lg>
<lg>
<l>O sacrosante Vergini, se fami,</l>
<l>Freddi, o vigilie mai per voi soffersi,</l>
<l>Cagion mi sprona, ch'io mercè ne chiami.</l></lg>
<lg>
<l>Or convien ch'Elicona per me versi,</l>
<l>Ed Urania m'aiuti col suo coro,</l>
<l>Forti cose a pensar, mettere in versi.</l></lg>
<lg>
<l>Poco più oltre sette alberi d'oro</l>
<l>Falsava nel parere il lungo tratto</l>
<l>Del mezzo, ch'era ancor tra noi e loro;</l></lg>
<lg>
<l>Ma quando i' fui sì presso di lor fatto,</l>
<l>Che l'obbietto comun, che il senso inganna,</l>
<l>Non perdea per distanza alcun suo atto;</l></lg>
<lg>
<l>La virtù, ch'a ragion discorso ammanna.</l>
<l>Siccom'egli eran candelabri apprese,</l>
<l>E nelle voci del cantare, Osanna.</l></lg>
<lg>
<l>Di sopra fiammeggiava il bello arnese</l>
<l>Più chiaro assai, che luna per sereno</l>
<l>Di mezza notte nel suo mezzo mese.</l></lg>
<lg>
<l>Io mi rivolsi d'ammirazion pieno</l>
<l>Al buon Virgilio, ed esso mi rispose</l>
<l>Con vista carca di stupor non meno.</l></lg>
<lg>
<l>Indi rendei l'aspetto all'alte cose,</l>
<l>Che si movieno incontro a noi sì tardi,</l>
<l>Che foran vinte da novelle spose.</l></lg>
<lg>
<l>La Donna mi sgridò: Perchè pur ardi</l>
<l>Sì nell'affetto delle vive luci,</l>
<l>E ciò che vien diretro a lor non guardi?</l></lg>
<lg>
<l>Genti vid'io allor, com'a lor duci,</l>
<l>Venire appresso, vestite di bianco;</l>
<l>E tal candor di qua giammai non fuci.</l></lg>
<lg>
<l>L'acqua mi prendea dal sinistro fianco,</l>
<l>E rendea a me la mia sinistra costa,</l>
<l>S'io riguardava in lei, come specchio anco.</l></lg>
<lg>
<l>Quand'io dalla mia riva ebbi tal posta,</l>
<l>Che solo il fiume mi facea distante,</l>
<l>Per veder meglio a' passi diedi sosta,</l></lg>
<lg>
<l>E vidi le fiammelle andare avante,</l>
<l>Lasciando dietro a sè l'aer dipinto,</l>
<l>E di tratti pennelli avean sembiante;</l></lg>
<lg>
<l>Sì che lì sopra rimanea distinto</l>
<l>Di sette liste, tutte in quei colori,</l>
<l>Onde fa l'arco il Sole, e Delia il cinto.</l></lg>
<lg>
<l>Questi ostendali dietro eran maggiori,</l>
<l>Che la mia vista; e, quanto a mio avviso,</l>
<l>Dieci passi distavan quei di fuori.</l></lg>
<lg>
<l>Sotto così bel ciel, com'io diviso,</l>
<l>Ventiquattro signori, a due a due,</l>
<l>Coronati venian di fiordaliso.</l></lg>
<lg>
<l>Tutti cantavan: Benedetta tue</l>
<l>Nelle figlie d'Adamo, e benedette</l>
<l>Sieno in eterno le bellezze tue.</l></lg>
<lg>
<l>Poscia che i fiori e l'altre fresche erbette,</l>
<l>A rimpetto di me dall'altra sponda,</l>
<l>Libere fur da quelle genti elette,</l></lg>
<lg>
<l>Sì come luce luce in ciel seconda,</l>
<l>Vennero appresso lor quattro animali,</l>
<l>Coronato ciascun di verde fronda.</l></lg>
<lg>
<l>Ognuno era pennuto di sei ali,</l>
<l>Le penne piene d'occhi; e gli occhi d'Argo,</l>
<l>Se fosser vivi, sarebber cotali.</l></lg>
<lg>
<l>A descriver lor forma più non spargo</l>
<l>Rime, Lettor; ch'altra spesa mi strigne</l>
<l>Tanto, che in questa non posso esser largo.</l></lg>
<lg>
<l>Ma leggi Ezechiel, che li dipigne</l>
<l>Come li vide dalla fredda parte</l>
<l>Venir con vento, con nube e con igne;</l></lg>
<lg>
<l>E quali i troverai nelle sue carte,</l>
<l>Tali eran quivi, salvo ch'alle penne</l>
<l>Giovanni è meco, e da lui si diparte.</l></lg>
<lg>
<l>Lo spazio dentro a lor quattro contenne</l>
<l>Un carro, in su duo ruote, trionfale,</l>
<l>Ch'a collo d'un grifon tirato venne.</l></lg>
<lg>
<l>Ed esso tendea su l'una e l'altr'ale</l>
<l>Tra la mezzana e le tre e tre liste,</l>
<l>Sì ch'a nulla fendendo facea male.</l></lg>
<lg>
<l>Tanto salivan, che non eran viste;</l>
<l>Le membra d'oro avean, quanto era uccello,</l>
<l>E bianche l'altre di vermiglio miste.</l></lg>
<lg>
<l>Non che Roma di carro così bello</l>
<l>Rallegrasse Affricano, o vero Augusto;</l>
<l>Ma quel del Sol saria pover con ello;</l></lg>
<lg>
<l>Quel del Sol che sviando fu combusto,</l>
<l>Per l'orazion della Terra devota,</l>
<l>Quando fu Giove arcanamente giusto.</l></lg>
<lg>
<l>Tre donne in giro, dalla destra ruota,</l>
<l>Venien danzando; l'una tanto rossa,</l>
<l>Ch'a pena fora dentro al fuoco nota:</l></lg>
<lg>
<l>L'altr'era, come se le carni e l'ossa</l>
<l>Fossero state di smeraldo fatte;</l>
<l>La terza parea neve testè mossa:</l></lg>
<lg>
<l>Ed or parean dalla bianca tratte,</l>
<l>Or dalla rossa, e dal canto di questa</l>
<l>L'altre togliean l'andare e tarde e ratte.</l></lg>
<lg>
<l>Dalla sinistra quattro facean festa,</l>
<l>In porpora vestite, dietro al modo</l>
<l>D'una di lor, ch'avea tre occhi in testa.</l></lg>
<lg>
<l>Appresso tutto il pertrattato nodo,</l>
<l>Vidi duo vecchi in abito dispari,</l>
<l>Ma pari in atto conestato e sodo.</l></lg>
<lg>
<l>L'un si mostrava alcun de' famigliari</l>
<l>Di quel sommo Ippocràte, che natura</l>
<l>Agli animali fe' ch'ell'ha più cari.</l></lg>
<lg>
<l>Mostrava l'altro la contraria cura</l>
<l>Con una spada lucida ed acuta,</l>
<l>Tal che di qua dal rio mi fe' paura.</l></lg>
<lg>
<l>Poi vidi quattro in umile paruta,</l>
<l>E diretro da tutti un veglio solo</l>
<l>Venir, dormendo, con la faccia arguta.</l></lg>
<lg>
<l>E questi sette col primaio stuolo</l>
<l>Erano abituati; ma di gigli</l>
<l>Dintorno al capo non facevan brolo,</l></lg>
<lg>
<l>Anzi di rose e d'altri fior vermigli:</l>
<l>Giurato avrìa poco lontano aspetto,</l>
<l>Che tutti ardesser di sopra da cigli:</l></lg>
<lg>
<l>E quando il carro a me fu a rimpetto,</l>
<l>Un tuon s'udì; e quelle genti degne</l>
<l>Parvero aver l'andar più interdetto,</l></lg>
<lg>
<l>Fermandos'ivi con le prime insegne.</l></lg></div3>
<div3 n="Introduzione">
<p>In questo capitolo tocca l'autore XII cose. La prima descrive la disposizione della detta Contessa. La seconda introduce luce e melodia in quel luogo dov'era. La terza veggendo la condizione del luogo del Paradiso terrestre riprende lo peccato d'Eva. La quarta considerando che dee trattar grandi novitadi invoca l'aiutorio delle Muse tutto a simile e maniera de' poeti. La quinta introduce sette candelabri. La sesta introduce XXIV vecchi vestiti di bianco. La settima quattro animali con sei ale piene d'occhi. L'ottava introduce uno carro con due ruote, dall'una ruota si è tre donne, dall'altra n'è quattro; e quello carro essere menato da griffone. La nona introduce due d'una intenzione, ma diversi in apparenzia. La decima introduce quattro savi. La undecima introduce un vecchio, che viene dormendo, molto robusto. La duodecima e ultima descrive come tale esercizio rimise ogni movimento, e stettero fermi.</p>
<p>E così compie lo suo capitolo.</p>
<p>Alla prima cosa è da sapere che, siccome è detto, la detta Contessa figura la vita attiva e l'ultima felicitade di quella, e però siccome perfetta operazione, sì la pone l'autore cantando, soggiungendo che quelli funno beati che sono senza peccato, cioè senza vizio.</p>
<p>Alla seconda chiaro apparirà nel testo che sono adornamenti del poema; e però altro non hanno a significare che senso litterale.</p>
<p>Alla terza cosa è da sapere che per li moderni dottori si tiene che 'l peccato d'Eva fu maggiore che quello d'Adam; in prima che ella credette al serpe che Dio l'avesse vietato il mangiare <emph>de ligno vitae</emph>, acciò che elli non devenisseno Dei, e per divenire sì ne mangiò, e in questa parte peccò doppio: l'una ch'ebbe arditanza di volere diventare Dea, l'altra che passò lo comandamento di Dio; ancora fu aggravato suo peccato ch'ella fece peccare inducendo Adam a tal vizio. Sichè considerando questo esser maggior peccato che quello di Adam, dice l'autore che per buono zelo non spinto da alcuna volontà si riprese lo peccato di Eva considerando ch'ella essendo femmina, ella essendo pur allora prodotta, ella essendo sola, fu sì prosontuosa ch'ella per sua arroganzia e ardimento fece tale fallo, per lo quale è poi seguito che l'uomo non abita in quello così dilettevole luogo come lo Paradiso terrestre. La quarta cosa, che l'autore tocca, fa invocazione alle Muse che lo aiutino acciò che compiutamente ottegna la grazia interamente, che 'l possa chiaro e ordinato esplicare quello interamente che è suo concetto. Ed hae tale invocazione senso tropologico che alcuno non si dovrebbe mettere a dire, a denunziare, a predicare alcuna cosa senza invocare immediante o mediante alcuno santo o santa la grazia di quel benigno signore, che è padre e dispensatore di quelle, e senza lui non è, nè può essere ovra perfetta secondo lo ditto di san Giovanni: <emph>Et sine ipso factum est nihil</emph>, acciò che con sua perfezione e reggimento si vegna in perfetta e intenta intenzione.</p>
<p>La quinta, la sesta, la settima, l'ottava, la nona, la decima, e la undecima cosa introduce l'autore per figurare la Chiesa di Dio, lo fondamento e 'l suo processo, siccome apparirà distinta ciascuna sua parte per sè sola. Per la qual cosa è da sapere che necessario fue all'autore trattare dopo la felicità umana, che si può acquistare l'uomo per li suoi naturali, la Ecclesia di Dio; la quale è porta, strada, e indutta di quella contemplazione e sommo bene e felicità perfetta, alla quale è dritta e ordinata ogni operazione virtuosa; e solo s'adovrano per grazia di quella, ed essa sola si desidera per sè medesima, e non è drizzata nè ordinata ad altro. E primo introduce l'autore sette candelabri, li quali siccome istrumenti ignei hanno a significare li sette doni dello Spirito Santo, li quali abbisogna che siano in ogni fedele cristiano, e se non li possiede, impossibile è ch'elli abbia piena fede; li quali doni non solo elli sono preparazione alla fede, ma eziandio oppognono e contrariano li vizii, siccome apparirà. Lo primo dono è pietà, lo quale oppone alla invidia; lo secondo dono è timore, lo quale oppone alla superbia; lo terzo dono è di scienzia, lo quale oppone all'ira; lo quarto dono è di fortitudine, lo quale oppone alla accidia; lo quinto dono è di consiglio, lo quale oppone ad avarizia; lo sesto dono è d'intelletto, il quale oppone alla lussuria; lo settimo dono è di sapienzia, il quale oppone alla gola. Li quali doni necessario sono bisognevoli all'uomo, che vuole essere fedele cristiano, imperquello che essi sono tutti ordinati alle tre virtudi teologiche, ed esse si hanno sìe ad insieme per connessione che chi perde l'una perde tutte, chi acquista l'una acquista tutte, siccome chiaro appare per santo Tommaso nella <emph>Prima Secundae</emph>; e perchè sono li detti doni preparazione in vizio e principio della Chiesa, la quale è congregazione di fedeli, sì li introdusse l'autore in prima; e questo basta alla quinta cosa.</p>
<p>Alla sesta cosa è da sapere che san Giovanni Evangelista nella visione dell'Apocalissi sì vide questi XXIV vecchi vestiti di bianco li quali figurano li ventiquattro libri della Bibbia del vecchio testamento, sopra li quali si è fondata la fede cristiana, e sono questi: <emph>Genesis, Exodus, Leviticus, Numeri, Deuteronomium, Iosue, Iudicum, Regum, Samuel, Isaias, Ieremias, Ezechiel, Duodecim prophetae, Esdras, Paralipomenon, Iudit, Ester, Daniel, Iob, Baruch, Thobia, Psalterio</emph>, li <emph>Libri di Salomone</emph> che sono computati uno, ch'ènno la <emph>Cantica</emph>, lo <emph>Ecclesiastes</emph>, <emph>Liber sapientiae</emph>, <emph>Parabole</emph> e <emph>Proverbii</emph>, poi lo <emph>Libro de' Maccabei</emph>. E però che l'autore similemente vuole descrivere la Chiesa, sì introdusse li predetti vintiquattro signori.</p>
<p>Alla settima cosa si introduce quattro animali, li quali figurano li quattro Evangelisti, che figurò Ezechiel profeta, e poi san Giovanni Evangelista. Vero è che l'autore pone che secondo li detti de' predetti fosse alcuna diversitade, ma quanto quello che è bisogno alla presente intenzione basta che quelli quattro animali figurino li quattro Evangelisti, li quali sono quattro colonne della fede cristiana: l'uno aquila, l'altro uomo, lo terzo lione, lo quarto bue. Ora descrivendo lo modo della figura d'essi, si pone ch'elli aveano sei ali, le quali erano così piene d'occhi come fue quello d'Argo, del quale trattano li poeti ch'avea cento occhi, come appariràe nella esposizione del testo. Le quali sei ali hanno a significare che per ogni dimensione la Scrittura santa, per quelli, si estende in altezza, in larghezza, e in profonditade. L'esser piene d'occhi hae a demostrare, siccome l'occhio è organo che distingue la singolaritade, così la evangelica scrittura distingue, e declara ogni particolaritade; e però si segue che poichè tale Scrittura occupa e comprende ogni dimensione, e condiscende ad ogni particolaritade, che in essa si è ogni perfezione e compimento. E nota che fino quie sieno queste metafore invente per altri, cioè per Ezechiel profeta e per san Giovanni Evangelista.</p>
<p>Alla ottava cosa si è da sapere che l'autore metaforizza per propria intenzione in questa parte. Ello introduce un carro con due ruote, siccom'è detto, lo quale figura la Chiesa di Dio fondata sovra due vite, l'una attiva, l'altra contemplativa, e attorno la ruota, che figura la vita contemplativa, sono tre donne, che figurano le virtudi contemplative, cioè fede, speranza, e caritade. La fede figura ello una donna bianchissima, imperquello che la fede è virtude sanza alcuna mistione, candida e nitida. La speranza figura ello una donna verde, imperquello che la speranza riduce l'uomo così a vita, e tienlo come la verdura fae frondificare l'alboro, e mantienlo vivo. La carità figura ello una donna rossa, che siccome colui che possiede tale virtude, è in ardore e in voglia continua di proficere a Dio e al prossimo così figurativamente la detta donna si dimostra in colore di fuoco. Or soggiunge l'autore ch'alcuna fiata è retta e drizzata quella ruota della bianca, e alcuna fiata della rossa, lo quale cambiamento ello intende che figuri che molte fiate l'uomo diventa contemplante per indutta di fede, e molte fiate per indutta di caritade principalmente; di speranza non, imperquello che essere non può senza l'una delle preditte due, chè l'uomo non può isperare senza fede di quello ch'ello spera, o senza voglia di quello ch'ello intende ed ha speranza. Attorno alla seconda ruota pone quattro donne, cioè quattro virtudi morali, le quali sono nella vita attiva, cioè prudenzia, giustizia, fortitudo e temperanza, e descrive solo la prudenzia ch'ello li pone tre occhi in capo, che siccome colui ch'avesse tre occhi vederebbe più che quello che n'ha due, così colui ch'è vestito di tale vertude, antivede per comparazione agli altri; e ponele tutte vestite di porpora, quasi demostrando ch'elle erano circa li atti umani, li quali sono varii e diversi. E pone l'autore che quello carro era menato da uno griffone, il quale figura Iesu Cristo, che è capo e sommo sacerdote della Chiesa; e siccome in Cristo fue due nature, divina e umana, così quanto può figurare in lo griffone si è due nature, l'una volatile l'altra quadrupede. A mostrare siccome lo carro era menato e tirato da quello griffone, così la Chiesa era menata e tratta da Iesu Cristo, e pone che quello griffone in quanto era uccello, era d'oro che figurava la divinità, ed in quanto era altro animale, lo pone bianco misto con rosso a descrivere la umanità, che poi fae tinta di vermiglio con lo sangue, ch'ello sparse nella sua passione. Pone che le sue ale ello istendea in suso, le quali occupavano li sette radiarii, che faceano li candelabri, e per questo fatto da chi si procedea tale occupazione nulla di quelli si dannificava; quanto a dire che le sue ali erano esso medesimo Spirito Santo, da chi si procedea quelli sette doni, de' quali è detto.</p>
<p>Alla nona cosa si è da sapere che questi due si era l'uno san Luca e l'altro san Paolo; san Luca fue medico nella prima vita, e così fu medico nella scrittura sua, imperquello ch'esso parla più della misericordia che gli altri evangelisti; e però dice l'autore che elli li parea de' famigliari d'Ippocras, che scrisse in medicina. Santo Paolo fu allo mondo uomo d'arme e perseguitatore fue de' Cristiani, finchè elli fue infedele, e così nelle sue scritture parlò più di giustizia sanza alcuna remissione, e però lo figura con una spada in mano e con lo viso ostero. E soggiunge che avvegnach'essi fosseno in apparenzia diversi, elli erano ad una intenzione drizzati, mostrando che la fine di loro scritture era in Dio, lo quale è sommo, giusto e misericordioso.</p>
<p>Alla decima cosa si è da sapere che per la Chiesa di Dio sono autenticati principalmente quattro dottori, li quali hanno esposto e dichiarato quello che è detto per li precedenti, e cotanto quanto hanno participato della virtude dello Spirito Santo, tanto hanno compilato nuove sentenzie e argomenti, li quali sono santo Augustino, santo Gregorio, santo Ieronimo e santo Ambrogio.</p>
<p>Alla undecima cosa si è da sapere che sì come nuovo modo fue quello per lo quale santo Ioanni Evangelista fe' visione e scrissela poi ch'è appellata Apocalipsi, così l'autore lo predetto santo Giovanni in nuovo modo lo introdusse, cioè dormendo e vecchio, a mostrare ch'ello in visione vide queste figure in grembo a Cristo nella cena, e poi quando fu più innanzi del tempo sì le messe in scritti. La quale visione, com'è detto, figura la Chiesa di Dio.</p>
<p>Alla duodecima cosa noto si è, che l'autore la introdusse per continuare suo poema, siccome appare nella esposizione. E questa si è la intenzione dell'autore; detto di essa, si è da esporre lo testo sì com'è proposto</p></div3>
<div3><head>vv. 1-3</head>
<p>Cioè che la ditta contessa Matelda cantava come donna, che era innamorata dello amore divino, e ogni sua intenzione era di laudare quelli che sono liberi da peccato, siccome è scritto nel Psalmo: <emph>Beati quorum tecta sunt peccata</emph> etc</p></div3>
<div3><head>vv. 4-6</head>
<p>Qui per fare sua comparazione introduce uno modo di recitare della detta Contessa a quello che poneano li poeti delle Ninfe; diceano ch'alcune stelle, le quali elli appellavano Dee, sì si trasmutavano in donne, e tal fiata di die e tal fiata di notte, e andavano e per li boschi e per li prati e per li campi cacciando e uccellando, e quando aveano compiuto sua caccia si tornavano alli suoi luoghi. Così, disse l'autore, la detta Contessa parea a me una di quelle ninfe. Acciò che questa comparazione non agenerasse alcuno dubio, si è da sapere che la intenzione delli poeti era, parlando così fittivamente che per lo spazio dell'anno sì si levasse in oriente le immagini delle costellazioni celesti, e alcune faceano operazioni secondo naturale corso quando erano congiunte con lo sole, ed alcune quando sono separate da esso; e però allegorizzando poneano tale comparazione essere atto umano prodotto in essere per le ditte donne. Delle quali operazioni chiaro appare sì in lo Introduttorio come in libro <emph>De Coniunctionibus</emph> d'Albumazar in astrologia</p></div3>
<div3><head>v. 7</head>
<p>Cioè la ditta Contessa</p></div3>
<div3><head>v. 9</head>
<p>Cioè d'eguale movimento</p></div3>
<div3><head>vv. 16-18</head>
<p>Qui introduce luce a mostrare come si disponea quel luogo a mostrare spirituali cose.</p>
<p><add resp="ed">18</add> Proprio si è quando nelle nuvole lo vapore caldo s'accende e appare molto la sera la state, e adesso tale luce si risolve</p></div3>
<div3><head>vv. 22-24</head>
<p>Ancora soggiunge che una melodia, cioè una dolce sonoritade correa per quello aiere, che a lui donava tale delettazione, che incontanente mosso da buon zelo e di strettezza d'amore all'umana generazione, che riprese in fra sè lo peccato, che lì commesse Eva, per lo quale noi semo espulsi di tale luogo, sì com'è detto di sopra</p></div3>
<div3><head>vv. 25-30</head>
<p>Cioè ch'essa Eva essendo di terra volse diventare Dea, e la terra si è substanzia passiva e non attiva sichè in quanto ebbe quello volere disubbidio la terra; e ancora disubbidio lo cielo, chè credette ascendere sovra essi per virtude di non morire mai e non essere secondo lo corpo suddita al cielo.</p>
<p><add resp="ed">26</add> Questo modo di parlare si è dispettuoso che fae l'autore contra essa a dire: vedi quanto ardimento fue in essa che essere femmina, che è naturalmente difettosa, ed essere sola sanza compagnia a prosumere di volere ascendere a tanto fatto; e soggiunge: <emph>E pur testè</emph>, cioè ch'era perduta pur in quella ora in essere, quasi a dire: s'ella fosse stata creata naturalmente perfetta, atta a reggere altri, avesse avuto grande compagnia per la quale ella avesse presumuto di triunfare, avesse veduto assai del mondo, ed esperimentando molto tempo, ello si porave dire alcuno ragionevile appetito la predetta Eva mosse; ma non avere alcuna di quelle condizioni chiaro appare lo suo ardimento, ed avvegnachè ragionevile appetito non sia di volere diventare Dio, ello si può avere appetito di perpetuarsi con vivere glorioso sì come vivere nel Paradiso, e contemplare con quella essenzia, che è felicità perpetua e perfetta.</p>
<p><add resp="ed">27</add> Cioè essa Eva che disubbidio.</p>
<p><add resp="ed">28</add> Cioè che alla umana spezia avrebbe obbedito ogni altra creatura e sarebbe stato in perfetto stato di innocenzia</p></div3>
<div3><head>vv. 31-33</head>
<p><emph>Mentr'io m'andava tra tante primizie</emph> etc., cioè cose create a principio, siccome furono quelli arbori e piante, che sono nel Paradiso terrestre, e per allegoria si può intendere <emph>primizie</emph>, cioè quello stato primiero e virtudioso che sarebbe conseguito all'uomo, se libero fosse stato dal peccato</p></div3>
<div3><head>vv. 34-36</head>
<p>Chiaro appare come quello lume se gli arrestò dinanzi, lo quale elli figura la claritade dello intelletto quando si dispone a contemplare tale primizie</p></div3>
<div3><head>vv. 37-39</head>
<p>Qui vuole l'autore modo poetico, come è detto, invocare aiutorio e grazia delle scienzie, e chiaro appare per quello che è detto di sopra. <add resp="ed">37</add> <emph>Se fami</emph>. Quasi a dire: s'io ho ricevuto digiuni o freddo o alcuno arduo circa la vita temporale per acquistar scienzia, ora mi vaglia ch'io possa scrivere la mia visione sì in modo scientifico, ch'io contenti ogni ragione.</p>
<p><add resp="ed">39</add> Cioè la nuova materia è diversa</p></div3>
<div3><head>vv. 40-42</head>
<p>Elicona, siccome scriveno li poeti, si era una fontana che era sul monte Parnaso, in la quale andavano a bere li poeti quando si conventavano in poetria, in modo di stagno, e diceano che poi che era bevuto di tale acqua le sue labbra e lingue erano disposte e adatte a versificare a sufficienzia; quasi a dire: poichè lo poeta avea ricevuto convento, elli era tutte sufficiente a componere poetrie. Mo dice l'autore: per la diversità e nuova materia, ch'io ho a dovere trattare, elli è bisogno che Elicona predetta faccia e compogna li versi per me.</p>
<p><add resp="ed">41</add> Siccom'è detto, sullo predetto monte Parnaso abitavano le Muse, cioè le scienzie; ed erano le dette Muse ciascuna ordinata a certo fine a certo subietto, siccome Filosofia ch'è <emph>de corpore mobili</emph> e Metafisica che è di materia astratta, così una ve n'era ch'avea a parlare pure di celestiali cose ed avea nome Euranie. E però che l'autore hae a trattare di celestiali cose, invoca l'aiutorio della detta Euranie, acciò che 'l possa a perfezione addurre a suo intento la parladura incominciata.</p>
<p><add resp="ed">42</add> <emph>Forte cosa</emph>, cioè nuova e diversa</p></div3>
<div3><head>vv. 43-45</head>
<p>Questi erano li sette candelabri; ma per la distanzia non distinguea ancora ogni singularitade, sichè di lungi li pareano alberi.</p>
<p><add resp="ed">45</add> Cioè tanto lungi quanto spazio può essere mezzo la terra o poco più lungi</p></div3>
<div3><head>vv. 46-48</head>
<p>Chiaro appare come per distanzia dello obietto del viso, o senso visivo s'inganna, siccome chiaro appare nella perspettiva che lo spazio conviene essere proporzionato secondo la virtù visiva di quello che vede, e secondo la cosa ch'è veduta</p></div3>
<div3><head>vv. 49-51</head>
<p>Che siccome lo senso del viso fue disgannato, così l'audito certificò che 'l suono era sillabicato da questa parola: <emph>Osanna</emph></p></div3>
<div3><head>vv. 52-64</head>
<p>Cioè lo lustro sopradetto ch'è lo intelletto umano disposto com'è detto.</p>
<p><add resp="ed">53</add> Cioè più che non è la luna nell'ora della mezza notte quando hae quindici die essendo l'aiere sereno senza nuvole, imperquello che in tale modo ella riceve lume dal sole, quello rende alla superficie della terra troppo meglio che in altra etade d'essa e disposizione <emph>quoad emisperium</emph></p></div3>
<div3><head>vv. 55-57</head>
<p>Parole sono che altra sentenzia non portano se non come suonano introdotte a continuazione del poema mostrando che parlava tanto alto, che Virgilio per se non potea tanto ascendere, ma di tale visione s'empièa d'ammirazione e di stupore</p></div3>
<div3><head>vv. 58-60</head>
<p>Qui per esemplo descrive lo solenne modo del loro movimento, ch'era sì rado, che le novizze ovvero spose quando vanno a marito procedeno in suo movimento e andare così tardo, che avrebbono vinto e avanzato di via quelli candelabri</p></div3>
<div3><head>vv. 64-66</head>
<p>Questi erano patriarchi e santi uomini, che seguiano e portavano questi candelabri, quasi demostrazione di santi infiammati e sorpresi da sette doni dello Spirito Santo.</p>
<p><add resp="ed">65</add> Nota che tal veste hae a significare la fede, com'è detto</p></div3>
<div3><head>vv. 67-69</head>
<p>Segue il poema mostrando che sua via era verso levante, ed avea il fiume dal sinistro lato; sichè vedea questa gente verso settentrione</p></div3>
<div3><head>vv. 73-78</head>
<p>Qui mostra che le fiamme de' candelabri lasciavano nell'aiere dipinte liste in sette colori, simile all'<emph>yris</emph>, ovvero cintura di Delia, cioè della luna, la quale è appellata <emph>alo</emph>, come appare nel secondo della Metaura. E nota che la luna secondo li poeti è appellata Delia, imperquello che, secondo le favole, ella nacque in isola Delo, e fue figliuola di Latona, com'è detto di sopra</p></div3>
<div3><head>vv. 82-84</head>
<p>Cioè sotto quelle liste veniano quelli ventiquattro veterani, de' quali è detto. E questo figura e mostra che quelli libri sono dallo Spirito Santo dettati e prodotti</p></div3>
<div3><head>vv. 85-87</head>
<p>Qui l'autore a volere mostrare la differenzia che è nella legge vecchia alla nuova pone quelli coronati di gigli, a mostrare che furono pure genti suddite alle leggi, quelli della nuova corona, come apparirà, di rose, a mostrare che sono genti che sono in istato di grazia acquistata per fede e carità.</p>
<p><add resp="ed">85</add> Ad ornamento del poema dice come laudavano Beatrice</p></div3>
<div3><head>vv. 88-90</head>
<p>Cioè che quella gente ebbeno passato lo suo arimpetto</p></div3>
<div3><head>vv. 91-93</head>
<p>Cioè siccome continuando la mattina cresce luce nello emisperio, così continuando veniano quelli quattro animali dietro quelli seniori o veterani.</p>
<p><add resp="ed">93</add> Cioè che le sue scritture cioè li Evangelii, n'adorneranno di speranza se ovraremo virtuoso nella prima vita</p></div3>
<div3><head>vv. 94-96</head>
<p>Siccome li descrive Ezechiel con sei ale, com'è detto. Questi hanno a significare la grande provvedenza che è nella scrittura delli Evangelisti.</p>
<p><add resp="ed">95</add> Qui a volere esemplificare gli occhi dei detti animali, dice che furono simili a quelli d'Argo, del quale descriveno li poeti una fabula in questo modo. E' diceno che Iuppiter veggendo Io, figliuola di Inaco fiume, perch'ella li sapea molto bella e adorna, s'innamorò d'essa, e pensava per ogni modo di doverla avere a suo piacimento; mandava messi, lettere e ambasciate alla detta Io facendoli assapere che sovra ogni altra femmina l'amava, e soggiunge che s'ella fèsse a suo senno, ch'ello la esalterebbe sovra tutte l'altre. Questa Io sempre negava e stava pur ferma e dura a non voler sottomettersi a Iuppiter. A Iunone moglie di Iuppiter fu fatto assapere che lo marito andava drieto alla ditta Io per sodurla e per stuprarla; fece che la detta Io si trasmutò in una vitelletta, e pensò: ancora non basta questo, ma bisogna ch'io le dia tale custodia, che Iuppiter non vegna a suo intendimento. Fece che a uno guardatore di bestie, ch'ebbe nome Argo, si nascerono cento occhi in testa, pensando: Elli non sarà ora nè di die nè di notte, che quest'Argo non vegghi con alcuno delli occhi, sichè per sonno che vegna a costui, elli non dormirà con tutti li occhi, e così sarà continuo la detta vitelletta guardata. Ora descriveno li poeti che quello che faceva uno de' Dei, ovvero Dee, non potea essere per li altri ritratto, ma se sapevano vedere via o modo, senza ritrarre tale sentenzia, d'avere suo intendimento, sì lo facevano. Or descriveno li poeti che Pan dio de' pastori amava Siringa ninfa, perchè sapea molto bene cantare, videla un die ch'ella andava cacciando e uccellando, corseli drieto per prenderla, questa fuggendo e costui incalzando. Quando Siringa non poteo più fuggire, essendo giunta a riva d'uno fiume, gittossi in terra, e li Dei la convertirono in una canna. Lo ditto Pan credendo prendere lei, pigliò delle canne, delle quali ello fe' poi fistole e musette, che dolcemente suonavano. E da quell'ora innanzi li pastori usano poi tali cennamelle.</p>
<p>Or seguendo la novella, Iuppiter odiava Argo perchè guardava la sua vitelletta; mandò Mercurio suo figliuolo in terra lo quale con una musetta fatta di Siringa sì lo addormentò di tutti li occhi, poi per commandamento del padre l'ancise, sichè la vitelletta non ebbe custodia, e Iuppiter ebbe suo piacere. E però assimigliando, dice l'autore che gli occhi degli animali erano simili ad Argo</p></div3>
<div3><head>vv. 97-99</head>
<p>Cioè de' predetti quattro animali non intende più di sua forma trattare, imperquello che chiara notizia se ne può avere chi legge nel libro della Bibbia d'Ezechiel, imperò che fu lo primo che trattò di tale materia.</p>
<p><add resp="ed">98</add> Cioè di seguitare l'ordine del suo poema, e quello addurre a compimento perfetto</p></div3>
<div3><head>vv. 100-102</head>
<p>Qui è da sapere ch'Ezechiel pone che elli vide li detti quattro animali, cioè aquila, leone, uomo e bue, che figurano li quattro Evangelisti, che veniano dalla parte di settentrione a mostrare che la fede di quelli ammaestravano e poneano in scritti si troverebbe nella fredda gente, cioè nel popolo d'Israel, ch'era caldo di profezie e di scritture</p></div3>
<div3><head>vv. 103-105</head>
<p>Dice che siffatti li vide come pone Ezechiel, salvo che le penne delle loro ale erano al modo che le mette lo Evangelista nell'<emph>Apocalipsi</emph>, cioè con sei ale, ed Ezechiel pone pur con due; e però soggiunge: <emph>Giovanni è meco</emph> etc., cioè la visione di Giovanni Evangelista simile alla mia.</p>
<p><add resp="ed">105</add> <emph>E da lui</emph>, cioè la mia visione nell'ale è diversa da quella d'Ezechiel</p></div3>
<div3><head>vv. 106-108</head>
<p>Cioè che dentro a essi animali era il carro, come appare nel testo, che figurano la Chiesa di Dio, sì come è detto di sopra</p></div3>
<div3><head>v. 112</head>
<p><emph>Tanto salivan</emph>, cioè la divinità di Cristo per umano intelletto non può essere intesa</p></div3>
<div3><head>vv. 115-117</head>
<p>Qui per adornare suo poema dice che lo carro dei Romani e anco quello del Sole sarebbe a comparazione povero per rispetto a quello. Ond'elli è da sapere che anticamente ogni cittade avea uno carro, sullo quale, quando faceano oste per Comune si andavano li rettori suso, e andavavi uno prete con tutti i paramenti, il quale suso lo ditto carro cantava messa, ed era quello carro molto adornato di coverte e di ricchezze, e sovra esso era l'ostendale principale della terra, e provavasi molto lo popolo di guardare questo carro e così gli avversarii di torlo. Adovravasi eziandio quel carro ad andare incontro quando per quelle terre passavano o papa o imperatore o grandi regi, per farli onore solennemente. Sichè Roma come unica cittade tra le altre n'avea uno molto onorificamente adornato, collo quale li Romani ricevevano lo imperadore quando venia alla cittade, e però dice: <emph>Non che Roma di carro</emph> etc. Africano e Augusto furono imperadori di Roma, ne' quali tempi la terra di Roma trionfò e rifulse sì in probitade come in signoria. E perchè a quel tempo magnificamente era adornato lo carro di Roma, si dice a comparazione ch'ello sarebbe paruto povero a comparazione di quello, ch'elli vide in la presente visione</p></div3>
<div3><head>vv. 118-120</head>
<p>Ancora vuole mostrare ch'era più ricco di radii che 'l carro del Sole, il quale fu combusto e arso quando Feton lo disviò, siccom'è detto nel XVII capitolo dello Inferno.</p>
<p><add resp="ed">119</add> Cioè quando lo ditto Feton cadde, e arse le orientali parti, la terra esplorò e orò a Iuppiter, che sovvenisse a tale oltraggio, onde ello lo converse in Eridano, cioè in quello fiume di Lombardia che è appellato Po.</p>
<p><add resp="ed">120</add> Cioè che secretamente Iuppiter fu visto. Ond'elli è da sapere che quella favola hae allegoria così fatta, che siccome Dio per li peccati delli uomini mandò lo diluvio, il quale abbissò il mondo, così per li peccati d'alcuni, elli mandò quel fuoco, il quale disperse quella parte della gente, la quale era inviluppata in quelli peccati, per li quali elli lo mandò. E nota che dice <emph>arcanamente</emph>, cioè che li giudicii di Dio vegnono secreti e in tal modo, che li uomini non puonno riparare ad essi</p></div3>
<div3><head>v. 121</head>
<p><emph>Tre donne</emph>, cioè <emph>Fides</emph>, <emph>Spes</emph> et <emph>Charitas</emph>, com'è detto</p></div3>
<div3><head>v. 122</head>
<p><emph>L'una tanto rossa</emph>, cioè <emph>Charitas</emph></p></div3>
<div3><head>vv. 124-126</head>
<p><add resp="ed">124</add> <emph>L'altra era, come se le carni e l'ossa</emph> etc., cioè <emph>Spes</emph>.</p>
<p><add resp="ed">126</add> <emph>La terza parea</emph>, cioè <emph>Fides</emph></p></div3>
<div3><head>v. 130</head>
<p><emph>Dalla sinistra</emph>, cioè le quattro virtudi morali</p></div3>
<div3><head>v. 132</head>
<p><emph>Tre occhi</emph>, cioè Prudenzia</p></div3>
<div3><head>vv. 133-135</head>
<p>Cioè santo Luca e santo Paolo, li quali, com'è detto tendevano ad uno fine, ma diversamente</p></div3>
<div3><head>vv. 142-144</head>
<p>Cioè li dottori predetti, Augustino, Ieronimo, Gregorio e Ambrogio.</p>
<p><add resp="ed">143</add> <emph>E drieto</emph>, cioè santo Giovanni Evangelista. E nota che pone ultimo quanto a quella parte di scrittura ch'elli fece cioè l'Apocalipsi, la quale tratta della fine del mondo</p></div3>
<div3><head>vv. 145-154</head>
<p><emph>Questi sette</emph>, cioè che li quattro dottori e santo Luca e santo Paolo, e santo Giovanni perchè trattano del nuovo testamento, sì com'è detto, non erano coronati di gigli ma di rose e d'altri fiori vermigli, li quali significano e fede e carità, sicom'ello figura bianco per fede e rosso per carità.</p>
<p>Segue al movimento il suo poema, e compie suo capitolo.</p></div3></div2>

<div2><head>XXX</head>

<div3 n="Versi">
<lg>
<l>Quando il settentrion del primo cielo,</l>
<l>Che nè occaso mai seppe nè orto,</l>
<l>Nè d'altra nebbia, che di colpa velo,</l></lg>
<lg>
<l>E che faceva lì ciascuno accorto</l>
<l>Di suo dover, come il più basso face,</l>
<l>Qual timon gira per venire a porto,</l></lg>
<lg>
<l>Fermo si affisse, la gente verace,</l>
<l>Venuta prima tra il grifone ed esso,</l>
<l>Al carro volse sè, come a sua pace:</l></lg>
<lg>
<l>Ed un di loro, quasi da ciel messo,</l>
<l><emph>Veni, sponsa, de Libano</emph>, cantando,</l>
<l>Gridò tre volte, e tutti gli altri appresso.</l></lg>
<lg>
<l>Quale i beati al novissimo bando</l>
<l>Surgeran presti ognun di sua caverna,</l>
<l>La rivestita carne alleviando,</l></lg>
<lg>
<l>Cotali, in su la divina basterna,</l>
<l>Si levar cento, <emph>ad vocem tanti senis</emph>,</l>
<l>Ministri e messaggier di vita eterna.</l></lg>
<lg>
<l>Tutti dicean: <emph>Benedictus, qui venis</emph>,</l>
<l>E, fior gittando di sopra e dintorno,</l>
<l><emph>Manibus o date lilia plenis</emph>.</l></lg>
<lg>
<l>Io vidi già nel cominciar del giorno</l>
<l>La parte oriental tutta rosata,</l>
<l>E l'altro ciel di bel sereno adorno,</l></lg>
<lg>
<l>E la faccia del sol nascere ombrata,</l>
<l>Sì che per temperanza di vapori,</l>
<l>L'occhio lo sostenea lunga fiata;</l></lg>
<lg>
<l>Così dentro una nuvola di fiori,</l>
<l>Che dalle mani angeliche saliva,</l>
<l>E ricadeva giù dentro e di fuori,</l></lg>
<lg>
<l>Sovra candido vel cinta d'oliva</l>
<l>Donna m'apparve, sotto verde manto,</l>
<l>Vestita di color di fiamma viva.</l></lg>
<lg>
<l>E lo spirito mio, che già cotanto</l>
<l>Tempo era stato ch'alla sua presenza</l>
<l>Non era di stupor, tremando, affranto,</l></lg>
<lg>
<l>Sanza degli occhi aver più conoscenza,</l>
<l>Per occulta virtù che da lei mosse,</l>
<l>D'antico amor sentì la gran potenza.</l></lg>
<lg>
<l>Tosto che nella vista mi percosse</l>
<l>L'alta virtù, che già m'avea trafitto</l>
<l>Prima ch'io fuor di puerizia fosse,</l></lg>
<lg>
<l>Volsimi alla sinistra col rispitto</l>
<l>Col quale il fantolin corre alla mamma,</l>
<l>Quando ha paura o quando egli è afflitto,</l></lg>
<lg>
<l>Per dicere a Virgilio: Men che dramma</l>
<l>Di sangue m'è rimasa, che non tremi;</l>
<l>Conosco i segni dell'antica fiamma.</l></lg>
<lg>
<l>Ma Virgilio n'avea lasciati scemi</l>
<l>Di sè, Virgilio dolcissimo padre,</l>
<l>Virgilio a cui per mia salute diemi:</l></lg>
<lg>
<l>Nè quantunque perdè l'antica madre,</l>
<l>Valse alle guance nette di rugiada,</l>
<l>Che lagrimando non tornassero adre.</l></lg>
<lg>
<l>Dante, perchè Virgilio se ne vada,</l>
<l>Non pianger anco, non pianger ancora;</l>
<l>Chè pianger ti convien per altra spada.</l></lg>
<lg>
<l>Quasi ammiraglio, che in poppa ed in prora</l>
<l>Viene a veder la gente che ministra</l>
<l>Per gli altri legni, ed a ben far la incuora,</l></lg>
<lg>
<l>In su la sponda del carro sinistra,</l>
<l>Quando mi volsi al suon del nome mio,</l>
<l>Che di necessità qui si registra,</l></lg>
<lg>
<l>Vidi la Donna, che pria m'appario</l>
<l>Velata sotto l'angelica festa,</l>
<l>Drizzar gli occhi ver me di qua dal rio.</l></lg>
<lg>
<l>Tutto che il vel che le scendea di testa,</l>
<l>Cerchiato dalla fronde di Minerva,</l>
<l>Non la lasciasse parer manifesta;</l></lg>
<lg>
<l>Regalmente nell'atto ancor proterva</l>
<l>Continuò, come colui che dice,</l>
<l>E il più caldo parlar dietro riserva:</l></lg>
<lg>
<l>Guardaci ben: ben sem, ben sem Beatrice:</l>
<l>Come degnasti d'accedere al monte?</l>
<l>Non sapei tu, che qui è l'uom felice?</l></lg>
<lg>
<l>Gli occhi mi cadder giù nel chiaro fonte;</l>
<l>Ma veggendomi in esso io trassi all'erba,</l>
<l>Tanta vergogna mi gravò la fronte.</l></lg>
<lg>
<l>Così la madre al figlio par superba,</l>
<l>Com'ella parve a me; perchè d'amaro</l>
<l>Sente il sapor della pietate acerba.</l></lg>
<lg>
<l>Ella si tacque, e gli angeli cantaro</l>
<l>Di subito: <emph>In te, Domine, speravi</emph>;</l>
<l>Ma oltre <emph>pedes meos</emph> non passaro.</l></lg>
<lg>
<l>Sì come neve, tra le vinte travi,</l>
<l>Per lo dosso d'Italia si congela</l>
<l>Soffiata e stretta dalli venti schiavi,</l></lg>
<lg>
<l>Poi liquefatta in sè stessa trapela,</l>
<l>Pur che la terra, che perde ombra, spiri,</l>
<l>Sì che par fuoco fonder la candela:</l></lg>
<lg>
<l>Così fui senza lagrime e sospiri</l>
<l>Anzi il cantar di que' che notan sempre</l>
<l>Dietro alle note degli eterni giri.</l></lg>
<lg>
<l>Ma poichè intesi nelle dolci tempre</l>
<l>Lor compatire a me, più che se detto</l>
<l>Avesser: Donna, perchè sì lo stempre?</l></lg>
<lg>
<l>Lo giel che m'era intorno al cuor ristretto,</l>
<l>Spirito ed acqua fèssi, e con angoscia</l>
<l>Per la bocca e per gli occhi uscì del petto.</l></lg>
<lg>
<l>Ella, pur ferma in su la detta coscia</l>
<l>Del carro stando, alle sustanzie pie</l>
<l>Volse le sue parole così poscia:</l></lg>
<lg>
<l>Voi vigilate nell'eterno die,</l>
<l>Sì che notte nè sonno a voi non fura</l>
<l>Passo, che faccia il secol per sue vie;</l></lg>
<lg>
<l>Onde la mia risposta è con più cura,</l>
<l>Che m'intenda colui che di là piagne,</l>
<l>Perchè sia colpa e duol d'una misura.</l></lg>
<lg>
<l>Non pur per ovra delle ruote magne,</l>
<l>Che drizzan ciascun seme ad alcun fine,</l>
<l>Secondo che le stelle son compagne;</l></lg>
<lg>
<l>Ma per larghezza di grazie divine,</l>
<l>Che sì alti vapori hanno a lor piova,</l>
<l>Che nostre viste là non van vicine,</l></lg>
<lg>
<l>Questi fu tal nella sua vita nuova</l>
<l>Virtualmente, ch'ogni abito destro</l>
<l>Fatto averebbe in lui mirabil pruova.</l></lg>
<lg>
<l>Ma tanto più maligno e più silvestro</l>
<l>Si fa il terren col mal seme e non colto,</l>
<l>Quant'egli ha più di buon vigor terrestro.</l></lg>
<lg>
<l>Alcun tempo il sostenni col mio volto;</l>
<l>Mostrando gli occhi giovinetti a lui,</l>
<l>Meco il menava in dritta parte volto.</l></lg>
<lg>
<l>Sì tosto come in su la soglia fui</l>
<l>Di mia seconda etade e mutai vita,</l>
<l>Questi si tolse a me, e diessi altrui.</l></lg>
<lg>
<l>Quando di carne a spirto era salita,</l>
<l>E bellezza e virtù cresciuta m'era,</l>
<l>Fu' io a lui men cara e men gradita;</l></lg>
<lg>
<l>E volse i passi suoi per via non vera,</l>
<l>Immagini di ben seguendo false,</l>
<l>Che nulla promission rendono intera.</l></lg>
<lg>
<l>Nè l'impetrare spirazion mi valse,</l>
<l>Con le quali ed in sogno ed altrimenti</l>
<l>Lo rivocai; sì poco a lui ne calse.</l></lg>
<lg>
<l>Tanto giù cadde, che tutti argomenti</l>
<l>Alla salute sua eran già corti,</l>
<l>Fuor che mostrargli le perdute genti.</l></lg>
<lg>
<l>Per questo visitai l'uscio de' morti,</l>
<l>Ed a colui che l'ha quassù condotto,</l>
<l>Li prieghi miei, piangendo, furon porti.</l></lg>
<lg>
<l>Alto fato di Dio sarebbe rotto,</l>
<l>Se Lete si passasse, e tal vivanda</l>
<l>Fosse gustata senza alcuno scotto</l></lg>
<lg>
<l>Di pentimento che lagrime spanda.</l></lg></div3>
<div3 n="Introduzione">
<p>In questo capitolo l'autore seguendo il suo poema, principalmente fa tre cose. La prima tocca come li apparve Beatrice, che è la felicità somma, soggiungendo come Virgilio li sparìo, perchè non puotè più ascendere. La seconda cosa tocca di sua vita. La terza tocca come abbisognò la pena essere commensurata col peccato, o colla colpa commessa. Le quali tre cose senza altro preambolo di Dante appariranno nella esposizione del testo, siccome qui di sotto scriveremo</p></div3>
<div3><head>vv. 1-3</head>
<p>Segue il poema e dice che quello settentrione non seppe mai che fosse nè orto nè occaso, siccome sa quello settentrione stellato che è appresso la tramontana, quasi a dire che sta sempre d'uno modo lucido, chiaro e pariscente, e non può essere ascosto da nuvole salvo che per uno modo, cioè da colpa commessa, la quale lo vela ch'ello non può apparere. Vuole dire che quello settentrione, cioè li sette doni dello Spirito Santo stanno lucidi, chiari e appariscenti a quelle persone, che sono senza colpa; e a quelli, che sono in peccato, sta ascosto e velato e non lo dicerneno, imperquello che la ditta colpa gli è nuvolo e velo</p></div3>
<div3><head>vv. 4-6</head>
<p>Qui vuole esemplificare ubbidienzia di quella gente al settentrione, cioè allo Spirito Santo, siccome lo più minimo marinaro ubbedisce al suo nocchiero, lo quale nocchiero ha per uffizio di girare lo timone della nave, per condurli a salutevil porto</p></div3>
<div3><head>v. 7</head>
<p><emph>Ferma s'affisse</emph>, cioè per ordinazione dello Spirito Santo</p></div3>
<div3><head>v. 11</head>
<p><emph>Veni sponsa, de Libano</emph>, cioè Beatrice</p></div3>
<div3><head>vv. 13-15</head>
<p><emph>Quali i beati</emph>, etc., cioè al dì del giudizio</p></div3>
<div3><head>vv. 16-18</head>
<p>Cioè risorse in quel luogo moltitudine d'angeli</p></div3>
<div3><head>vv. 19-21</head>
<p>Altro non hanno a significare se non ornamento del suo poema</p></div3>
<div3><head>vv. 22-30</head>
<p>Qui comincia a descrivere come prima li apparve Biatrice, ed adduce a sua apparenzia uno esemplo in questo modo. Siccome molte fiate avviene che la orientale plaga è adombrata da vapori sottili, li quali solo temperano la chiarezza de' radii, sichè nostro senso del viso può sostenere la spezia della figura del sole senza farli lesione, così dentro a una nuvola di fiori li apparve Biatrice; li quali fiori, come appare nel testo, erano gittati dalle mani angeliche, ed essi così girando attorno Biatrice, come li vapori si girano per l'aire interposti tra lo nostro occhio e 'l corpo solare</p></div3>
<div3><head>vv. 31-33</head>
<p>Dice ch'ella avea sovra lo velo una ghirlanda di foglie d'ulivo, e avea uno manto verde, sotto lo quale stava ammantata, e lo suo vestimento era di colore di fiamma, cioè vermiglio. Lo quale velo hae a significare la candidezza della fede, lo manto verde lo indumento della speranza, la veste rossa la caritade infiammata, la ghirlanda d'ulivo pone per segno che poetriamente s'incoronava a quel tempo di Minerva di foglie d'ulivo. Quasi a dire: io pogno Biatrice per allegoria essere la scienzia di Teologia e introducola a tale essere un sermone poetico, e però l'adorno di segni poetici</p></div3>
<div3><head>vv. 34-36</head>
<p>Chiaro appare nel testo facendo comparazione della età presente a quella di puerizia in lui</p></div3>
<div3><head>vv. 43-45</head>
<p>Nota che la cogitazione umana è alla sinistra per rispetto alla contemplativa. <add resp="ed">43</add> <emph>Col respitto</emph> cioè per consuetudine e ferma intenzione di soccorso</p></div3>
<div3><head>vv. 49-51</head>
<p>Imperquello che tal trattato non convenia essere anima non salva.</p>
<p><add resp="ed">50</add> <emph>Virgilio dolcissimo padre</emph>. Qui per continuare sua novella, l'autore si lamenta della partita del suo duca; e altro non ha a significare se non lo sono della istoria</p></div3>
<div3><head>vv. 52-54</head>
<p>Cioè che non li valse la delettazione del luogo dov'era cioè lo Paradiso terrestre, nè anco quella rugiada dello aiere, che rendea tutte le cose di quel luogo fresche e che facea essere lo suo viso rigido e netto, che 'l pianto ch'ello fece per la partenza di Virgilio non li fèsse venire lo viso succido e arido per le lagrime spante, quasi a dire che tale partenza li fue di grande noia; e però dice: <emph>Non quantunque perdè l'antica madre</emph>, cioè Eva, che quello delettevole luogo non mi valse che io non diventassi tribolato per la ditta partenza di Virgilio</p></div3>
<div3><head>vv. 55-57</head>
<p><emph>Dante, perchè Virgilio</emph>, qui rispuose Beatrice allo autore, quasi dicendo: per colpa da te commessa converrà che ne porti pena per altra offensione di spada, che per essere abbandonato da Virgilio</p></div3>
<div3><head>vv. 58-60</head>
<p><emph>Quasi amiraglio</emph>. Or vuole mostrare che essa Beatrice era sullo carro, e viene a dire le sopradette parole così virilemente come l'ammiraglio d'alcuna armata de' navilii viene in su la poppa del mastro navilio, e arringa a sua gente sì in darli ordine, come eziandio ad incorarli d'essere prodi uomini e valenti</p></div3>
<div3><head>v. 66</head>
<p><emph>Vidi la donna</emph>, cioè Biatrice</p></div3>
<div3><head>v. 68</head>
<p>Cioè delle foglie d'ulivo com'è detto</p></div3>
<div3><head>v. 70</head>
<p><emph>Regalmente</emph>, cioè con grande eccellenzia. <emph>Ivi</emph>. <emph>Proterva</emph>, cioè altiera</p></div3>
<div3><head>vv. 73-75</head>
<p>Qui parla la donna affettuosamente, che replica lo avverbio, cioè <emph>ben</emph></p></div3>
<div3><head>vv. 76-78</head>
<p>Nota qui la verecondia dello autore.</p>
<p><add resp="ed">77</add> Cioè ch'era tanta sua verecondia che non soffria a vedersi per sua spezia specchiata nell'acqua, e però drizzò la vista alla riva, sichè non si vedea</p></div3>
<div3><head>vv. 79-81</head>
<p>Cioè che 'l fatto del figlio fa parere la madre essere superba, avvegnachè sempre sia piena di pietade avverso lo figliuolo</p></div3>
<div3><head>vv. 82-84</head>
<p>Queste parole introduce l'autore per collaudazione di Biatrice; e fa a lor dire: <emph>In te, Domine, speravi</emph>, che è uno Psalmo, che fine a uno certo luogo lauda David Dio, da lìe innanzi connumera di sue avversitadi, come <emph>miserere mihi, Domine, quoniam tribulor; conturbatus est in ira oculus meus</emph> etc. <emph>quoniam defecit in dolore vita mea</emph>. Sichè quelle persone tolleano di quel Psalmo quella parte ch'era a collaudazione, e l'altra lascionno, e però dice lo testo: <emph>Et ultra pedes meos</emph>, cioè essi non andorono da quel luogo innanzi</p></div3>
<div3><head>vv. 85-93</head>
<p>Or vuole poetando mostrare l'autore come s'afflisse udendo Beatrice parlare verso sè acerbamente; e dice che siccome la neve si gela in Italia tra li travi vinti, cioè tra le travadure delle case quando traggeno li venti schiavi, cioè tramontana; poi si risolve in acqua quando la terra, che non prende ombra, spira, cioè quando tragge ostro; così per gli atti medesimi del parlare di Beatrice tutto quello umido, che gemendo vien lagrime, si congelò circa lo core dello autore, poi quando intese, come apparirà nel testo, che per lui era pregato, lo ditto umido si digelò, e per gli occhi lo lagrimò, e la parte aerea n'uscìo sospirando. E nota che la terra, che non prende ombra, e a noi la meridiana parte imperquello che 'l sole sempre perpendicolarmente ascende sovra tale regione, come chiaro appare nel trattato dalla spera</p></div3>
<div3><head>vv. 94-96</head>
<p>Cioè che nel cantare delli angeli si pregava per lui.</p>
<p><add resp="ed">95</add> <emph>Lor compartire</emph>, cioè loro sillabicare</p></div3>
<div3><head>vv. 103-108</head>
<p>Qui risponde Biatrice a quelli angeli che per l'autore pregavano, e dice: voi siete sempre in esercizio divino, ma, esso, a cui parlo, non è così stato.</p>
<p><add resp="ed">104</add> Cioè a voi immortali non impiglia accidente di tempo nè corso.</p>
<p><add resp="ed">105</add> <emph>Passo, che faccia</emph>, cioè anno, mese, die, e ora <emph>etc.</emph></p>
<p><add resp="ed">108</add> Cioè che la pena adequi e misuri la colpa</p></div3>
<div3><head>vv. 109-114</head>
<p>Or dice Beatrice: non solo costui fu disposto a dovere essere savio per costellazioni, le quali secondo che sanno per aspetti o per coniunzione, come nello Alchabizio d'astrologia appare, e nel Quadripartito di Tolomeo, hanno a produrre complessione atta a scienzia; ma eziandio da larghezza e grazia speciale dal suo Creatore costui fu indotto e disposto a scienzia, la quale grazia procede di tanto alto, che 'l nostro intelletto in cognizione non può tanto ascendere. E però dice che le nostre viste, cioè lo nostro intelletto in cognizione non ascende tanto ch'ello si possa avvicinare al Datore di tale grazia, che è Dio</p></div3>
<div3><head>v. 115</head>
<p>Cioè in puerizia</p></div3>
<div3><head>vv. 118-120</head>
<p>Nota che 'l peccato in uno è maggiore che in un altro, imperquello che lo peccato s'aggrava secondo la condizione della persona, non che 'l peccato di sè sia maggiore, ma lo commettitore come adopra più colpa, tanto merita maggior pena. E però dice esemplificando che tanto come lo terreno è più vigoroso e più fresco, è più atto a generare s'elli li è messa male semente e non coltivato, per ragione tanto più produce malvagio frutto</p></div3>
<div3><head>vv. 121-123</head>
<p>Cioè in puerizia dove l'autore non cercava circa le sue cognizioni ragione alcuna, e a lui soddisfacea <emph>quia sic est</emph></p></div3>
<div3><head>vv. 124-126</head>
<p>Cioè che volle ragionare, e in tutte cose domandare dimostrazione a senso; diventò di teologo filosofo, abbandonando teologia e ogni argomento <emph>ab auctoritate</emph></p></div3>
<div3><head>vv. 127-129</head>
<p>Cioè che quando teologico trattava più di spirituali cose, ello più dispiacea all'autore. Ond'elli è da sapere che la scienzia di teologia hae a trattare di Dio, delli angeli, dell'anima umana e delli atti umani. E però in quanto l'autore vedea ch'ella trattava delli atti umani alcuna cosa, vi si dava e conformava, ma quando vedea che la ditta scienzia trascendea alle spirituali cose, non l'avea cara nè gradita, nè vi prestava l'orecchie nè senso; e quasi a dire che l'autore avea l'animo perverso</p></div3>
<div3><head>v. 130</head>
<p>Cioè diessi ad altro studio</p></div3>
<div3><head>vv. 133-135</head>
<p>Qui vuole l'autore mostrare che essendo in sì perverso stato, visioni alcune li avvenisse per corregger sua salvaggia via</p></div3>
<div3><head>vv. 136-141</head>
<p>Qui acquista lo autore poeticamente materia della sua Commedia.</p>
<p><add resp="ed">139</add> Cioè che Beatrice andò allo Inferno a pregare Virgilio che 'l soccorresse, come nel primo dello Inferno appare.</p>
<p><add resp="ed">140</add> <emph>Ed a colui</emph>, cioè a Virgilio</p></div3>
<div3><head>vv. 142-145</head>
<p>Cioè che l'ordine della giustizia sarebbe rotto se tanta colpa commessa non fosse ristorata da pena e da pentimento, del quale è 'l segno lo pianto; ed acciò che tale vivanda non passi senza scotto, cioè pagamento, ha bisogno che pentendo elli pianga, e però dice: <emph>Di pentimento che lacrime spanda</emph>.</p>
<p>E così compie suo capitolo.</p></div3></div2>

<div2><head>XXXI</head>

<div3 n="Versi">
<lg>
<l>O tu, che se' di là dal fiume sacro,</l>
<l>Volgendo suo parlare a me per punta,</l>
<l>Che pur per taglio m'era parut'acro,</l></lg>
<lg>
<l>Ricominciò, seguendo senza cunta,</l>
<l>Di', di' se quest'è vero; a tanta accusa</l>
<l>Tua confession conviene esser congiunta.</l></lg>
<lg>
<l>Era la mia virtù tanto confusa,</l>
<l>Che la voce si mosse e pria si spense,</l>
<l>Che dagli organi suoi fosse dischiusa.</l></lg>
<lg>
<l>Poco sofferse, poi disse: Che pense?</l>
<l>Rispondi a me; chè le memorie triste</l>
<l>In te non sono ancor dall'acqua offense.</l></lg>
<lg>
<l>Confusione e paura insieme miste</l>
<l>Mi pinsero un tal <emph>sì</emph> fuor della bocca,</l>
<l>Al quale intender fur mestier le viste.</l></lg>
<lg>
<l>Come balestro frange, quando scocca</l>
<l>Da troppa tesa la sua corda e l'arco,</l>
<l>E con men foga l'asta il segno tocca;</l></lg>
<lg>
<l>Sì scoppia' io sott'esso grave carco,</l>
<l>Fuori sgorgando lagrime e sospiri,</l>
<l>E la voce allentò per lo suo varco.</l></lg>
<lg>
<l>Ond'ella a me: Per entro i mie disiri,</l>
<l>Che ti menavano ad amar lo bene</l>
<l>Di là dal qual non è a che s'aspiri,</l></lg>
<lg>
<l>Quai fosse attraversate, o quai catene</l>
<l>Trovasti, perchè del passare innanzi</l>
<l>Dovessiti così spogliar la spene?</l></lg>
<lg>
<l>E quali agevolezze, o quali avanzi</l>
<l>Nella fronte degli altri si mostraro,</l>
<l>Perchè dovessi lor passeggiare anzi?</l></lg>
<lg>
<l>Dopo la tratta d'un sospiro amaro,</l>
<l>A pena ebbi la voce che rispose,</l>
<l>E le labbra a fatica la formaro.</l></lg>
<lg>
<l>Piangendo dissi: Le presenti cose</l>
<l>Col falso lor piacer volser miei passi,</l>
<l>Tosto che il vostro viso si nascose.</l></lg>
<lg>
<l>Ed ella: Se tacessi, o se negassi</l>
<l>Ciò che confessi, non fora men nota</l>
<l>La colpa tua: da tal giudice sàssi.</l></lg>
<lg>
<l>Ma quando scoppia de la propria gota</l>
<l>L'accusa del peccato, in nostra corte</l>
<l>Rivolge sè contra il taglio la ruota.</l></lg>
<lg>
<l>Tuttavìa, perchè mo vergogna porte</l>
<l>Del tuo errore, e perchè altra volta</l>
<l>Udendo le sirene sie più forte,</l></lg>
<lg>
<l>Pon giù il seme del piangere, ed ascolta;</l>
<l>Sì udirai come in contraria parte</l>
<l>Muover doveati mia carne sepolta.</l></lg>
<lg>
<l>Mai non t'appresentò natura od arte</l>
<l>Piacer, quanto le belle membra in ch'io</l>
<l>Rinchiusa fui, che son terra sparte:</l></lg>
<lg>
<l>E se il sommo piacer sì ti fallìo</l>
<l>Per la mia morte, qual cosa mortale</l>
<l>Dovea poi trarre te nel suo disio?</l></lg>
<lg>
<l>Ben ti dovevi, per lo primo strale</l>
<l>Delle cose fallaci, levar suso</l>
<l>Diretr'a me che non era più tale.</l></lg>
<lg>
<l>Non ti dovea gravar le penne in giuso,</l>
<l>Ad aspettar più colpi, o pargoletta,</l>
<l>O altra vanità con sì breve uso.</l></lg>
<lg>
<l>Nuovo augelletto due o tre aspetta;</l>
<l>Ma dinanzi dagli occhi de' pennuti</l>
<l>Rete si spiega indarno o si saetta.</l></lg>
<lg>
<l>Quale i fanciulli vergognando muti,</l>
<l>Con gli occhi a terra, stannosi ascoltando,</l>
<l>E sè riconoscendo en ripentuti,</l></lg>
<lg>
<l>Tal mi stav'io. Ed ella disse: Quando</l>
<l>Per udir se' dolente, alza la barba,</l>
<l>E prenderai più doglia riguardando.</l></lg>
<lg>
<l>Con men di resistenza si dibarba</l>
<l>Robusto cerro, o vero al nostral vento,</l>
<l>O vero a quel della terra d'Iarba,</l></lg>
<lg>
<l>Ch'io non levai al suo comando il mento</l>
<l>E quando per la barba il viso chiese,</l>
<l>Ben conobbi il velen dell'argomento.</l></lg>
<lg>
<l>E come la mia faccia si distese,</l>
<l>Posarsi quelle prime creature</l>
<l>Da loro aspersion l'occhio comprese:</l></lg>
<lg>
<l>E le mie luci, ancor poco sicure,</l>
<l>Vider Beatrice volta in su la fiera,</l>
<l>Ch'è sola una persona in duo nature.</l></lg>
<lg>
<l>Sotto suo velo, ed oltre la riviera</l>
<l>Verde, pareami più sè stessa antica</l>
<l>Vincer, che l'altro qui quand'ella c'era.</l></lg>
<lg>
<l>Di penter sì mi punse ivi l'ortica,</l>
<l>Che di tutt'altre cose, qual mi torse</l>
<l>Più nel suo amor, più mi si fe' nimica.</l></lg>
<lg>
<l>Tanta riconoscenza il cuor mi morse,</l>
<l>Ch'io caddi vinto, e quale allora femmi,</l>
<l>Sàlsi colei che la cagion mi porse.</l></lg>
<lg>
<l>Poi, quando il cor virtù di fuor rendemmi,</l>
<l>La Donna ch'io avea trovata sola,</l>
<l>Sopra me vidi, e dicea: Tiemmi, tiemmi.</l></lg>
<lg>
<l>Tratto m'avea nel fiume infino a gola,</l>
<l>E, tirandosi me dietro, sen giva</l>
<l>Sovr'esso l'acqua lieve come spola.</l></lg>
<lg>
<l>Quando fui presso alla beata riva,</l>
<l><emph>Asperges me</emph> sì dolcemente udissi,</l>
<l>Ch'io nol so rimembrar, non ch'io lo scriva.</l></lg>
<lg>
<l>La bella Donna nelle braccia aprissi,</l>
<l>Abbracciommi la testa, e mi sommerse,</l>
<l>Ove convenne ch'io l'acqua inghiottissi;</l></lg>
<lg>
<l>Indi mi tolse, e bagnato m'offerse</l>
<l>Dentro alla danza delle quattro belle,</l>
<l>E ciascuna del braccio mi coperse.</l></lg>
<lg>
<l>Noi siam qui ninfe, e nel ciel siamo stelle;</l>
<l>Pria che Beatrice discendesse al mondo,</l>
<l>Fummo ordinate a lei per sue ancelle.</l></lg>
<lg>
<l>Merrênti agli occhi suoi; ma nel giocondo</l>
<l>Lume ch'è dentro aguzzeranno i tuoi</l>
<l>Le tre di là, che miran più profondo.</l></lg>
<lg>
<l>Così cantando cominciaro; e poi</l>
<l>Al petto del grifon seco menârmi,</l>
<l>Ove Beatrice volta stava a noi.</l></lg>
<lg>
<l>Disser: Fa che le viste non risparmi;</l>
<l>Posto t'avem dinanzi agli smeraldi,</l>
<l>Ond'Amor già ti trasse le sue armi.</l></lg>
<lg>
<l>Mille disiri più che fiamma caldi</l>
<l>Strinsermi gli occhi agli occhi rilucenti,</l>
<l>Che pur sopra il grifon stavan saldi.</l></lg>
<lg>
<l>Come in lo specchio il sol, non altrimenti</l>
<l>La doppia fiera dentro vi raggiava,</l>
<l>Or con uni, or con altri reggimenti.</l></lg>
<lg>
<l>Pensa, Lettor, s'io mi maravigliava,</l>
<l>Quando vedea la cosa in sè star queta,</l>
<l>E nell'idolo suo si trasmutava.</l></lg>
<lg>
<l>Mentre che, piena di stupore e lieta,</l>
<l>L'anima mia gustava di quel cibo,</l>
<l>Che, saziando di sè, di sè asseta;</l></lg>
<lg>
<l>Sè dimostrando del più alto tribo</l>
<l>Negli atti, l'altre tre si fero avanti,</l>
<l>Danzando allotta angelico caribo.</l></lg>
<lg>
<l>Volgi, Beatrice, volgi gli occhi santi,</l>
<l>Era la sua canzone, al tuo fedele</l>
<l>Che, per vederti, ha mossi passi tanti.</l></lg>
<lg>
<l>Per grazia fa noi grazia che disvele</l>
<l>A lui la bocca tua, sì che discerna</l>
<l>La seconda bellezza che tu cele.</l></lg>
<lg>
<l>O isplendor di viva luce eterna,</l>
<l>Chi pallido si fece sotto l'ombra</l>
<l>Sì di Parnaso, o bevve in sua cisterna,</l></lg>
<lg>
<l>Che non paresse aver la mente ingombra,</l>
<l>Tentando a render te qual tu paresti</l>
<l>Là, dove armonizzando il ciel t'adombra,</l></lg>
<lg>
<l>Quando nell'aere aperto ti solvesti?</l></lg></div3>
<div3 n="Introduzione">
<p>In questo capitolo l'autore principalmente tocca tre cose. La prima continua suo poema al precedente capitolo mostrando come è bisogno all'uomo il confessare sua colpa con propria bocca, la quale sentenzia s'accorda con quello che è detto ne' precedenti capitoli. La seconda cosa passa lo fiume di Lete, lo quale li smemora ogni vizio e peccato, e rendelo abile e disposto a vedere per essenzia Beatrice. La terza cosa tratta come fue lo suo accedere a Beatrice, e come la vide radiosa e chiara tanto ch'ogni lingua poetica ne sarebbe povera, e insuffìciente sì come apparirà.</p>
<p>Alla prima cosa si è da sapere che, siccome è detto nel vigesimo settimo capitolo dello Inferno, elli è bisogno a ricevere compiuto lo sagramento della penitenzia che 'l peccato si confessi con propria bocca, acciò che la assoluzione, che è forma del detto sagramento, sovravegna sovra tale materia. Ancora fa bisogno la contrizione del cuore acciò che la giustizia sia satisfatta per la dilettazione del commettere del peccato. Terzo la satisfazione dell'opera acciò che per ogni parte della giustizia sia contenta. Le due primere cose tratta nella primiera parte, ch'ello tocca nel presente capitolo; la terza è per sè. Nota l'arduità e fatica di tale viaggio.</p>
<p>Alla seconda e terza cosa ch'elli tocca chiaro apparirà nella esposizione del testo; tutta volta avendo che 'l detto Lete ha per allegoria a significare la immobilitade della volontade di quelli che sono nel Purgatorio e di quelli che sono nel Paradiso, che mai non diviano dal <emph>velle</emph> di quello preclaro e unico Signore, che vive e regna <emph>in aeternum</emph>, siccome è detto nel vigesimosesto del Purgatorio.</p>
<p>Veduta superfizialmente la intenzione dell'autore, si è a perfezione di nostra opra da esponere lo testo</p></div3>
<div3><head>vv. 1-3</head>
<p>Detto Beatrice a quelli Angeli la cagione perchè si stemprava, cioè perchè si parlava aspro averso l'autore, si volse ad esso a parlargli sì come apparirà. E dice l'autore che udendo ch'essa Beatrice parlava ad altri di lui, che tal parlare li parea agro, molto maggiore agrezza li parea quando essa drizzava a lui le parole; e però somiglia alla offensione della spada il parlare, che quando è dritto ad altri di un terzo allora è per taglio, che meno offende che la punta, e quando è dritto alla persona propria, allora è per punta, ed è più offensivo che per taglio, sì come mostra Vegezio, <emph>De re militari</emph>. Sichè a proposito mostra l'autore che molta agrezza li era stato udendo lo parlare di lui esser per Beatrice diretto alli Angeli, ma molto maggior agrezza sostenne, quando tale parlare fu diretto a lui proprio senza altro mezzo</p></div3>
<div3><head>vv. 4-6</head>
<p>Nota che grave cosa è biasmare sè stesso e non adduce poca verecondia.</p>
<p><add resp="ed">6</add> Siccom'è detto acciò che la giustizia sia appagata</p></div3>
<div3><head>vv. 7-9</head>
<p>Qui tocca l'autore sua disposizione com'era in atto di verecondia.</p>
<p><add resp="ed">9</add> Elli è da sapere che la voce si forma dal polmone e dalla canna, e sillabicasi dalla lingua, dal palato, dalli denti, e dalle labbra, siccome mostra Boezio nella sua Musica. Or volendo mostrar l'autore sua verecondia, dice che la voce si mosse ben dal polmone, ma la sua vertude era tanto da vergogna impedita che li organi non sillabiconno tale suono, sì che non si potè intendere suo concetto</p></div3>
<div3><head>vv. 10-12</head>
<p>Cioè: tu non hai ancora bevuto di questo fiume sacro, il quale tolle memoria delle colpe, e però tu ti puoi ben rammemorare delle tue commesse colpe</p></div3>
<div3><head>vv. 14-16</head>
<p>Cioè che disse uno <emph>sìe</emph> sì lento per le passioni ch'avea che fu bisogno ad intenderlo le viste, come molte fiate appare nelli ammalati che non hanno tanta vertude che per sua voce intenda suo concetto, ma è bisogno che supplisca tal difetto li segni, ovvero cenni</p></div3>
<div3><head>vv. 16-21</head>
<p><emph>Come balestro</emph>. Or vuole l'autore per esemplo mostrare che avvegnachè sua vertude fosse così mancata, pur lo concetto era forte e fermo a dovere confessare sua colpa. E dice che siccome per forza di balestro la corda balestrando si rompe, di che si segue che lo strale, ovvero bolcione lentamente vae al segno, così la ferma e forte concezione, che aveva, di confessare sua colpa e peccato, frangea li organi da sillabicare la voce, che con grande lentezza usciva fuori di sua bocca in tal modo che non era per voce sillabicata inteso. E però dice: <emph>sì scoppiai io sotto grave</emph></p></div3>
<div3><head>vv. 22-24</head>
<p>Qui redargue Beatrice Dante perchè ello nella seconda etade non seguì a teologia com'ello fece nella prima. <add resp="ed">22</add> <emph>Li miei disiri</emph>, cioè le posizioni teologiche sono li articoli della fede</p></div3>
<div3><head>vv. 25-27</head>
<p><add resp="ed">25</add> <emph>Quai fosse attraversate, o quasi catene</emph>, cioè quali inconvenienzie e quali argomenti in contrario così ti vinseno</p></div3>
<div3><head>vv. 28-30</head>
<p>Cioè e quali virtudi trovasti più in altra scienzia che in teologia, perchè lasciasti essa, e tenestiti alle altre e quelle volesti studiare, e teologia abbandonare? Alle quali parole elli è da sapere ch'elli è grande differenzia contro li argomenti e principii delle scienzie, delle quali si segue poi le loro conclusioni, ch'ell'è scienze che provano li suoi principii e conclusioni dimostrative <emph>ad sensum</emph>, come Arismetica, Geometria. È principio d'arismetica che ogni numero o ello è paro o ello è disparo; ancora che ogni numero è misurato da uno; e questi principii sono per sè noti. Di geometria è principio che ogni parte è minore del suo tutto, e che 'l triangolo ha tre angoli eguali di due retti; e questi principii sono demostrativi, e per sè medesimi notevili. Altre scienzie sono ch'hanno li suoi principii così demostrativi a senso, ma come aiutorio d'intelletto prendeno tanto di notizia ch'è bastevole, come in Dialettica <emph>De quolibet esse vel non esse, de quolibet affirmativo vel negativo verificatur</emph>; in Filosofia naturale <emph>omne corpus mobile est, et omne mobile corpus</emph>. E perchè queste scienzie hanno la sua celsitudine tanto bassa ch'essa puòe per lo intelletto umano essere compresa, sì si dimanda in esse demostrazione; ed è ragionevile tale inchiesta. Ma se alcuna scienzia è che trascenda la umana cognizione, matta cosa è a dimandar dimostrazione de' suoi principii, imperquello che elli non possono essere compresi da intelletto umano. E se negare si volesse che tale scienzia non fosse, per la naturale scienzia si può provare, con ciò sia che 'l Filosofo nella prima Fisica tratta delle intelligenzie separate, le quali tegnono altro modo in sua cognizione che le congiunte, e più videno della veritade con ciò sia che non sono offuscate da tenebra corporea; e questa scienzia così alta, così nobile, così incomprensibile dallo intelletto umano è la santa Teologia, la quale non prova lo principio per ragione umana, siccome dice l'Apostolo, seconda <emph>ad Corinthios</emph> X: - <emph>Consilia destruentis et omnem altitudinem</emph> etc.; ma ella è scienzia che i suoi principii si sanno per revelazione da tal dottore che non vanno a domandare lo perchè, sì perchè è somma veritade, e sì perchè non può esser da noi intesa tale demostrazione. Sichè si può concludere che quello che dimanda dimostrazione a senso di tale scienzia, esce dell'ordine d'essa, e però non è laudabile a dispregiarla se non prova per modo di altra scienzia, cioè naturale</p></div3>
<div3><head>vv. 31-33</head>
<p>Chiaro appare sua verecondia</p></div3>
<div3><head>vv. 34-36</head>
<p>Cioè che in teologia cercava tale demostrazione come nella naturale scienzia, la quale è presente all'uomo che è in prima vita.</p>
<p><add resp="ed">35</add> Cioè per rispetto a teologia le demostrazioni naturali sono false, perchè non concludeno vero</p></div3>
<div3><head>vv. 37-39</head>
<p>Segue lo poema mostrando che Dio sae e vede tutto, siccome è scritto nel Psalmo: <emph>Omnia in conspectum</emph> etc</p></div3>
<div3><head>vv. 40-42</head>
<p>Cioè che la giustizia è appagata dal pensieri della colpa.</p>
<p><add resp="ed">42</add> Quasi a dire: la confessione ottusa l'attivitade della colpa, sì come fa la ruota se si volge verso il taglio del coltello lo disaguzza e ingrossa</p></div3>
<div3><head>vv. 43-45</head>
<p>Segue il poema confortandolo e mostrandoli come nella seconda etade non lo dovea abbandonare, cioè: perchè teologia non fosse o scienzia naturale o scienzia artificiale, non la dovevi abbandonare</p></div3>
<div3><head>vv. 52-54</head>
<p>E se pur non t'attalentava; qual delettazione ti mosse ad accedere ad altra scienzia?</p></div3>

<div3><head>vv. 55-63</head>
<p>Cioè che poichè t'avvedesti che le scienzie diverse da me erano frivole, perchè ti lasciasti tanto aggiungere che tu, se non fosse il mio soccorso, eri in istato di perdizione? E adduce l'autore esemplo che non si dovea lasciare pigliare nè inviluppare nelle fallaci demostrazioni; e dice che uccelletti piccioli, perchè non hanno esercizio del mondo, aspettano e due e tre ballotte; ma la quarta fuggeno; e li uccelletti pennuti, cioè vecchi ed esperti, come vedeno l'arco e le reti sì in corda come piegate, adesso fuggeno e non si lasciano cogliere. E così dice Beatrice: come tu t'avvedevi che le demostrazioni d'altre si dispiegavano per pigliarti, adesso dovevi fuggire e non lasciarteli cogliere</p></div3>
<div3><head>vv. 64-66</head>
<p>Vergognando esemplifica a sua verecondia, come appare</p></div3>
<div3><head>vv. 67-72</head>
<p>Seguendo il poema mostra come la giustizia vuole essere tutta piena e nulla ne perdona. <add resp="ed">70</add> <emph>Con men</emph>. Qui dà esemplo a descrivere quanto a lui offendea tal parlare, e dice che con meno foga di vento si disfrondeggia o si discava lo robusto cerro, cioè quello alboro, che per sua robustezza è bene radicato, che non era la foga di quelle parole drizzate verso lui da Beatrice, quasi dicendo ch'erano del maggiore grado di offensione.</p>
<p><add resp="ed">71</add> Intende settentrione e tramontana, che nasce e spira dal lato della terra abitabile.</p>
<p><add resp="ed">72</add> Intende ostro, che è opposto alla tramontana, e che nasce e spira dalla terra di Iarba, cioè da Libia, che è quanto a noi in ostro; della qual terra fu re Iarba figliuolo di Iuppiter e di Garamantide ninfa, siccome descrive Virgilio: <emph>Hic a Iove natus Rapta Garamanthide ninfa</emph></p></div3>
<div3><head>v. 76</head>
<p>Cioè che l'obietto del viso conforta la virtù visiva</p></div3>
<div3><head>v. 81</head>
<p>Cioè lo griffone che figura Cristo, com'è detto di sopra</p></div3>
<div3><head>vv. 82-84</head>
<p>Pone sua bellezza che siccome Beatrice al mondo li parve più bella dell'altre, così qui pareva eccellere quella riviera sì delli angeli come d'ogni altra gente ch'ivi era</p></div3>
<div3><head>v. 85</head>
<p>Cioè che tale correzione gli era ortica, cioè erba spinosa</p></div3>
<div3><head>vv. 88-90</head>
<p>Chiaro appare come del tutto si arrese vinto.</p>
<p><add resp="ed">89</add> Nol puote scrivere perchè non era in sua virtude, ma sapealo Beatrice, ch'era cagione di tale affare</p></div3>
<div3><head>vv. 91-96</head>
<p>Segue il poema come appare nel testo, e dice che la contessa Matelda lo trasportò oltra lo fiume di Lete.</p>
<p><add resp="ed">96</add> <emph>Spola</emph>. È uno navilio, il quale è poco inghiottito dall'acqua</p></div3>
<div3><head>vv. 97-99</head>
<p>Sono parole per adornare lo poema</p></div3>
<div3><head>v. 100</head>
<p><emph>La bella donna</emph>, cioè Matelda</p></div3>
<div3><head>vv. 103-105</head>
<p>Cioè che in prima s'ascende alla felicità morale che alla contemplativa</p></div3>
<div3><head>vv. 106-108</head>
<p>Cioè noi siamo qui figurate donne, ma nostro essere è nel cielo, nostra intenzione è dritta a celestiale termine e segno, e fummo anzi al mondo che Beatrice fosse notevile ai mondani; quasi a dire: tra li savi anzi l'avvenimento di Cristo noi costituivamo felicitade, sichè quasi era una ordinazione nostro essere ad essa</p></div3>
<div3><head>vv. 109-111</head>
<p><emph>Merenti</emph>, cioè anzi che possi conseguire e vedere l'ultima felicità, è bisogno che tu sii ordinato dalle tre muse, cioè da <emph>Fides</emph>, <emph>Spes</emph> et <emph>Charitas</emph>.</p>
<p><add resp="ed">111</add> Cioè che sono contemplative vertudi</p></div3>
<div3><head>v. 116</head>
<p><emph>Alli smeraldi</emph>, cioè agli occhi dove speranza è radicata</p></div3>
<div3><head>v. 117</head>
<p>Cioè quelli sono quelli occhi che già nella vita tua puerile t'innamoraro</p></div3>
<div3><head>vv. 118-123</head>
<p>Qui descrive la eccellenzia del diletto che sentìo dinanzi dalli occhi di Beatrice, lo quale diletto tutto lo stringe a guardare ne' detti occhi, e vedea li radii del griffone rifrangersi così messi come molte fiate si rifrangeno li raggi del sole nello specchio che agenerano nell'aiere radioso lume; e però dice: <emph>La doppia fiera</emph>, cioè lo griffone</p></div3>
<div3><head>vv. 124-126</head>
<p>Or soggiunge l'autore che vedea la sua spezia nelli occhi di Beatrice tramutarsi ed essere in moto, di che molto si maravigliava. Lo quale movimento hae a significare per allegoria che teologia in alcuni luoghi parla di Cristo siccome Dio, e in alcuni parla siccome uomo, e così scambia lo trattato; ed esso è pur fermo, immobile, ed eterno unico Figliuolo di Dio</p></div3>
<div3><head>v. 128</head>
<p><emph>Di quello cibo</emph>, cioè di quella visione</p></div3>
<div3><head>v. 129</head>
<p>Cioè che lasciandosi vedere per lui cresce desiderio di vederla; e però dice: <emph>Di sè asseta</emph></p></div3>
<div3><head>vv. 130-132</head>
<p>Cioè le tre virtudi mostrandosi come erano alte ed eccelse pregavano per lui a Beatrice</p></div3>
<div3><head>v. 135</head>
<p>Qui denota <emph>operis satisfactio</emph> ch'ha bisogno a contentare la giustizia di Dio</p></div3>
<div3><head>vv. 136-138</head>
<p>Cioè ch'abbia piena cognizione di te</p></div3>
<div3><head>vv. 139-145</head>
<p>Qui descrive sua bellezza soggiungendo che Parnaso monte nè sua fontana non potrebbono adornar sì lingua che potessono esprimere tanta chiarezza, ma se si mettesse a parlare d'essa la descriverebbe pallida; ed ancora la sua mente di quel poeta li parrebbe essere impedita e ingombrata e manchevole a tanta eccellenzia dichiarare.</p>
<p><add resp="ed">145</add> <emph>Quando nell'aire</emph>, cioè quando si discoperse essendo alto suso lo carro.</p>
<p>E così compie suo capitolo.</p></div3></div2>

<div2><head>XXXII</head>

<div3 n="Versi">
<lg>
<l>Tanto eran gli occhi miei fissi ed attenti</l>
<l>A disbramarsi la decenne sete,</l>
<l>Che gli altri sensi m'eran tutti spenti;</l></lg>
<lg>
<l>Ed essi quinci e quindi avean parete</l>
<l>Di non caler, così lo santo riso</l>
<l>A se traèli con l'antica rete,</l></lg>
<lg>
<l>Quando per forza mi fu volto il viso</l>
<l>Ver la sinistra mia da quelle Dee,</l>
<l>Perch'io udìa da loro un: Troppo fiso.</l></lg>
<lg>
<l>E la disposizion ch'a veder èe</l>
<l>Negli occhi pur testè dal sol percossi,</l>
<l>Sanza la vista alquanto esser mi fee;</l></lg>
<lg>
<l>Ma poichè al poco il viso riformossi,</l>
<l>Io dico al poco per rispetto al molto</l>
<l>Sensibile, onde a forza mi rimossi,</l></lg>
<lg>
<l>Vidi in sul braccio destro esser rivolto</l>
<l>Lo glorioso esercito, e tornarsi</l>
<l>Col sole e con le sette fiamme al volto.</l></lg>
<lg>
<l>Come sotto li scudi per salvarsi</l>
<l>Volgesi schiera, e sè gira col segno,</l>
<l>Prima che possa tutta in sè mutarsi;</l></lg>
<lg>
<l>Quella milizia del celeste regno,</l>
<l>Che precedeva, tutta trapassonne</l>
<l>Pria che piegasse il carro il primo legno.</l></lg>
<lg>
<l>Indi alle ruote si tornar le donne,</l>
<l>E il grifon mosse il benedetto carco,</l>
<l>Sì che però nulla penna crollonne.</l></lg>
<lg>
<l>La bella donna che mi trasse al varco,</l>
<l>E Stazio ed io seguitavam la ruota</l>
<l>Che fe' l'orbita sua con minore arco.</l></lg>
<lg>
<l>Sì passeggiando l'alta selva vota,</l>
<l>Colpa di quella ch'al serpente crese,</l>
<l>Temprava i passi un'angelica nota.</l></lg>
<lg>
<l>Forse in tre voli tanto spazio prese</l>
<l>Disfrenata saetta, quanto eràmo</l>
<l>Rimossi, quando Beatrice scese.</l></lg>
<lg>
<l>Io senti' mormorare a tutti: Adamo!</l>
<l>Poi cerchiaro una pianta dispogliata</l>
<l>Di foglie e d'altra fronda in ciascun ramo.</l></lg>
<lg>
<l>La chioma sua, che tanto si dilata</l>
<l>Più quanto più è su, fora dagl'Indi</l>
<l>Ne' boschi lor per altezza ammirata.</l></lg>
<lg>
<l>Beato se', grifon, che non discindi</l>
<l>Col becco d'esto legno dolce al gusto,</l>
<l>Posciachè mal si torse il ventre quindi.</l></lg>
<lg>
<l>Così d'intorno all'arbore robusto</l>
<l>Gridaron gli altri; e l'animal binato.</l>
<l>Sì si conserva il seme d'ogni giusto.</l></lg>
<lg>
<l>E volto al temo ch'egli avea tirato,</l>
<l>Trasselo a piè della vedova frasca;</l>
<l>E quel di lei a lei lasciò legato.</l></lg>
<lg>
<l>Come le nostre piante, quando casca</l>
<l>Giù la gran luce mischiata con quella</l>
<l>Che raggia dietro alla celeste lasca,</l></lg>
<lg>
<l>Turgide fansi e poi si rinnovella</l>
<l>Di suo color ciascuna, pria che il sole</l>
<l>Giunga li suoi corsier sott'altra stella;</l></lg>
<lg>
<l>Men che di rose e più che di viole,</l>
<l>Colore aprendo, s'innovò la pianta,</l>
<l>Che prima avea le ramora sì sole.</l></lg>
<lg>
<l>Io non lo intesi, e qui già non si canta</l>
<l>L'inno che quella gente allor cantaro,</l>
<l>Nè la nota soffersi tuttaquanta.</l></lg>
<lg>
<l>S'io potessi ritrar come assonnaro</l>
<l>Gli occhi spietati, udendo di Siringa,</l>
<l>Gli occhi a cui più vegghiar costò sì caro;</l></lg>
<lg>
<l>Come pintor che con esemplo pinga</l>
<l>Disegnerei com'io m'addormentai;</l>
<l>Ma qual vuol sia che l'assonnar ben finga.</l></lg>
<lg>
<l>Però trascorro a quando mi svegliai,</l>
<l>E dico ch'un splendor mi squarciò il velo</l>
<l>Del sonno, ed un chiamar: Surgi, che fai?</l></lg>
<lg>
<l>Quale a veder de' fioretti del melo,</l>
<l>Che del suo pomo gli angeli fa ghiotti,</l>
<l>E perpetue nozze fa nel cielo,</l></lg>
<lg>
<l>Pietro e Giovanni e Iacopo condotti,</l>
<l>E vinti ritornaro alla parola,</l>
<l>Dalla qual furon maggior sonni rotti,</l></lg>
<lg>
<l>E videro scemata loro scuola,</l>
<l>Così di Moisè come d'Elia,</l>
<l>Ed al maestro suo cangiata stola;</l></lg>
<lg>
<l>Tal torna' io, e vidi quella pia</l>
<l>Sovra me starsi, che conducitrice</l>
<l>Fu de' mie' passi lungo il fiume pria;</l></lg>
<lg>
<l>E tutto in dubbio dissi: Ov'è Beatrice?</l>
<l>Ed ella: Vedi lei sotto la fronda</l>
<l>Nuova sedersi in su la sua radice.</l></lg>
<lg>
<l>Vedi la compagnia che la circonda;</l>
<l>Gli altri dopo il grifon sen vanno suso,</l>
<l>Con più dolce canzone e più profonda.</l></lg>
<lg>
<l>E se fu più lo suo parlar diffuso</l>
<l>Non so, perocchè già negli occhi m'era</l>
<l>Quella ch'ad altro intender m'avea chiuso.</l></lg>
<lg>
<l>Sola sedeasi in su la terra vera,</l>
<l>Come guardia lasciata lì del plaustro,</l>
<l>Che legar vidi alla biforme fiera.</l></lg>
<lg>
<l>In cerchio le facevan di sè claustro</l>
<l>Le sette ninfe, con que' lumi in mano</l>
<l>Che son sicuri d'Aquilone e d'Austro.</l></lg>
<lg>
<l>Qui starai tu poco tempo silvano,</l>
<l>E sarai meco, senza fine, cive</l>
<l>Di quella Roma onde Cristo è Romano;</l></lg>
<lg>
<l>Però, in pro del mondo che mal vive,</l>
<l>Al carro tieni or gli occhi, e, quel che vedi,</l>
<l>Ritornato di là, fa che tu scrive.</l></lg>
<lg>
<l>Così Beatrice; ed io, che tutto a piedi</l>
<l>De' suoi comandamenti era devoto,</l>
<l>La mente e gli occhi, ov'ella volle, diedi.</l></lg>
<lg>
<l>Non scese mai con sì veloce moto</l>
<l>Fuoco di spessa nube, quando piove</l>
<l>Da quel confine che più ha remoto,</l></lg>
<lg>
<l>Com'io vidi calar l'uccel di Giove</l>
<l>Per l'arbor giù, rompendo della scorza,</l>
<l>Non che de' fiori e delle foglie nuove;</l></lg>
<lg>
<l>E ferio il carro di tutta sua forza,</l>
<l>Ond'ei piegò, come nave in fortuna,</l>
<l>Vinta dall'onde, or da poggia or da orza.</l></lg>
<lg>
<l>Poscia vidi avventarsi nella cuna</l>
<l>Del trionfal veiculo una volpe,</l>
<l>Che d'ogni pasto buon parea digiuna.</l></lg>
<lg>
<l>Ma, riprendendo lei di laide colpe,</l>
<l>La Donna mia la volse in tanta futa,</l>
<l>Quanto sofferson l'ossa senza polpe.</l></lg>
<lg>
<l>Poscia, per indi ond'era pria venuta,</l>
<l>L'aquila vidi scender giù nell'arca</l>
<l>Del carro, e lasciar lei di sè pennuta.</l></lg>
<lg>
<l>E qual esce di cuor che si rammarca,</l>
<l>Tal voce uscì del cielo, e cotal disse;</l>
<l>O navicella mia, com' mal se' carca!</l></lg>
<lg>
<l>Poi parve a me che la terra s'aprisse</l>
<l>Tr'ambo le ruote, e vidi uscirne un drago,</l>
<l>Che per lo carro su la coda fisse:</l></lg>
<lg>
<l>E, come vespa che ritragge l'ago,</l>
<l>A sè traendo la coda maligna,</l>
<l>Trasse del fondo, e gissen vago vago.</l></lg>
<lg>
<l>Quel che rimase, come di gramigna</l>
<l>Vivace terra, bella piuma offerta,</l>
<l>Forse con intenzion casta e benigna,</l></lg>
<lg>
<l>Si ricoperse, e funne ricoperta</l>
<l>E l'una e l'altra ruota e il temo, in tanto</l>
<l>Che più tiene un sospir la bocca aperta.</l></lg>
<lg>
<l>Trasformato così il dificio santo</l>
<l>Mise fuor teste per le parti sue,</l>
<l>Tre sovra il temo, ed una in ciascun canto.</l></lg>
<lg>
<l>Le prime eran cornute come bue;</l>
<l>Ma le quattro un sol corno avean per fronte:</l>
<l>Simile mostro visto ancor non fue.</l></lg>
<lg>
<l>Sicura, quasi rocca in alto monte,</l>
<l>Seder sovr'esso una puttana sciolta</l>
<l>M'apparve con le ciglia intorno pronte.</l></lg>
<lg>
<l>E, come perchè non li fosse tolta,</l>
<l>Vidi di costa a lei dritto un gigante,</l>
<l>E baciavansi insieme alcuna volta;</l></lg>
<lg>
<l>Ma, perchè l'occhio cupido e vagante</l>
<l>A me rivolse, quel feroce drudo</l>
<l>La flagellò dal capo insin le piante.</l></lg>
<lg>
<l>Poi, di sospetto pieno e d'ira crudo,</l>
<l>Disciolse il mostro, e trassel per la selva</l>
<l>Tanto, che sol di lei mi fece scudo</l></lg>
<lg>
<l>Alla puttana ed alla nuova belva.</l></lg></div3>
<div3 n="Introduzione">
<p>In questo penultimo capitolo l'autore tocca otto cose, le quali toccano tutte lo stato della Chiesa e al suo decorso. La prima cosa continua suo poema mostrando la vaghezza ch'avea di riguardare Beatrice. La seconda cosa fa tornare al cielo quello esercito di santi antidetto, cioè li candelabri e li vecchi e li animali. La terza cosa tocca come lo griffone lasciò legato lo carro ad una pianta, la quale era tutta sfogliata, e volò dritto agli altri al cielo. La quarta cosa fa che la predetta pianta in chi è legato lo carro, frondificò e fiorìo. La quinta cosa s'addormentò, poi si destò e vide gran luce. La sesta cosa fa menzione e comparazione della ditta luce a simile a quella in che Cristo apparve a' tre apostoli in la trasfigurazione sua. La settima introduce visione dello essere della Chiesa per alcune metafore e allegorie. La ottava e ultima compie suo capitolo descrivendo alcuna cosa de' rettori e guidatori della Chiesa.</p>
<p>Universalmente l'autore intende nelle predette otto cose descrivere l'essere della Chiesa di Dio quanto in sè come lucida, preclara e laudabile. E questo quanto all'una parte. All'altra parte intende manifestare lo malo portamento che fanno d'essa li suoi pastori, siccome chiaro apparirà nella esposizione del testo.</p>
<p>Alla prima cosa che tocca l'autore delle connumerate si è da sapere che la Chiesa di Dio quanto in sè è prodotta in lo mondo ad utilitade della umana generazione, acciò che per lo peccato dei primi parenti e poi per lo proprio peccato l'uomo caduto di grazia, possa rilevarsi e acquistare quella seconda vita, che mai non aspetta morte, la quale Chiesa è la congregazione dei fedeli cristiani. Hae la ditta Chiesa di due condizioni di genti; l'una è la Chiesa alla quale è ordinata l'amministrazione delle cose sacre, e l'ufficio d'ammaestrare le regole e li articoli della ditta fede cristiana; l'altra condizione è lo popolo cristiano, lo quale è suddito e dee essere obbediente alla detta regolazione d'articoli di fede. Onde considerando la santa Chiesa in sè, che è la congregazione fedele e adovratrice delli articoli della fede eseguitori della giustizia di quello unico sacerdote che fu Cristo, ella è chiara in quanto ammaestra veritade, ella è lucida in quanto promette tanta chiarezza come li radii di vita eterna, ella è laudabile in quanto ordina l'uomo nella prima vita a virtude, e sottraggelo da' vizii. E però l'autore con grande lucidezza introduce lo predetto esercito in sua visione, con grande dolcezza d'armonia in suo audito, con grandi varietadi e significazioni e meraviglie in sua apparenzia.</p>
<p>Alla seconda cosa connumerata nel preambolo è da sapere che l'autore per allegoria fa ritornare al cielo tutto lo predetto esercito, quasi a dire che ogni spiritualità se n'è ita in cielo, e in terra è rimaso solo l'officio e la giurisdizione della Chiesa, la quale è rimasa e rimane ne' moderni pastori, e, siccom'è detto nel libro del Purgatorio, elli è concesso che tale autorità si trasferra d'una persona in altra, imperquello che li uomini sono tutti mortali, e se ciò non fosse li pastori verrebbono tutti meno, e così porterebbe difetto lo popolo cristiano in processo di tempo. E questo è contra quello errore che tenea che li moderni non avevano quella giurisdizione in assolvere e legare ch'ebbe san Piero e gli altri apostoli di Cristo.</p>
<p>Alla terza cosa è da sapere che l'autore intende per questa pianta sfogliata la obbedienzia, alla quale lo griffone, cioè Cristo, lasciò la sua Chiesa ligata, acciò che mai non si partisse dalla obbedienza della commissione per lui fatta sì in le scritture del vecchio testamento, come eziandio in le predicazioni per lui in questo mondo fatte. E puossi denotare che chi usa tal carro o discioglia dalla ditta obbedienzia fa suo lavoriero contra lo volere del griffone, nè non la drizza nel suo felice segno.</p>
<p>Alla quarta cosa è da sapere che, siccom'è detto, la predetta pianta spogliata da foglie hae per allegoria a significare obbedienzia. Or intende ello che per la disubbidienzia de' primi parenti, cioè Adam e Eva, ella fu privata delle sue foglie; quasi a dire: la generazione umana per lo ditto peccato fu spogliata da dono e da grazia celestiale; ma per lo avvenimento di Cristo la detta pianta pullulò e mise foglie, quasi a dire: tornò in grazia la ditta umana spezia. Vero è che 'l soggiunge che 'l colore della verdura e renovellagione non avea tanto colore come rosa ma più che viola; per lo colore della rosa intende lo stato della innocenzia, il quale è nel supremo grado della carità; lo colore della viola intende lo stato secondo felicità temporale. Sichè l'autore intende che per la morte di Cristo la umana generazione è ridrizzata a stato spirituale, ma non a stato di innocenzia; e però pone la pianta germogliare foglie di diverso colore.</p>
<p>Alla quinta cosa è da sapere che l'autore pone in visione per sommo queste cose, acciò che non potesse essere capto in sermone, imperquello che la invidia è molto radicata nel cuore de' potenti e 'l demonio volontiera introduce l'uomo a peccare; e basti a questa parte quel ch'è detto.</p>
<p>Alla sesta cosa è da sapere che l'autore esemplifica la chiarezza di quello esercito alla chiarezza della trasfigurazione di Cristo, sì come scrive san Matteo, XVII, nello Evangelio, che si trasfigurò a tre apostoli, cioè san Piero, san Giacomo, e san Giovanni, e a quelli parve vedere ai piè di Cristo Moises ed Elia, poi sì come la detta chiarezza sparve, e Moises ed Elia, e tornarono nel pristino stato; così la chiarezza di quello esercito sparìo e non rimase se non il carro con le sette donne e con Beatrice a demostrare che la Chiesa rimase sola e oscura dopo la morte delli apostoli e santi, e rimase accompagnata dalla scienzia di teologia, la quale tratta sì circa le quattro vertudi morali come eziandio delle speculative.</p>
<p>La settima e la ottava cosa appariranno nella esposizione del testo di Dante</p></div3>
<div3><head>vv. 1-3</head>
<p>Qui seguendo il poema mostra sua disposizione.</p>
<p><add resp="ed">2</add> Dieci anni erano passati che Beatrice era morta, ed elli avea avuto fede di vederla; quasi a dire che dieci anni stette vagabondo ed errante.</p>
<p><add resp="ed">3</add> Cioè ch'era tutto adatto a speculare e ogni altra delettazione era spenta e ammorzata</p></div3>
<div3><head>vv. 4-6</head>
<p>Cioè tanto delettabile era quella vista ch'essa era parete a non lasciare a lui altro speculare</p></div3>
<div3><head>vv. 7-12</head>
<p>Nota che l'autore tiene che 'l suo guardare a Beatrice sia naturale, imperquello ch'ella è suo dovere, cioè lo luogo e 'l segno a che dee essere dritta ogni speculazione umana. E così si segue che essendo l'autore in tale speculazione ed elli intese ad altro che tal moto fosse violento, e però dice <emph>per forza</emph>.</p>
<p><add resp="ed">8</add> Cioè da quelle sette donne, le quali, siccome è detto, stavano alle rote del carro.</p>
<p>Qui vuole l'autore mostrare per esemplo per la virtù visiva la differenzia della chiarezza ch'era da guardare a Beatrice a guardare a quelle sette donne. E sta lo esemplo in questo modo, che siccome l'occhio, che ha guardato nel sole, muta guardatura, sta alcuno tempo però che non può decernere alcuna cosa se non che 'l senso del viso non costringe le sue parti e poi discerne, così l'occhio dell'autore quando ebbe veduto Beatrice, poi mutò a guardare le donne, permase alcuno tempo che niente distinguea</p></div3>
<div3><head>vv. 13-15</head>
<p><add resp="ed">13</add> Cioè dopo la disposizione.</p>
<p><add resp="ed">14</add> Nota perchè 'l pogna che le predette donne lucesseno poco, ello intende per rispetto alla lucidezza di Beatrice, che è in superlativo grado chiara, non però che le ditte donne non abbiano grande eccellenzia di luce</p></div3>
<div3><head>vv. 16-18</head>
<p>Chiaro appare come tutto quello esercito se ne ritornava, com'è detto.</p>
<p><add resp="ed">18</add> Cioè con quella chiarezza che è posta di sopra. <emph>Ivi</emph>. <emph>Ecco le sette fiamme</emph>, cioè li sette candelabri</p></div3>
<div3><head>vv. 19-24</head>
<p>Qui esemplifica che siccome le osti quando vogliono mutare campo attendeno tutti alla loro insegna, e vanno non per linea retta, ma circolare in tal modo che li scudi sempre stanno di fuori, siccome descrive Vegezio <emph>De re militari</emph>, così quello esercito drieto alle prime insegne si mosse e tutto passò lo luogo dello autore innanzi che lo carro si mutasse; quasi a dire che ogni scrittura alla morte di Cristo fue compiuta, e così come la Chiesa cominciò allora, così passato tutto quello esercito cominciò a muoversi lo carro; e però dice: <emph>Pria che piegasse il carro il primo legno</emph>, cioè lo timone</p></div3>
<div3><head>vv. 25-27</head>
<p>Cioè che 'l carro cominciò ad essere tratto dal griffone, e le donne partite per tre e quattro seguivan le ruote</p></div3>
<div3><head>vv. 28-30</head>
<p>Cioè la contessa Matelda. Stazio e l'autore erano apresso le tre donne; e diceli in questo modo: siccome è detto dal lato destro del carro si erano le tre virtudi, e 'l carro si mosse verso il lato dritto, siccome è detto che fanno i cavalieri per andare coverti sotto li scudi. Seguesi adunqua che in quello primo moto la ruota dritta fèsse minor moto, e la sinistra maggiore; e però intendendo della ruota destra dice dello <emph>minor arco</emph></p></div3>
<div3><head>vv. 31-33</head>
<p>Segue il poema dicendo che quel luogo era disabitato per colpa d'Eva che credette al serpente, cioè per colpa dell'originale peccato.</p>
<p><add resp="ed">33</add> Per adornare il poema pone ch'elli andavano a verso e a voce di canto angelico</p></div3>
<div3><head>vv. 34-36</head>
<p>Cioè per spazio di tre balestrate.</p>
<p><add resp="ed">36</add> Per questo intende l'autore che la teologia vide dispartita dalla Chiesa, quasi dica che li rettori d'essa e pastori saranno differenti a teologia e non saranno con essa alcun tempo</p></div3>
<div3><head>vv. 37-42</head>
<p>Segue il poema; cioè che redarguivano eziandio Adamo, perocchè per sua inobbedienzia tale luogo era perduto alla umana generazione.</p>
<p><add resp="ed">38</add> Cioè che vide uno altissimo arbore sfogliato, ma sua chioma, cioè le sue brocche erano di grande compreso, ed era tanto che se 'l ditto arbore fosse stato ne' boschi d'India, dove sono li maggiori arbori del mondo, ello sarebbe guardato per grande maraviglia; e intende questa pianta l'autore l'arbore della vita, del quale fu contradiato a' primi parenti lo mangiare del suo frutto; la quale pianta, com'è detto, hae a significare per allegoria la obbedienzia</p></div3>
<div3><head>vv. 43-45</head>
<p>Queste parole pone l'autore a commendazione di Cristo, il quale non guastò, cioè non ruppe obbedienzia, ma solo fu obbediente, siccome scrive l'Apostolo: <emph>Christus factus est obbediens usque ad mortem</emph>.</p>
<p><add resp="ed">45</add> Quasi a dire: chi ne gusta mal torce sua voglia. Or queste parole diceano tutto lo esercito predetto</p></div3>
<div3><head>vv. 46-48</head>
<p>Cioè lo griffone, che è di due spezie, cioè mezzo quadrupede e mezzo uccello; il quale figura Cristo, com'è detto: <emph>Sì si conserva il seme d'ogni giusto</emph>, quasi a dire: quel che è obbediente si è giusto e così vive in eterno</p></div3>
<div3><head>vv. 49-51</head>
<p>Chiaro appare nel testo. L'allegoria si è che Cristo lasciò la Chiesa ligata ad obbedienzia</p></div3>
<div3><head>vv. 52-60</head>
<p>Qui intende l'autore descrivere come la ditta pianta si rinnovellò, e dicelo per esemplo in tal modo: quando la gran luce casca, cioè quando la luce del sole viene alla terra mischiata colla luce della costellazione che segue alla lasca, cioè al segno del Pesce, la quale è costellazione d'Ariete, allora le nostre piante, cioè li nostri arbori, s'impregnano d'umore novello, e innanzi che 'l sole sia al luogo dov'è li suoi corsari in quella ora, cioè nella costellazione di Tauro, elli si rinnovellano di foglie pullulando e colorando sua scorza di nuovo colore; così quella pianta che prima era sfogliata e parea secca, pullulò le foglie, e divenne suo colore meno ardente che li rose vermiglie e più ardente che colore violato. Ed è da notare che gli autori <emph>fabulose</emph> metteno che 'l sole è portato per lo cielo suso uno carro il quale è menato da cavalli; or è bisogno che quelli cavalli precedano lo corpo del sole, sichè se 'l sole è nell'Ariete, li suoi corsari, cioè li cavalli, sono in Tauro</p></div3>
<div3><head>vv. 61-63</head>
<p>Detto l'autore della trasfigurazione della pianta, qui tocca che li fu cantato uno inno, lo quale elli non descrive perchè non lo intese, soggiungendo come li prese sonno. Le quali parole sono prodotte a adornamento del suo poema</p></div3>
<div3><head>vv. 64-69</head>
<p>Qui si vuole elli l'autore scusare se non descrive tale inno, imperquello che tale briga sarebbe a descrivere lo come a dipingere lo modo come s'addormentò Argo per lo suono delle fistole di Siringa, com'è detto nel vigesimo ottavo capitolo del Purgatorio, lo quale sarebbe difficile e imbrigoso, imperquello che a suonare ello non si può fingere, cioè mettere <emph>modo poetico</emph> in iscrittura</p></div3>
<div3><head>vv. 70-72</head>
<p>Chiaro appare come si fa menzione di quello <emph>interim</emph> che fue fine a quello quando ch'ello si destò.</p>
<p><add resp="ed">71</add> Or qui per esemplo vuole l'autore descrivere quella chiarezza che surgèo comparandola a quella lucidezza ch'apparve Cristo a tre discepoli, siccome scrive santo Matteo XVII, che dice: <emph>Et post dies sex assumpsit Christus Petrum, Iacobum et Iohannem, et duxit illos in montem excelsum seorsum, et transfiguratus est coram illis, et vestimenta eius facta sunt splendida et candida nimis sicut nix et qualia fulo non potest super terram candida facere. Et apparuit illis Elyas et Moyses et erant loquentes cum Yhesu</emph>, etc. E poi ciascuno de' predetti discepoli rividono Cristo nel pristino stato senza tale lucidezza, siccome nel detto luogo è scritto: <emph>Et accessit Yhesus et tetigit eos dixitque eis: surgite et nolite timere; levantes autem oculos suos, viderunt neminem nisi solum Yhesum</emph>. Or così a simile la detta compagnia li sparve, e solo vide sovra sè la Contessa</p></div3>
<div3><head>vv. 73-81</head>
<p><emph>Quali a veder</emph>. Intende la chiarezza e le parole che udirono li predetti apostoli nella trasfigurazione predetta.</p>
<p><add resp="ed">74</add> <emph>Del suo pome</emph>, cioè della visione di Dio, della quale li angeli sono ghiotti e vaghi.</p>
<p><add resp="ed">79</add> Siccom'è detto, quando sparìo Elyas e Moyses nella detta trasfigurazione</p></div3>
<div3><head>v. 88</head>
<p><emph>La compagnia che la circonda</emph>, cioè le sette virtudi</p></div3>
<div3><head>vv. 91-93</head>
<p><emph>E se fu più lo suo parlar diffuso</emph>, cioè se la Contessa disse altro non lo sa l'autore perchè tornò a guardar Beatrice</p></div3>
<div3><head>v. 94</head>
<p><emph>Sola sedeasi</emph>, cioè Beatrice</p></div3>
<div3><head>v. 95</head>
<p>Cioè lo carro, quasi a dire ch'essa è guardia della Chiesa</p></div3>
<div3><head>v. 96</head>
<p>Cioè lo griffone che è di due forme, com'è detto</p></div3>
<div3><head>vv. 97-99</head>
<p>Chiaro appare come le virtudi sono libere di impedimento</p></div3>
<div3><head>vv. 100-105</head>
<p>Qui dice Beatrice all'autore: tu starai poco in questo luogo, cioè nel Purgatorio, quando verrai alla seconda vita, e sì n'andrai a quella santa città nella quale Cristo permane, cioè nel Paradiso. E poi soggiunge: acciò che sia utile alli umani, metti in iscritto quella visione, che vedrai quando sarai tornato al mondo, quasi a dire; se 'l si saprà questo difetto e disordine de' pastori si correggerà</p></div3>
<div3><head>vv. 109-111</head>
<p>Qui comincia la visione, e dice che vide discendere l'uccello di Iove, cioè l'aquila, nella quale spezia, secondo descrizione poetica, descendea Iuppiter in terra, siccome è detto di Ganimede nel capitolo IX del Purgatorio. E questa aquila venia rompendo e stracciando l'arbore a che era legato lo carro, poi percosse nel detto carro e fecelo tutto piegare e miselo in simile movimento come mette la fortuna del mare lo navilio. Dopo questo vide una volpe magrissima e brutta salire nel detto carro, ed essendo in esso Beatrice sgridandola e reprendendola, la cacciò via in tanta fuga quante s'avvenia a tal bestia; la quale avea tale magrezza e tanta, che solo possedea l'ossa senza alcuna carne, ovvero polpa. Poi vide descendere un'altra aquila per la via della prima, e quando fue suso lo carro sì si spennò tutta, delle quali penne lo carro si coverse tutto, e sì tosto come tali penne coversono il carro, ello udìo una voce che lamentandosi dicea: oh nave mia come tu hai malvagio carico! Poi li parve che tra le ruote del carro s'aprisse la terra, e uscissene un drago lo quale menò la sua coda suso per lo carro, e con quella coda trasse del fondo del carro alcuna parte e andossene molto vago, pulito e allegro. Poi dice che vide con le penne che gli erano rimase, ricovrirsi lo carro tutto con le ruote di subito, e farsi come uno animale senza membra. Poi dice che questo animale si organò di sette teste, delle quali le tre erano sovra lo timone, e le quattro erano suso lo carro in ciascuno canto una; e dice che le tre teste del timone avea ciascuna due corna per teste, le altre quattro avevano pure uno corno per testa. Poi dice che vide suso la ditta bestia una puttana e uno gigante, che stavano abbracciati insieme, e andavansi baciando. Poi dice che la ditta puttana guardò allo autore, e 'l gigante se n'accorse e battella e flagellolla dal capo ai piedi, e siccome pieno d'ira disciolse questo animale mostro dalla pianta, e 'l ditto animale avendo addosso la puttana e 'l gigante, fuggìo per la selva tanto lungi che non dicernea se non lo gigante. E fino a questo termine di visione sua si contiene nel presente capitolo come appare nel testo. La quale visione hae a significare per allegoria lo modo del reggimento de' pastori e secolari della Chiesa di Dio in questo modo. L'aquila prima che fragellò la pianta e fece tanto piegare lo carro, significa li predecessori di Costantino imperadore, li quali imperadori funno perseguitori della Chiesa di Dio e molto percoteano ne' fedeli e scacciavanli, sì ch'era come la nave che è nella tempesta combattuta. La volpe magrissima hae a significare la Chiesa, la quale venne ne' fedeli, e assomigliala l'autore a volpe, imperquello che è uno animale pieno di vizii; quasi a dire che gli argomenti eretici hanno tanto di scaltrimento in sè, ch'elli fanno errare li fedeli; ponela eziandio magrissima e senza carne a mostrare come li detti argomenti sono senza veritade. Poi mostra come per la veritade della scienzia di teologia le dette eresie sono cacciate, infugate e redotte a nulla; sì come eziandio si fa vendetta delli eretici che si ardeno e non rimane se non la cenere che è la materia che prima era sotto forma dell'ossa. La seconda aquila che discese e spennossi, delle quali penne si coverse tutto lo carro, significa Costantino imperadore, lo quale dotò la Chiesa delle ricchezze temporali. La voce del lamento, ch'elli udìo, significa quella che discese dal cielo quando fu per lo ditto Costantino dotata la Chiesa sì com'è detto; la qual disse: <emph>Hodie diffusum est venenum in ecclesia Dei</emph>. Lo drago che uscì dalla terra fra due ruote significa Maometto, il quale ne portò a sua legge grande parte de' fideli della Chiesa, e picciola parte ne rimase al carro. Poi quando mette che si coverse lo carro delle penne, hae a significare che quelli fideli che rimasono, accettonno e vollono possedere beni temporali e dice: forse a buon intendimento, cioè elli vollono possedere quello che ad essi è necessario a sostentare sua vita, ma par che tale se lo intendimento fu buono come reo, lo suo effetto fosse pur reo, imperquello che tali penne generano uno animale mostro, come apparirà. Le membra che vide organarsi in lo ditto animale hanno a significare li sette vizii capitali, li quali vizii entronno nella Chiesa sì tosto com'ella possedìo ricchezze temporali, li quali sono superbia, ira, avarizia, invidia, lussuria, accidia e gola. E perchè li primi tre peccati offendono doppio, cioè a Dio e al prossimo, sì li figura per quelle tre teste del timone ch'aveano ciascuna due corna. E perchè li altri quattro sono pure diretti contra lo prossimo, si pone a ciascuno pure uno corno. Per la puttana intende lo sommo pastore, cioè il papa, lo quale dee reggere la Chiesa. Per lo gigante intende quelli della casa di Francia, li quali hanno stuprato e avolterato la Chiesa di Dio puttaneggiando con li papi; e ogni fiata che li papi hanno guardato verso lo popolo cristiano, cioè hanno voluto rimuoversi e astenersi da tale avolterio, li detti giganti, cioè quelli della casa di Francia hanno flagellatoli e infine mortoli, e ridottoli a suo volere, sichè di tale compagnia non è paruto per rettore se non lo gigante, ed esso quella ha guidata a suo piacere e condotta. E questa brevemente è la allegoria della visione dell'autore di quella parte, che è nel presente capitolo. Dal superchio ovvero avvanzo si tratterà nel seguente capitolo <emph>deo concedente</emph>. Ed acciò che alcuno esemplo o vocabolo non procedesse troppo oscuro nel testo, sì continueremo al modo usato la esposizione d'esso seguendo a quel punto dove lasciammo che disse: <emph>Non scese mai</emph>... <emph>Fuoco di spessa</emph> etc. Nota che l'autore vuole computare lo moto della prima aquila a quello del fuoco che discende dalla nuvola spessa. Circa la qual cosa è da sapere che, siccome dice lo Filosofo nella sua Metaura, ello si genera nelle nuvole spesse una saetta della spessezza della nuvola, la quale per impetuoso moto di vapori secchi, che non possono ascendere per la spessezza della nube, descendeno giuso verso lo centro e per la sua spessitade si infiammano, e illuminano così lo aire come appare a senso. Or vuole dire l'autore che 'l detto folgore non ha così impetuoso e veloce movimento come ebbe la prima aquila nel suo descenso; quasi dica: con ogni suo podere offendeano e perseguiano la Chiesa.</p>
<p><add resp="ed">111</add> Cioè tanto quanto più s'agenera alto quello folgore, tanto più veloce descende; e questo avviene perchè quanto lo vapore più ascende, tanto più è secco, ed è più abile al movimento</p></div3>
<div3><head>v. 117</head>
<p><emph>Orza</emph>. È una corda che tira entro la vela dallo lato della antenna più basso, la quale quando si va ad orza piega lo navilio in quel lato, imperochè la sarta della vela da quello lato prende più vento, e per lo impeto del suo movimento carica giuso</p></div3>
<div3><head>v. 118</head>
<p>Intende lo contenere del carro, cioè lo popolo de' fedeli, com'è detto</p></div3>
<div3><head>v. 119</head>
<p><emph>Veicolo</emph>, cioè officio</p></div3>
<div3><head>v. 121</head>
<p><emph>Laide colpe</emph>, cioè argomenti falsi</p></div3>
<div3><head>v. 122</head>
<p><emph>La donna mia</emph>, cioè Beatrice</p></div3>
<div3><head>v. 124</head>
<p>Cioè per giurisdizione imperiale</p></div3>
<div3><head>vv. 127-129</head>
<p>Cioè che la voce sillabicò tutto a modo come è sillabicata da cuore che si lamenti per alcuna offesa a lui fatta.</p>
<p><add resp="ed">129</add> Cioè: O Chiesa</p></div3>
<div3><head>vv. 130-132</head>
<p>Cioè che Maometto con argomenti del vecchio e nuovo testamento fece sua persuasione</p></div3>
<div3><head>v. 133</head>
<p>Per questo ago intende la sottrazione, per la quale, esemplificando, la vespa tragge suo alimento</p></div3>
<div3><head>v. 136</head>
<p>Cioè quel popolo ch'era arradicato nella fede tutto a modo come la gramigna si inradica alla terra, sì rimase</p></div3>
<div3><head>v. 137</head>
<p>Cioè dei beni temporali a loro offerti per Costantino</p></div3>
<div3><head>vv. 142-144</head>
<p>Quasi a dire che le temporali ricchezze fanno la Chiesa essere altra ch'ella non dee, e essere sotto altra forma, siccome lo Filosofo dice in li suoi principii: <emph>Forma est quae dat esse rei</emph> etc</p></div3>
<div3><head>vv. 148-150</head>
<p>Qui mostra sicurtade e intimidezza ch'hanno li pastori di peccare.</p>
<p><add resp="ed">149</add> Nota che chi usa suo podere disordinato fa opera puttanesca.</p>
<p><add resp="ed">150</add> Quasi astuta e abile a tutti i mali</p></div3>
<div3><head>vv. 151-153</head>
<p><add resp="ed">151</add> <emph>Di costa</emph>, cioè appresso. <add resp="ed">153</add> Nota che li giganti eccedeno lo umano limite; epperò è dritto esemplo e metafora a significare li regi di Francia in tale similitudine.</p>
<p>Nota la mutua volontade, la quale denota colpa da ciascuna parte</p></div3>
<div3><head>v. 155</head>
<p><emph>Drudo</emph>, cioè lo gigante</p></div3>
<div3><head>v. 158</head>
<p><emph>Disciolse il mostro</emph>, cioè l'animale predetto</p></div3>
<div3><head>v. 160</head>
<p><emph>Ed alla nuova belva</emph>, cioè quello medesimo animale.</p>
<p>E qui compie lo penultimo capitolo.</p></div3></div2>

<div2><head>XXXIII</head>

<div3 n="Versi">
<lg>
<l><emph>Deus, venerunt gentes</emph>, alternando,</l>
<l>Or tre or quattro, dolce salmodìa</l>
<l>Le donne incominciaro, lagrimando:</l></lg>
<lg>
<l>E Beatrice sospirosa e pia</l>
<l>Quelle ascoltava sì fatta, che poco</l>
<l>Più alla croce si cambiò Maria.</l></lg>
<lg>
<l>Ma poichè l'altre vergini dier loco</l>
<l>A lei di dir, levata dritta in piè,</l>
<l>Rispose, colorata come fuoco:</l></lg>
<lg>
<l><emph>Modicum, et non videbitis me,</emph></l>
<l><emph>Et iterum</emph>, Sorelle mie dilette,</l>
<l><emph>Modicum, et vos videbitis me</emph>.</l></lg>
<lg>
<l>Poi le si mise innanzi tutte e sette,</l>
<l>E dopo sè, solo accennando, mosse</l>
<l>Me e la Donna, e il Savio che ristette.</l></lg>
<lg>
<l>Così sen giva, e non credo che fosse</l>
<l>Lo decimo suo passo in terra posto,</l>
<l>Quando con gli occhi gli occhi mi percosse;</l></lg>
<lg>
<l>E con tranquillo aspetto: Vien più tosto,</l>
<l>Mi disse, tanto che s'io parlo teco,</l>
<l>Ad ascoltarmi tu sie ben disposto.</l></lg>
<lg>
<l>Sì com'i' fui, com'io doveva, seco,</l>
<l>Dissemi: Frate, perchè non t'attenti</l>
<l>A dimandare omai venendo meco?</l></lg>
<lg>
<l>Come a color, che troppo reverenti,</l>
<l>Dinanzi a' suoi maggior parlando sono,</l>
<l>Che non traggon la voce viva a' denti,</l></lg>
<lg>
<l>Avvenne a me, che senza intero suono</l>
<l>Incominciai: Madonna, mia bisogna</l>
<l>Voi conoscete, e ciò ch'ad essa è buono.</l></lg>
<lg>
<l>Ed ella a me: Da tema e da vergogna</l>
<l>Voglio che tu omai ti disviluppe,</l>
<l>Sì che non parli più com'uom che sogna.</l></lg>
<lg>
<l>Sappi che il vaso che il serpente ruppe,</l>
<l>Fu, e non è; ma chi n'ha colpa creda</l>
<l>Che vendetta di Dio non teme suppe.</l></lg>
<lg>
<l>Non sarà tutto tempo senza reda</l>
<l>L'aquila che lasciò le penne al carro,</l>
<l>Perchè divenne mostro e poscia preda;</l></lg>
<lg>
<l>Ch'io veggio certamente, e però il narro,</l>
<l>A darne tempo, già stelle propinque,</l>
<l>Sicure d'ogni intoppo e d'ogni sbarro;</l></lg>
<lg>
<l>Nel quale un cinquecento diece e cinque,</l>
<l>Messo di Dio anciderà la fuia,</l>
<l>Con quel gigante che con lei delinque.</l></lg>
<lg>
<l>E forse che la mia narrazion buia,</l>
<l>Qual Temi e Sfinge, men ti persuade,</l>
<l>Perch'a lor modo lo intelletto attuia;</l></lg>
<lg>
<l>Ma tosto fien li fatti le Naiade,</l>
<l>Che solveranno questo enigma forte,</l>
<l>Senza danno di pecore e di biade.</l></lg>
<lg>
<l>Tu nota; e, sì come da me son porte</l>
<l>Così queste parole, insegna a' vivi</l>
<l>Del viver ch'è un correre alla morte;</l></lg>
<lg>
<l>Ed aggi a mente, quando tu le scrivi,</l>
<l>Di non celar qual hai vista la pianta,</l>
<l>Ch'è or due volte dirubata quivi.</l></lg>
<lg>
<l>Qualunque ruba quella o quella schianta,</l>
<l>Con bestemmia di fatto offende Dio,</l>
<l>Che solo all'uso suo la creò santa.</l></lg>
<lg>
<l>Per morder quella, in pena e in disio</l>
<l>Cinquemil'anni e più, l'anima prima</l>
<l>Bramò colui che il morso in sè punìo.</l></lg>
<lg>
<l>Dorme lo ingegno tuo, se non istima</l>
<l>Per singular cagione essere eccelsa</l>
<l>Lei tanto, e sì travolta nella cima.</l></lg>
<lg>
<l>E, se stati non fossero acqua d'Elsa</l>
<l>Li pensier vani intorno alla tua mente,</l>
<l>E il piacer loro un Piramo alla gelsa,</l></lg>
<lg>
<l>Per tante circostanze solamente</l>
<l>La Giustizia di Dio, nello interdetto,</l>
<l>Conosceresti all'alber moralmente.</l></lg>
<lg>
<l>Ma, perch'io veggio te nello intelletto</l>
<l>Fatto di pietra ed impetrato tinto,</l>
<l>Sì che t'abbaglia il lume del mio detto,</l></lg>
<lg>
<l>Voglio anche, e se non scritto, almen dipinto,</l>
<l>Che il te ne porti dentro a te per quello</l>
<l>Che si reca il bordon di palma cinto.</l></lg>
<lg>
<l>Ed io: Sì come cera da suggello,</l>
<l>Che la figura impressa non trasmuta,</l>
<l>Segnato è or da voi lo mio cervello.</l></lg>
<lg>
<l>Ma perchè tanto sovra mia veduta</l>
<l>Vostra parola disiata vola,</l>
<l>Che più la perde quanto più s'aiuta?</l></lg>
<lg>
<l>Perchè conoschi, disse, quella scuola</l>
<l>Ch'hai seguitata, e veggi sua dottrina</l>
<l>Come può seguitar la mia parola;</l></lg>
<lg>
<l>E veggi vostra via dalla divina</l>
<l>Distar cotanto, quanto si discorda</l>
<l>Da terra il ciel che più alto festina.</l></lg>
<lg>
<l>Ond'io risposi lei: Non mi ricorda</l>
<l>Ch'io straniassi me giammai da voi</l>
<l>Nè honne coscienzia che rimorda:</l></lg>
<lg>
<l>E, se tu ricordar non te ne puoi,</l>
<l>Sorridendo rispose, or ti rammenta</l>
<l>Sì come di Letè beesti ancòi;</l></lg>
<lg>
<l>E, se dal fumo fuoco s'argomenta,</l>
<l>Cotesta oblivion chiaro conchiude</l>
<l>Colpa nella tua voglia altrove attenta.</l></lg>
<lg>
<l>Veramente oramai saranno nude</l>
<l>Le mie parole, quanto converrassi</l>
<l>Quelle scovrire alla tua vista rude.</l></lg>
<lg>
<l>E più corrusco, e con più lenti passi,</l>
<l>Teneva il Sole il cerchio di merigge,</l>
<l>Che qua e là, come gli aspetti, fassi,</l></lg>
<lg>
<l>Quando s'affisser, sì come s'affigge</l>
<l>Chi va dinanzi a gente per iscorta,</l>
<l>Se truova novitate in sue vestigge,</l></lg>
<lg>
<l>Le sette donne al fin d'un'ombra smorta,</l>
<l>Qual sotto foglie verdi e rami nigri</l>
<l>Sovr'a' suoi freddi rivi l'Alpe porta.</l></lg>
<lg>
<l>Dinanzi ad esse Eufrates e Tigri</l>
<l>Veder mi parve uscir d'una fontana,</l>
<l>E quasi amici di partirsi pigri.</l></lg>
<lg>
<l>O luce, o gloria della gente umana,</l>
<l>Che acqua è questa che qui si dispiega</l>
<l>Da un principio, e sè da sè lontana?</l></lg>
<lg>
<l>Per cotal prego detto mi fu: Prega</l>
<l>Matelda che il ti dica; e qui rispose,</l>
<l>Come fa chi da colpa si dislega,</l></lg>
<lg>
<l>La bella Donna: Questo, ed altre cose</l>
<l>Dette li son per me; e son sicura</l>
<l>Che l'acqua di Letè non gliel nascose.</l></lg>
<lg>
<l>E Beatrice: Forse maggior cura,</l>
<l>Che spesse volte la memoria priva,</l>
<l>Fatto ha la mente sua negli occhi oscura.</l></lg>
<lg>
<l>Ma vedi Eunoè che là deriva:</l>
<l>Menalo ad esso, e, come tu se' usa,</l>
<l>La tramortita sua virtù ravviva.</l></lg>
<lg>
<l>Com'anima gentil che non fa scusa,</l>
<l>Ma fa sua voglia della voglia altrui,</l>
<l>Tosto com'è per segno fuor dischiusa;</l></lg>
<lg>
<l>Così, poi che da essa preso fui,</l>
<l>La bella Donna mossesi, ed a Stazio</l>
<l>Donnescamente disse: Vien con lui.</l></lg>
<lg>
<l>S'io avessi, Lettor, più lungo spazio</l>
<l>Da scrivere, io pur cantere' in parte</l>
<l>Lo dolce ber che mai noi m'avrìa sazio;</l></lg>
<lg>
<l>Ma perchè piene son tutte le carte</l>
<l>Ordite a questa Cantica seconda,</l>
<l>Non mi lascia più gir lo fren dell'arte.</l></lg>
<lg>
<l>Io ritornai dalla santissim'onda</l>
<l>Rifatto sì, come piante novelle</l>
<l>Rinnovellate di novella fronda,</l></lg>
<lg>
<l>Puro e disposto a salire alle stelle.</l></lg></div3>
<div3 n="Introduzione">
<p>In questo ultimo capitolo del Purgatorio tocca l'autore otto cose. La prima descrive lo compiangere che vide fare alle sette virtudi e a Beatrice del reggimento del carro detto nel precedente capitolo. La seconda tocca come la Chiesa non è in suo arbitrio, ma sottoposta alla signoria della casa di Francia, e <emph>per consequens</emph> non è alligata ad ubbidienzia. La terza poetando descrive e palesa come per uno duca si farà vendetta di tale offesa. La quarta tocca l'autore come Beatrice l'impose che tale visione dovesse porre in iscritto, acciò che esemplo e correzione potesse aggenerarsi tra li vivi. La quinta redargue Beatrice l'autore esponendoli che se non fosse stato vano nel mondo, tale visione non era necessaria, imperquello che per sè l'arebbe visto. La sesta a perfezione del poema denota lo tempo che era quando fue che vide tale conquerere. La settima tocca del fiume di Lete e dello Eunoe. La ottava impone silenzio al trattato del Purgatorio; e così compie suo capitolo.</p>
<p>Alla prima parte è da sapere che David volendo descrivere le percussioni che ebbe lo popolo d'Israel da altra gente straniera, scrisse quel Psalmo che dice: <emph>Deus, venerunt gentes in hereditatem tuam, inquinaverunt templum sanctum tuum</emph>, lo qual figura la percussione della Chiesa, e spezialmente da persone non adatte nè ordinate a ciò, siccome sono li secolari signori, li quali non denno stuprare la Chiesa, nè eziandio per modo simoniaco entrare in essa, della quale percussione ne pesa a Dio e alla veritade e al virtudioso vivere mondano. E però poetando pone l'autore che di cotale offensione Beatrice e le sette virtudi piangeano, e lamentavansi, siccome nel testo apparirà.</p>
<p>Alla seconda cosa è da sapere che quella cosa, che non è in suo libero arbitrio, non si può dire ch'ella sia per sè, ma puossi dire ch'ella sia ordinata da altri; e quello è per sè chi ha l'arbitrio a tale essere. E così dice l'autore in persona di Beatrice: La Chiesa fu già, cioè fue in suo arbitrio, ma ora non è, cioè che è suddita e serva di quelli della casa di Francia; sichè si può dire: la Chiesa non è, e quelli della casa di Francia sono; e se la Chiesa di Dio non è in suo arbitrio, il quale è usare le vestigie di Cristo, seguesi ch'ella non è più legata alla ubbidienzia di tali vestigii, ma è tutta in quel modo che piace alli predetti della casa di Francia.</p>
<p>Alla terza cosa è da sapere che la giustizia di Dio comporta un tempo oltraggio e persecuzione, poi mette mano alla spada e vendica e giudica e punisce cotanto acerbo quanto è la misura della colpa; e fa queste vendette in diversi modi, e sovra natura, cioè per miracolo, siccome fu quello di Oza del quale è detto in lo decimo di questo Purgatorio, e per modo naturale, siccome è quello di Tito che assediò Ierusalem, siccom'è detto nel XXI di questo Purgatorio. Or pone l'autore che lo esecutore della pena della predetta colpa sarà uno duca, lo quale perseguirà li mali pastori della Chiesa e li avolteratori di essa, e raddurralli a tale disposizione che di loro non si troverà; sì che la Chiesa elli drizzerà nel suo verace stato e costituiralla nel proprio arbitrio. E soggiunge che 'l vede tale esecutore per costellazione. Alla qual cosa è da sapere che quelle vendette che sono riposte nel divino intelletto non si possono sapere per modo di scienzia ma solo per revelazione fatta da Dio, il quale solo quello che sè medesmo intende, e però per costellazione non si può sapere ma lo ditto dell'autore si può salvare in questo modo. Elli discerne la gran colpa che è commessa per li detti avolteratori e mali pastori, la quale elli estima essere tanta che rincresce a Dio, e decerne li predetti essere sì fermi e sì grandi nel mondo, che non possono essere sottomessi se non per grandissima signoria e per grande sforzo. Or questa signoria quando dee avvenire nel mondo si può bene sapere per astrologia, siccome chiaro appare in lo libro di Albumazar <emph>Delle congiunzioni</emph>, che le congiunzioni dei superiori pianeti in alcuni segni adduceno nel mondo principi, li quali sono di tanta possanza ch'hanno potere di mutare sètte, e fare grandissime varietadi e usanze nel mondo. Or dice l'autore: io cognosco la gran colpa, cognosco la grandezza dei peccatori, cognosco che in tale templo sarà tale congiunzione, che induce precetto di potente, puossi concludere in quello tempo sarà la vendetta. E questo è tutto per modo naturale e chi volesse opporre a tale ditto e arguire così: forse che Dio vorrà tale colpa punire <emph>miraculose</emph>; e' puosseli rispondere: la possanza di Dio è infinita, e può ciò che vuole, ma più verisimile è che la punizione sia <emph>modo naturale</emph> che altro, imperquello che la miracolosa s'avviene a quelle colpe che non sono discernute per intelletto umano; sichè Dio introduce tale pena acciò che tale peccato sia conosciuto, ma la predetta colpa è si notoria ed evidente che non bisogna pena miracolosa per certificarnela, sichè è più ragionevile ch'ella sia per modo naturale.</p>
<p>La quarta per sè stessa è palese che l'autore la introduce a quel fine che è introdotto tutto lo suo poema, cioè a ridurre li vivi da vizio in vertude, come chiaro appare nel Proemio dello Inferno.</p>
<p>La quinta apparirà nella esposizione del testo che sono parole drizzate a senso tropologico.</p>
<p>Alla sesta è da sapere che, siccome dice nel XXVII di questo Purgatorio, l'autore stette in esso quattro die; sichè pone che a questa ora, quando fu tale parlamento, lo sole era in quello emisperio nella linea meridiana, e <emph>per consequens</emph>, era suso la terra abitabile, dove ora siamo mezza notte. Sichè venne ad essere stato VII die interi tra in Inferno e in Purgatorio. Ed è da sapere che da questo punto innanzi l'autore nella sua Commedia non fa più menzione di tempo, imperquello che ello ascende al Paradiso, là dove non è oscurità ma sempre luce sichè non si distingue tempo per die e notte, siccome apparirà nei seguenti capitoli, li quali sono costituiti nel volume del Paradiso.</p>
<p>Alla settima cosa è da sapere che, siccome è detto nel vigesimo ottavo capitolo del Purgatorio, l'autore pone che due fiumi nasceno d'uno principio nel Paradiso, l'uno ha nome Lete, il quale è fiume di oblivione e dismenticanza d'ogni viziosa concupiscenzia; l'altro ha nome Eunoe, il quale è fiume d'ogni buona memoria, e siccome lo primo è di privazione d'ogni vizio, così lo secondo è d'ogni abito di virtude. Li quali due fiumi hanno per allegoria, siccome è detto adrieto, a denotare la immobilitade dell'anime salve.</p>
<p>La ottava cosa apparirà nella esposizione del testo; le quali sono parole poetiche e demostrano sua buona disposizione atta a salire al Paradiso</p></div3>
<div3><head>vv. 1-3</head>
<p><add resp="ed">1</add> <emph>Alternando</emph>, cioè che mo l'uno coro, ch'era le tre virtudi, mo l'altro, ch'era le quattro, siccome fanno i frati cantavano lo detto Psalmo.</p>
<p><add resp="ed">2</add> Cioè orazione psalmistica.</p>
<p><add resp="ed">3</add> <emph>Le donne</emph>, cioè che condoglievano del reggimento del carro</p></div3>
<div3><head>vv. 4-6</head>
<p><add resp="ed">4</add> Cioè combattuta da sospiri, e dolente per pietade.</p>
<p><add resp="ed">6</add> Qui fa comparazione che poco fu maggiore l'offesa a Dio della morte del Figliuolo che questa offesa che li fanno li mali pastori e li stupratori della Chiesa; per la qual cosa si segue comparazione che poco maggiore tristezza e dolore ricevè la nostra Donna, siccome madre di Cristo, nella sua crocifissione, di ciò che ricevèo Beatrice madre della Chiesa del mal reggimento della Chiesa</p></div3>
<div3><head>v. 7</head>
<p>Cioè come fu compiuto lo Psalmo</p></div3>
<div3><head>v. 12</head>
<p><emph>Modicum</emph> etc. Con queste parole intende l'autore che avvegnacchè la Chiesa sia in privazione d'obbedienzia al tempo presente, el verrà tempo che essa sarà in abito di obbedienzia, e così si mostrerà a tutti</p></div3>
<div3><head>vv. 13-15</head>
<p>Segue il poema mostrando che teologia adovra tutte e sette le virtudi.</p>
<p><add resp="ed">15</add> Chiaro appare com'è Dante, Matelda e Stazio</p></div3>
<div3><head>vv. 16-21</head>
<p>Segue lo poema come Beatrice lo rendea sollicito e attento alle sue parole</p></div3>
<div3><head>v. 22</head>
<p>Cioè disposto e atto</p></div3>
<div3><head>vv. 25-30</head>
<p>Qui esemplifica mostrando come intimiditate le forze naturali si affievolisceno; e perchè era timido e vergognoso non avea tanta possa che la sua voce sì sillabicasse colli ultimi organi della formazione della voce, che sono lingua, denti e labbra</p></div3>
<div3><head>vv. 34-36</head>
<p>Cioè la Chiesa in suo arbitrio.</p>
<p><add resp="ed">35</add> Chiaro appare per quello che è detto.</p>
<p><add resp="ed">36</add> Qui intremette una usanza ch'era anticamente nelle parti di Grecia in questo modo, che se uno uccidea un altro, elli potea andare nove dì continui a mangiare una suppa suso la sepoltura del defunto; nè 'l comune nè i parenti del morto ne faceano più alcuna vendetta. Or vuole dire l'autore che perchè li mali pastori e li stupratori della Chiesa continuòno per molto tempo lo peccato e la colpa, che la vendetta di Dio non teme suppe, cioè non perdona, s'ella non commisura tanta pena quanta s'avviene alla colpa commessa</p></div3>
<div3><head>vv. 37-39</head>
<p><add resp="ed">37</add> Cioè che continuo non sarà che imperio cristiano vachi; quasi a dire, esso è correggitore e campione per la Chiesa di tale colpe.</p>
<p><add resp="ed">38</add> <emph>L'aquila</emph>. Nota Costantino imperatore è cristiano.</p>
<p><add resp="ed">39</add> Cioè che la Chiesa per le ricchezze divenne mostro. E nota che <emph>mostro</emph> è animale difettivo secondo l'ordine delli organi della sua spezia. <emph>Ivi</emph>. <emph>E poscia</emph>, cioè diventa preda e rubaria di quelli della casa di Francia, come è detto</p></div3>
<div3><head>v. 42</head>
<p><emph>Sicuro</emph>, cioè che tali congiunzioni sono necessarie</p></div3>
<div3><head>vv. 43-45</head>
<p><add resp="ed">43</add> <emph>Nel quale un</emph>. Nota <emph>modo poetico</emph> di descrivere lo nome dello officio dello esecutore della giustizia di Dio; cinquecento descrive per D, cinque descrive per V, lo dieci de scrive per X; accoppiate queste tre lettere insieme diceno <emph>dux</emph>, e perchè nel verso elle siano altramente ordinate, cioè in prima D, secondo X, terzo V, non è forza che li è conceduta di licenzia poetica a potersi trasportare le dizioni.</p>
<p><add resp="ed">44</add> <emph>Messo da Dio</emph>, cioè suo esecutore.</p>
<p><add resp="ed">45</add> Cioè la predetta puttana</p></div3>
<div3><head>vv. 46-51</head>
<p><emph>E forse che</emph>. Qui adduce l'autore per fare sua comparazione una fabula poetica, che si conta in questo modo. Elli fue due fate al mondo, le quali prediceano <emph>de futuris</emph>, vero è ch'elle parlavano tanto scuro, che sue profezie non s'intendevano se non dopo lo fatto. In processo di tempo avvenne alcune giovani ch'erano appellate Naiadi, le quali per sua sottigliezza interpretavano ed esponeano li detti delle ditte fate, ch'avean nome l'una Temis, l'altra Sfinge. Saputo Temis di tale interpretazione irossi averso le ditte Naiadi, e fece per sue arti che in quella contrada apparve uno porco salvatico, il quale devorò tutte le pecore della contrada, e appresso guastòe tutte le biade ch'erano in campo. Saputo le persone che tale offesa li avvenia per le Naiadi, quelle disperseno e non atteseno più a loro esposizione. Or vuole dire l'autore; forse che quello ch'io dico in persona di Beatrice del duca venturo esecutore della giustizia di Dio è così scuro parlare com'era quello delle profezie di Temis e di Sfinge; ma elli verrà tosto la Naiade, cioè la vendetta, lo quale atto esporrà, e dichiarerà questa scurezza, e saràe senza danno di pecore e di biade; quasi a dire: el non avrà luogo nè sarà odiata tale declamazione, sì com'era da Temis lo esporre delle Naiade, com'è detto</p></div3>
<div3><head>v. 54</head>
<p>Quasi a dire che ogni atto è in tempo, e determinato tempo sta l'uomo nella prima vita, sì che 'l vivere è uno decorso alla morte, siccome <emph>ad locum ad quem</emph></p></div3>
<div3><head>vv. 55-57</head>
<p>Cioè che la obbedienzia fu offesa da Adam, e però stette tanto tempo in contumacia la umana generazione, che non ebbe possa d'andare in vita eterna; e mo secondo si è dispogliata la Chiesa per quelli della casa di Francia dalla ubbedienzia, sichè non appare essere questo minore peccato che 'l primo</p></div3>
<div3><head>vv. 58-60</head>
<p>Nota che alterare tale ordine è uno rubare di quello ordine.</p>
<p><add resp="ed">60</add> Cioè a seguire suo vestigie e suo ordine</p></div3>
<div3><head>vv. 61-63</head>
<p>Nota la pena del peccato di Adam, siccome è detto, la quale fu anni solari 5199, secondo alcune scritture vecchie</p></div3>
<div3><head>vv. 64-66</head>
<p><emph>Dorme lo ingegno tuo</emph>, etc. Qui per adornare suo poema dice Beatrice come l'autore si dee a correggere per quello che è detto come disubbidienzia genera tale disordine, quella inconvenienzia che si segue alla cuna, cioè alla Chiesa</p></div3>
<div3><head>vv. 67-75</head>
<p>Qui Beatrice redargue l'autore, il quale disviò dalla dritta via in sua giovane etade; e dice: se li tuoi pensieri non fossero stati acqua d'Elsa, la quale impetrò sì la sua mente, che mai non ascese nè fue disposta a contemplazione e ancora se li detti tuoi pensieri non fossero stati alla tua mente siccome Piramo alla gelsa, li quali la tinsero di gramezza, e d'ignoranza, queste cose non sarebbono così procedute, ma potresti, senza avere fatto questo viaggio, avere cognosciuta la via della veritade; ma perchè furono di tale condizione, si è stato necessario nostro viaggio. E ad intelligenzia delle predette cose è da sapere, che, siccome tratta Alberto nel primo <emph>De mineralibus</emph>, elli è alcuni fiumi e fontane che sono sì adatti a generare pietre, che ogni cosa che vi si li mette entro, di botto diventa pietra; e fra l'altre cose fa menzione di due, l'una che nella città Pollina, in cui si trovò in uno fiume uno arboro con tutte le foglie, ed eravi su la cima uno nido d'uccelletti; lo quale arboro, nido, e uccelletti erano tutti di pietra. Funno li filosofi di quella contrada insieme ad investigare come ciò poteva essere; infine determinonno che quello arboro fu innanzi di legno verde sì come gli altri arbori, e che alcuna spezia d'uccelli vi fece suso lo nido, e che quello arboro o per vento o per ruina cadde in quell'acqua, che è così adatta a generare pietra, e così divenne pietra, poi per lungo decorso d'acqua in acqua venne in quelle contrade. L'altra cosa, di che fa menzione Alberto, è che allo imperadore Federigo fu detto che in Gozia, era una fontana, la quale avea simile virtude che ogni cosa che vi si mettea entro diventava pietra. Ello essendo vago di vedere novità mandò suoi messi alla ditta fontana, e portaro uno paio di guanti del detto imperadore suggellati d'uno suo segreto suggello, li quali guanti elli miseno mezzi nell'acqua in tal modo, che mezzo il suggello rimase di fuora dell'acqua della ditta fontana, e mezzo vi fue sommerso entro. Tironno fuori li detti guanti dell'acqua; tutto quello che era stato sommerso sì del guanto come del suggello nell'acqua, diventò pietra; e così li raddusseno allo imperadore, li quali videro poi moltissime persone. Ora al proposito quella acqua in cui s'agenerano li coralli ha nome acqua d'Elsa, che hae simile virtude. Sichè appare di quello che l'autore redargue Beatrice quando dice: <emph>E, se stati non fosser acqua d'Elsa Li pensier</emph> etc. Piramo, siccom'è detto nel XXVII capitolo di questo Purgatorio tinse del suo sangue lo gelso; così a proposito dice Beatrice: li tuoi pensieri tinsero d'ignoranzia la tua mente, siccome Piramo la gelsa, però se non fosseno stati siffatti, tutto questo ti saria noto, quasi a dire tu averesti per scienzia cognosciuto tutto quello che è possibile a sapere in prima vita.</p>
<p><add resp="ed">71</add> <emph>Interdetto</emph>, cioè detto del nostro sermone.</p>
<p><add resp="ed">72</add> Cioè con lo senso tropologico.</p>
<p><add resp="ed">74</add> Chiaro per quello che è detto indurato per l'acqua d'Elsa. <emph>Ivi</emph>. <emph>Ed impetrato tinto</emph>, cioè siccome lo gelso di Piramo.</p>
<p><add resp="ed">75</add> <emph>Sì che t'abbaglia</emph>, cioè tale tintura e alterazione ti ingiuria a quello dire. E nota che <emph>impetrato</emph> è verbo informativo, il quale si forma da questo nome <emph>pietra</emph>, siccome <emph>amo</emph> da <emph>amore</emph></p></div3>
<div3><head>vv. 76-78</head>
<p>Cioè dice Beatrice: acciò che t'importi questo mio detto, siccome poi più perfettamente cognoscendo che non sei in istato di scriverlo, sì lo dipingi nel tuo intelletto a tale modo che quando sarai nel basso mondo, tu lo scrivi</p></div3>
<div3><head>vv. 79-81</head>
<p>Chiaro appare per esemplo come avea bene raccolto quello ch'era bisogno, tutto come la cera riceve figurazione al suggello, così lo intelletto dello autore era figurato dalle parole di Beatrice</p></div3>
<div3><head>vv. 82-84</head>
<p><emph>Ma perchè tanto sovra mia veduta</emph> etc. Qui domanda l'autore Beatrice quale è la cagione che essa parla così sottilmente, che è quasi tanto scuro che appena lo comprende; e nota che quello <emph>Ma perchè</emph> è interrogativo</p></div3>
<div3><head>vv. 85-90</head>
<p>Qui risponde Beatrice e dice: io parlo a tal modo acciò che tu veggi che vostra scuola vostra dottrina non può comprendere le divine parole, e ancora che sappi che il viver vostro, cioè dei vivi, è così differente dalla vita eterna, come lo cielo dalla terra, che è più alto, cioè la nona spera</p></div3>
<div3><head>vv. 91-93</head>
<p>Qui seguendo il poema vuole mostrare l'autore la operazione che li fece l'acqua di Lete, la quale li avea posto in oblivione tutto vivere vizioso e sconcio</p></div3>
<div3><head>vv. 94-96</head>
<p>Chiaro appare come si contiene nel XXVIII di questo Purgatorio</p></div3>
<div3><head>vv. 97-99</head>
<p>Qui esemplifica a simile a Beatrice, che siccome quando si vede fumo, è manifesto che fuoco v'è, così quando l'uomo per la detta acqua è in oblivione, elli è manifesto che in prima vi fue vizio</p></div3>
<div3><head>vv. 100-102</head>
<p>Segue il poema mostrando che da quel punto innanzi lo autore sarà più disposto che prima alle divine intelligenzie</p></div3>
<div3><head>vv. 103-105</head>
<p>Cioè che 'l sole era nel circolo meridiano in quello emisperio e molto lucido e corruscante cioè rifiammeggiante nota che avvegnachè il sole si muova nello emisperio uniforme, al nostro aspetto el pare correr più forte in la plaga orientale ascendendo, e nella orientale discendendo, che quando è circa le parti del mezzo die, siccome chiaro appare nella Perspettiva, e nel capitolo della Diversità dello aspetto in li cannoni sovra le tavole Toletane</p></div3>
<div3><head>vv. 106-108</head>
<p>Cioè alla predetta ora rifletenno le sette virtudi che andavano innanzi a Beatrice</p></div3>
<div3><head>vv. 109-111</head>
<p>Per questa ombra intende la tenebrositade in che rimagnono le virtudi quando della Chiesa è fatto mal governo. E dice per esemplo che siccome nell'alpi fredde li albori fanno alle rive de' fiumi ombre scure, così fatta era quell'ombra in che ristetten le virtudi</p></div3>
<div3><head>vv. 112-114</head>
<p>Chiaro appare che a similitudine di Eufrates e Tigris, che sono due fiumi che nasceno d'una fontana in le parti orientali, così in quel luogo nasce Lete ed Eunoe</p></div3>
<div3><head>vv. 115-117</head>
<p><emph>O luce</emph>, etc. Qui domanda Beatrice che fiumi sono, come appare</p></div3>
<div3><head>vv. 118-120</head>
<p>Poetizza come appare; quasi a dire: ancora è questa tal dimanda che partiene a Matelda; ed ello li rispose, come appare</p></div3>
<div3><head>vv. 127-129</head>
<p>Qui ordina Beatrice a Matelda che faccia bere dello Eunoe, acciò ch'ello s'involga in ogni buono e vertudioso desiderio</p></div3>
<div3><head>v. 130</head>
<p>Cioè Matelda nobile e obbidiente</p></div3>
<div3><head>v. 135</head>
<p><emph>Donnescamente</emph>, cioè signorevile atto</p></div3>
<div3><head>vv. 136-145</head>
<p>Qui pone l'autore fine a queste seconda Cantica, sì come appare, soggiungendo come tornò dal detto fiume di Eunoe tutto disposto e desideroso d'ascendere a quelle stelle, che sono alluminate dallo eterno sole, che vive e regna per infiniti secoli.</p></div3></div2></div1>

<div1><head>Paradiso</head>

<div2><head>Proemio</head>
<argument><p><add resp="ed">Proemio comune ai Codici e alla Vindeliana</add></p></argument>


<epigraph><quote>GLORIAE ET DIVITIAE IN DOMO EIUS ET IUSTITIA EIUS MANET IN SECULUM SECULI ETC. in <bibl>Psalmo</bibl>.</quote></epigraph>

<p>Sì come lo Profeta ne testimonia nella casa del nostro signore Dio si è universalmente tre cose, le quali cose si connumerano nella preallegata autoritade, sì come gloria, divizie e giustizia eterna, le quali tre cose sono cagione efficiente a fare la umana natura beata, ricca e perfetta. Dico beata in quanto ella contempla colla essenzia divina, sì come è scritto in Psalmo: <emph>Beati qui habitant in domo tua, Domine</emph>, etc.; in lo Evangelio: <emph>Beati qui manducabunt in regno caelorum</emph>; per lo filosofo nell'Etica, libro primo: la beatitudine non può constare se non nelli beni dell'anima, e questi in contemplazione del sommo bene, lo quale si è lo eterno imperadore; non ricchezze mondane perchè ad altro fine sono ordinate, e sono suddite a fortuna, la quale è ignota ed irreparabile allo umano intelletto; non in onore mondano, perchè è fatto alli mondani per cagione d'altro bene, sì come per nobiltà, per possanza o per ricchezza; non per nobiltà, chè tutti gli uomini sono discesi da' due primi parenti, cioè Adam ed Eva; non per possanza, imperquello che essa si vede continuo trasmutare d'una persona in altra, che è d'Alessandro, che è di Cesare, se non privazione di vita e nulla possanza? Non in ricchezza, che chiaro si vede d'ogni avere poco godere lo terzo grado; ancora quelli savi che compuoseno libri di scienzia d'astronomia, acquistata quella per li effetti, cioè per lunga esperienzia, hanno sottoposta la ricchezza mondana al pianeto di Mercurio sì come a corpo celeste variabile, mobile, e di nessuna fermezza, siccome evidentemente appare nello Introduttorio di Albumazar, e nello Alcabizio nelli capitoli <emph>De proprietatibus planetarum</emph>; e siccome è detto, la ricchezza si è suddita a fortuna, la quale è incognita nè non è scienzia, siccome appare nel VII capitolo dello Inferno. Ancora beatitudine non consiste in sanità di persona, imperquello che veggiamo essere la umana sanitade e la etade breve, e quando è in senectute è in privazione d'ogni beatitudine atta e disposta a dispiacerli ogni cosa e solo acconcia a dolore e a gemito. Non in bellezza di persona, che chiaro appare com'ella è transitoria. E similmente beatitudine non può essere in scienzie mondane, come astronomia, musica, geometria, metafisica, fisica e logica, imperciò che sono ad altra scienzia ordinate siccome teologia, la quale n'adduce a quella perfetta contemplazione di Dio che è la felicitade perfetta, la quale è diretta ad ogni altre scienzie, e si imparano per quella, ma essa non per altra, sì come santo Tommaso <emph>Prima Secundae</emph>, questione 3: <emph>Ad perfectam beatitudinem requiritur quod intellectus pertineat ad essentiam primae causae</emph>; lo quale aggiugnimento non può essere se non in la preditta casa del nostro Signore, lo quale è Paradiso. E così si conclude che la gloria che face l'anima beata si è la contemplazione della essenzia della divinitade, che adempie ogni desiderio secondo più o meno di sua capacità. E però dice l'autore in la presente cantica, intitolata Paradiso, di quella gloria che essa luce più in una parte e meno altrove. E questo basti a nostro proemio alla prima delle tre cose di sopra connumerate.</p>
<p>La seconda cosa che è preallegata nella nostra autorità si è <emph>Divitiae</emph>, la quale cosa hae a denotare la eccellenza e grandezza del Signore Dio, la quale hae fornita essa di ricchezza eterna, sì come di moltitudine d'anime beate, le quali stanno in tale perfezione e ricchezza per la sua gloria, siccome è scritto in Psalmo: <emph>Excelsus super omnes gentes Dominus et super caelos gloria eius</emph>; in altro Psalmo è scritto: <emph>quia patiens in divitiis eius</emph>. La qual ricchezza non puote essere in questo mondo, siccome scrive Iob. XIV: <emph>Homo natus de muliere brevi vivens tempore repletur multis miseriis</emph>; le quali miserie escludeno la beatitudine e ricchezza di gloria essere in questa prima vita.</p>
<p>La terza cosa connumerata nella preallegata autoritade si è la <emph>titia eternale</emph>, la quale giustizia si è quella che mantiene l'anima nella gloria e beatitudine e ricchezza, imperquello che le preditte cose sono di tanta autorità e perfezione ch'ess'è impossibile, che quello intelletto, che attinge ad esse, mai si possa nè voglia partire, sì come prova santo Tommaso <emph>Contra Gentiles</emph>, libro 3; e s'ello non si parte la giustizia di Dio eternalmente li le concede, siccome lo Psalmista dichiara: <emph>Qui sedet super thronum iudicat iustitiam</emph>; e in li Atti delli Apostoli, capitolo X, è scritto: <emph>Hic est qui constitutus est a Deo iudex vivorum et mortuorum</emph>; e nello Evangelio di Matteo, ultimo, si contiene: <emph>Data est mihi omnis potestas in caelo et in terra</emph>. La quale giustizia fa essere perfetta la natura umana, imperquello che essendo in tale beatitudine, nulla cosa li manca, siccome dice lo Filosofo in terzo <emph>De Anima: Homo non est perfecte beatus quam diu restat sibi aliquid desiderandum</emph>; sichè <emph>per locum a contrariis</emph> quando allo intelletto non bisogna più di disiderare perchè pieno, allora si è ella in beatitudine perfetta, la quale, siccom'è ditto, non si può avere se non in Paradiso, il quale per proprio luogo si è in cielo, là dov'è la eternitade per essenzia, siccome è scritto nello Apocalipsi: <emph>Ego vici et sedi in trono patris mei</emph>. Del quale luogo intende l'autore trattare in questa terza ed ultima parte della sua Commedia, sì la gloria come la ricchezza come eziandio la giustizia ordinata, donata, e osservata alle anime e creature beate di quello unico Signore, che è solo principio in tale principato. Tiene brevemente l'autore cotale stilo che, poichè nella precedente cantica è asceso suso per lo monte sovra tutti quattro li elementi, e asceso sovra quella quinta essenzia che è appellata <emph>Ether</emph>, ello entra nel cielo della luna in questa terza parte, poi in quello di Mercurio, poi in quello di Venus, e così ascende di cielo in cielo fino che è nell'ottava spera, poi di fuora da quella figura, le gerarchie degli angioli; poi descrive tutto l'ordine del Paradiso in una rosa, cioè in forma d'una rosa, poi con devota orazione ascende al luogo di nostra Donna, la quale poi lo introduce a quella perfetta contemplazione, di che sopra è fatta menzione. Compiuto tale trattato poeticamente compie sua parladura e pone in silenzio e fine a sua Commedia toccando nel preditto processo la gloria e ricchezza data all'anime beate per la giustizia di Dio, o di quelle facendo menzione de' loro meriti, acciò che piena scienzia s'abbia della rimunerazione delle vertudi, come per le precedenti cantiche avemo della pena de' vizii, e del non vivere secondo perfetta vertude nella prima vita.</p>
<p>Divide quest'ultima parte in XXXIII capitoli. Nel primo tratta lo suo Proemio e come ogni cosa naturalmente tende a buono fine, lo quale fine si è forma dell'ordine mondano. Nel secondo fa dubitazione dell'ombra che appare nel corpo della luna. Nel terzo fa questione se quelli ch'hanno la minore beatitudine nel Paradiso o desiderano o possono desiderare d'essere in più eccellente beatitudine e gloria. Nel quarto capitolo dopo alcune questioni poetiche mostra che differenzia è dalla volontà assoluta alla mista, e tocca del voto. Nel quinto assolve la questione del voto fatta nel precedente capitolo. Nel sesto parla con Giustiniano imperadore; e lì si tratta della vittoria che Dio ha concessa allo offizio dello imperio. Nel settimo tratta del modo della giustizia nella morte di Cristo; e perchè tale modo volle Cristo tenere nella redenzione della spezia umana. Nell'ottava parla con Carlo Martello re di Ungaria, e mostra che la paterna nobiltà non si estende nelli figliuoli. In lo nono capitolo mostra che alcune cose avvenute in Italia sono figura dello stato della Chiesa e delli suoi pastori. In lo decimo poetando descrive lo luogo celeste. Nello undecimo parla con fra Tommaso d'Aquino, e lì si ragiona della facultade di santo Francesco, e delli suoi frati minori. Nello duodecimo ragiona con fra Bonaventura da Bagnoreggio, frate minore della facoltade di santo Domenico, e delli suoi frati predicatori. Nel tredecimo capitolo descrive lo modo della sua apparizione e risponde alli dubbi nelli precedenti capitoli messi. Nel quartodecimo fa dubitazione dello stato delle anime dopo l'universale giudizio. Nel quintodecimo l'autore introduce a parlare uno suo consorto, e in singolaritade tocca delli fiorentini e fiorentine, e predice di loro malavventura e tribulazione. Nel decimosesto descrive alcune novelle di gentili di Firenze. Nel decimosettimo tocca della cacciata de' Bianchi di Firenze. Nel decimottavo ragiona di alcuni spiriti, li quali furono nella prima vita magnanimi e quelli pone nel pianeto di Marte. In lo decimonono introduce una dubitazione se per naturale virtù l'uomo può acquistare vita eterna senza sacramento della Chiesa. Nel ventesimo poetando face una aquila d'alme beate, la quale poi gli appalesa la perfezione della giustizia mondana. Nel ventunesimo capitolo introduce fra Piero Damiano a parlare dello stato de' monaci e biasma li moderni religiosi e contemplanti, e soggiunge come è ignota la predestinazione di Dio. Nel ventiduesimo parla con san Benedetto e similemente redargue li monaci moderni. In lo vigesimoterzo tocca del Collegio delli Apostoli e delli altri santi che al tempo di Cristo trionfaro, e tocca della beatitudine di nostra Donna. Nel vigesimoquarto capitolo parla l'autore con san Piero, e lì definisce la quiddità della fede cristiana. Nel vigesimoquinto introduce san Giacomo di Gallizia, e parla con esso circa la virtude della speranza; e circa la fine di questo capitolo introduce santo Giovanni Evangelista. Nel vigesimosesto parla con lo ditto santo Giovanni della virtude della caritade; poi introduce Adam; e lì tocca del primo peccato e delle sue condizioni. Nel vigesimosettimo recita la ammirazione che vide fare a san Piero delli mali pastori della Chiesa. Nello vigesimottavo tocca delle gerarchie e ordini delli angeli. Nel vigesimonono parla con Beatrice toccando la creazione di tutto l'universo. In lo trentesimo capitolo <emph>transuntivamente</emph> parla di tutto lo Paradiso figurandolo in figura d'uno fiume. Nel trentesimo primo capitolo descrive lo Paradiso in figura e forma d'una rosa bianca. In lo trentesimosecondo capitolo introduce santo Bernardo, lo quale poi introduce l'autore a nostra Donna. Nell'ultimo capitolo ora a nostra Donna con pia, umile e devota orazione; poi accede a vedere quella ultima e perfetta beatitudine, della quale è detto di sopra che consiste nella casa del Creatore di tutte le creature.</p></div2>

<div2><head>I</head>

<div3 n="Versi">
<lg>
<l>La gloria di Colui che tutto muove</l>
<l>Per l'universo penetra, e risplende</l>
<l>In una parte più, e meno altrove.</l></lg>
<lg>
<l>Nel ciel che più della sua luce prende</l>
<l>Fu' io, e vidi cose che ridire</l>
<l>Nè sa, nè può chi di lassù discende;</l></lg>
<lg>
<l>Perchè, appressando sè al suo disire,</l>
<l>Nostro intelletto si profonda tanto,</l>
<l>Che retro la memoria non può ire.</l></lg>
<lg>
<l>Veramente quant'io del regno santo</l>
<l>Nella mia mente potei far tesoro,</l>
<l>Sarà ora materia del mio canto.</l></lg>
<lg>
<l>O buono Appollo, all'ultimo lavoro</l>
<l>Fammi del tuo valor sì fatto vaso,</l>
<l>Come dimandi a dar l'amato alloro.</l></lg>
<lg>
<l>Insino a qui l'un giogo di Parnaso</l>
<l>Assai mi fu, ma or con ambedue</l>
<l>M'è uopo entrar nell'aringo rimaso.</l></lg>
<lg>
<l>Entra nel petto mio, e spira tue</l>
<l>Sì, come quando Marsia traesti</l>
<l>Della vagina delle membra sue.</l></lg>
<lg>
<l>O divina virtù, se mi ti presti</l>
<l>Tanto che l'ombra del beato regno</l>
<l>Segnata nel mio capo io manifesti,</l></lg>
<lg>
<l>Venir vedràmi al tuo diletto legno,</l>
<l>E coronarmi allor di quelle foglie,</l>
<l>Che la materia e tu mi farai degno.</l></lg>
<lg>
<l>Sì rade volte, padre, se ne coglie,</l>
<l>Per trionfare o Cesare o Poeta,</l>
<l>(Colpa e vergogna dell'umane voglie)</l></lg>
<lg>
<l>Che partorir letizia in su la lieta</l>
<l>Delfica deità dovrìa la fronda</l>
<l>Peneia, quando alcun di sè asseta.</l></lg>
<lg>
<l>Poca favilla gran fiamma seconda:</l>
<l>Forse diretro a me con miglior voci</l>
<l>Si pregherà perchè Cirra risponda.</l></lg>
<lg>
<l>Surge a' mortali per diverse foci</l>
<l>La lucerna del mondo; ma da quella,</l>
<l>Che quattro cerchi giugne con tre croci,</l></lg>
<lg>
<l>Con miglior corso e con migliore stella</l>
<l>Esce congiunta, e la mondana cera</l>
<l>Più a suo modo tempera e suggella.</l></lg>
<lg>
<l>Fatto avea di là mane e di qua sera</l>
<l>Tal foce quasi, e tutto era già bianco</l>
<l>Quello emisperio, e l'altra parte nera,</l></lg>
<lg>
<l>Quando Beatrice in sul sinistro fianco</l>
<l>Vidi rivolta, e riguardar nel sole:</l>
<l>Aquila sì non gli s'affisse unquanco.</l></lg>
<lg>
<l>E sì come secondo raggio suole</l>
<l>Uscir del primo, e risalire insuso,</l>
<l>Pur come peregrin che tornar vuole;</l></lg>
<lg>
<l>Così dell'atto suo, per gli occhi infuso</l>
<l>Nell'immagine mia, il mio si fece,</l>
<l>E fissi gli occhi al sole oltre a nostr'uso.</l></lg>
<lg>
<l>Molto è licito là, che qui non lece</l>
<l>Alle nostre virtù, mercè del loco</l>
<l>Fatto per proprio dell'umana spece.</l></lg>
<lg>
<l>Io nol soffersi molto nè sì poco,</l>
<l>Ch'io nol vedessi sfavillar dintorno,</l>
<l>Qual ferro che bollente esce del fuoco.</l></lg>
<lg>
<l>E di subito parve giorno a giorno</l>
<l>Essere aggiunto, come quei che puote</l>
<l>Avesse il ciel d'un altro sole adorno.</l></lg>
<lg>
<l>Beatrice tutta nell'eterne ruote</l>
<l>Fissa con gli occhi stava; ed io, in lei</l>
<l>Le luci fisse di lassù remote,</l></lg>
<lg>
<l>Nel suo aspetto tal dentro mi fei,</l>
<l>Qual si fe' Glauco nel gustar dell'erba,</l>
<l>Che il fe' consorto in mar degli altri Dei</l></lg>
<lg>
<l>Transumanar significar <emph>per verba</emph></l>
<l>Non si porìa; però l'esemplo basti</l>
<l>A cui esperienza grazia serba.</l></lg>
<lg>
<l>S'io era sol di me quel che creasti</l>
<l>Novellamente, Amor che il ciel governi,</l>
<l>Tu il sai, che col tuo lume mi levasti.</l></lg>
<lg>
<l>Quando la ruota, che tu sempiterni</l>
<l>Desiderato, a sè mi fece atteso,</l>
<l>Con l'armonìa che temperi e discerni.</l></lg>
<lg>
<l>Parvemi tanto allor del cielo acceso</l>
<l>Della fiamma del sol, che pioggia o fiume</l>
<l>Lago non fece mai tanto disteso.</l></lg>
<lg>
<l>La novità del suono e il grande lume</l>
<l>Di lor cagion m'accesero un disio</l>
<l>Mai non sentito di cotanto acume.</l></lg>
<lg>
<l>Ond'ella, che vedea me, sì com'io,</l>
<l>Ad acquetarmi l'animo commosso,</l>
<l>Pria ch'io a dimandar, la bocca aprìo.</l></lg>
<lg>
<l>E cominciò: Tu stesso ti fai grosso</l>
<l>Col falso immaginar, sì che non vedi</l>
<l>Ciò che vedresti, se l'avessi scosso.</l></lg>
<lg>
<l>Tu non se' in terra, sì come tu credi;</l>
<l>Ma folgore, fuggendo il proprio sito,</l>
<l>Non corse, come tu ch'ad esso riedi.</l></lg>
<lg>
<l>S'i' fui del primo dubbio disvestito</l>
<l>Per le sorrise parolette brevi,</l>
<l>Dentro ad un nuovo più fui irretito;</l></lg>
<lg>
<l>E dissi: Già contento requievi</l>
<l>Di grande ammirazion; ma ora ammiro</l>
<l>Com'io trascenda questi corpi lievi.</l></lg>
<lg>
<l>Ond'ella, appresso d'un pio sospiro,</l>
<l>Gli occhi drizzò ver me con quel sembiante,</l>
<l>Che madre fa sopra figliuol deliro;</l></lg>
<lg>
<l>E cominciò: Le cose tutte quante</l>
<l>Hann'ordine tra loro; e questo è forma</l>
<l>Che l'universo a Dio fa simigliante.</l></lg>
<lg>
<l>Qui veggion l'alte creature l'orma</l>
<l>Dell'eterno valore, il quale è fine,</l>
<l>Al quale è fatta la toccata norma.</l></lg>
<lg>
<l>Nell'ordine ch'io dico sono accline</l>
<l>Tutte nature, per diverse sorti,</l>
<l>Più al principio loro e men vicine;</l></lg>
<lg>
<l>Onde si muovon a diversi porti</l>
<l>Per lo gran mar dell'essere, e ciascuna</l>
<l>Con istinto a lei dato che la porti.</l></lg>
<lg>
<l>Questi ne porta il fuoco inver la luna;</l>
<l>Questi ne' cuor mortali è promotore;</l>
<l>Questi la terra in sè stringe ed aduna.</l></lg>
<lg>
<l>Nè pur le creature, che son fuore</l>
<l>D'intelligenzia, quest'arco saetta,</l>
<l>Ma quelle ch'hanno intelletto ed amore.</l></lg>
<lg>
<l>La providenzia, che cotanto assetta,</l>
<l>Del suo lume fa il ciel sempre quieto,</l>
<l>Nel qual si volge quel ch'ha maggior fretta.</l></lg>
<lg>
<l>Ed ora lì, com'a sito decreto,</l>
<l>Cen porta la virtù di quella corda,</l>
<l>Che ciò che scocca drizza in segno lieto.</l></lg>
<lg>
<l>Ver'è che, come forma non s'accorda</l>
<l>Molte fiate alla intenzion dell'arte,</l>
<l>Perch'a risponder la materia è sorda;</l></lg>
<lg>
<l>Così da questo corso si diparte</l>
<l>Talor la creatura, ch'ha podere</l>
<l>Di piegar, così pinta, in altra parte,</l></lg>
<lg>
<l>(E sì come veder si può cadere</l>
<l>Fuoco di nube) se l'impeto primo</l>
<l>A terra è torto da falso piacere.</l></lg>
<lg>
<l>Non dèi più ammirar, se bene stimo,</l>
<l>Lo tuo salir, se non come d'un rivo</l>
<l>Se d'alto monte scende giuso ad imo.</l></lg>
<lg>
<l>Maraviglia sarebbe in te, se privo</l>
<l>D'impedimento giù ti fossi assiso,</l>
<l>Com'a terra quieto in fuoco vivo.</l></lg>
<lg>
<l>Quinci rivolse inver lo cielo il viso.</l></lg></div3>
<div3 n="Introduzione">
<p>L'autore nel presente capitolo si fa due parti, l'una si è proemio universale a tutti li capitoli, l'altro si è lo principio della parte esecutiva di questa terza cantica; comincia la parte esecutiva <emph>Surge a' mortali</emph>. Tocca l'autore in tutto questo primo capitolo nove cose.</p>
<p>La prima denota come in cielo si è lo Paradiso. La seconda fae invocazione ad Apollo al modo usato delli poeti, che li presti grazia, acciò ch'elli possa ridurre in iscrittura sua visione. La terza descrive lo sito, e lì si comincia la parte esecutiva. La quarta per cose estranee che ello vide a senso risponde a uno dubbio: come può essere che 'l senso trascenda la percezione dello intelletto. La quinta tocca la luce e dolce sonoritade che vide e udie nel predetto luogo. La sesta tocca come non credea essere in cielo, e soggiunge per modo di dubitazione come può essere che l'uomo trascenda li corpi lievi. La settima solve Beatrice lo detto dubbio. La ottava tocca come tutte le creature a natura tendeno a perfetto e salutevile fine, e si discrepano da esso e per libero arbitrio negli uomini, e nelle creature per diletto d'ordine. In la nona ed ultima conclude in persona di Beatrice come ogni cosa tende in buono fine, e l'uomo tende al Paradiso siccome a suo dovere. E così compie suo primo capitolo.</p>
<p>Alla prima cosa si è da sapere che, siccom'è ditto, l'ultima felicitade consiste nella contemplazione di Dio, e Dio è per essenzia in cielo, siccome avemo per lo Psalmo: <emph>Caelum caeli Domino</emph> etc., ed eziandio nella domenicale orazione, cioè: <emph>Pater noster, qui es in caelis</emph>; ancora per lo Filosofo in <emph>De Caelo et Mundo</emph>, che lo luogo dee essere proporzionato allo locato; sì che chiaro appare che 'l Paradiso, che è la visione di Dio, per essenzia si è in cielo. Ed è da notare che Dio non è nel cielo siccome cosa in luogo e circoscritta dal detto luogo, ma la sua virtude tutto circonscrive e regge; e avvegnach'ello non si possa esemplificare alli sensi siccome cosa materiale, ello si può intendere che la sua virtude è nelli cieli spiritualmente.</p>
<p>Alla seconda cosa, che fae l'autore, si è da sapere che li antichi poeti poneano sul monte di Parnaso siccom'è ditto, essere le scienzie, e poneano uno Dio universale ad esse ch'avea nome Apollo; dal quale Apollo elle riceveano convento e coronazione in quella scienzia, ch'elli aveano studiata, tutto a simile come li moderni maestri conventano nelle scienzie. E siccome li moderni in segno di coronazione donano una berretta, così lo detto Apollo donava una ghirlanda di alloro in segno di convento; perchè più alloro che altre foglie diremo nella esposizione del testo di questo primo capitolo quando faremo menzione come la figliuola di Peneo diventò quello arbore, che ha nome alloro. Al quale Apollo fece l'autore invocazione che li presti grazia che lo stilo poetico possa descrivere la sua alta ed eccelsa visione.</p>
<p>Alla terza cosa si è da sapere che lo autore metaforizzando vuole per esemplo mostrare come in lui radiava e rifulgea la virtude divina, la quale lui alluminava in dicernere della gloria del Paradiso; e dice con migliore corso, e con migliore costellazione era in quel luogo la vista sua congiunta colla chiarezza che è in questo mondo dove sorge la chiarezza da uno luogo dove si congiunge quattro circoli li quali fanno pure tre croci. Circa la quale metafora si è da considerare due cose. La prima si è che congiungendo linee in contatto sempre comporranno una croce meno ch'elle non saranno linee, imperquello che d'una linea non si può fare croce, e di due si può fare una croce in questo modo +; con tre si fa due croci in questo modo *; con quattro si fa tre croci sì come è quie *; lo simile avviene chè immagina le predette tre linee essere circoli. Or vuole dire l'autore: lo luogo del quale io voglio fare la mia comparazione si è quello che giunge quattro circoli, che fanno tre croci, lo quale è lo punto del principio dell'Ariete, quando ello è in oriente, imperocchè lìe concorre lo equinoziale, lo zodiaco, lo orizon, e lo coluro, che trapassa per l'equinozio; sichè questi quattro circoletti si intersecano in uno punto, cioè nel principio dell'Ariete quando è in oriente ch'ello tocca l'orizon, siccome chiaro appare nel Trattato della spera; lo qual punto, siccome è ditto nel primo dello Inferno, si è principio di speranza, e però lo scelse per principio alla sua Commedia, quasi a dire: alli mondani sorge da quella parte luce. La seconda cosa si è che l'autore, siccome è ditto, istorialmente intende li preditti quattro circoli, ma per allegoria, le quattro vertudi morali, e le tre croci, le tre virtudi teologiche, le quali virtudi alluminano quello in cui elle sono; e questo è nella prima vita. Ma in la seconda vita quello che è illuminato si ha tale lume dalla grazia del Creatore. E però dice che alli mortali sorge lume da quello equinozio, dov'è la predetta intersecazione di circoli, e per allegoria dalle sette virtudi; ma ad esso, ch'era in luogo dove stanno li immortali, cioè nel cielo, sorgea lume più lucido e glorioso e migliore; quasi a dire: la grazia di Dio, la quale è eccellentissima di che elli avea notizia alli sensi, era tanta che 'l suo intelletto non potea ascendere a ragionarne tanto alto; e però dubitava come potea essere che li sensi avessero sua percezione intera, e lo intelletto si perdesse, con ciò sia che come mostra lo Filosofo nel terzo dell'Anima, lo intelletto si è delle vere cose, ed è proprio allo intelletto la cognizione, ma li sensi hanno percezione per participazione, siccome per lo sopradetto Filosofo si hae nel primo dell'Etica, là dove fae investigazione in qual virtude dell'anima è l'ultima felicitade, lo quale l'autore solve in questo modo: che tale luogo hae diversa operazione da questo nostro mondano; per la qual cosa sì si segue che tale cosa e tale ordine è licito lìe che in questo mondo non è licito, quasi dica: lìe si vede a senso la essenzia di Dio, ma in questo basso mondo noi nol possiamo vedere nè a senso nè per intelletto, imperquello che non ascende tanto nostra cognizione, si come chiaro è dimostrato di sopra. E così è risposto alla quarta cosa e dichiarata.</p>
<p>Alla quinta cosa si è da sapere che l'autore descrive in questa parte come per la vicinitade sua al sole, ello lo vedea più lucido e più sfavillante de' suoi radii; li quali radii imbiancavano tutto quello emisperio; e nota che l'autore puose nella fine del Purgatorio che 'l sole toccava in quello emisperio lo circolo meridiano, sì ch'elli era alto LXXXX gradi. Ora era tanto trascorso con lo movimento del cielo ello e Beatrice verso l'occidente, che 'l sole gli era suso l'orizon orientale, ed ello non avvedendosi del suo moto, quando si volse verso oriente vide il sole che gli era innanzi in meridie nel punto dello oriente a quello sito, e però si meravigliò e credette che giorno fosse aggiunto a giorno, quasi a dire che Dio avesse prodotto uno nuovo sole al mondo, la quale eccellenzia di lume gli diè cagione di meravigliarsi.</p>
<p>Ancora dice la novità del suono; circa la quale cosa si è da sapere che 'l fu opinione che li cieli per li suoi movimenti facessono suono, imperquello che, siccome appare nelle tavole d'astronomia, elli fanno i suoi corsi in diversi tempi, e <emph>per consequens</emph> vanno più tosto l'uno che l'altro, chè Saturno compie lo suo corso in XXX anni, Iuppiter in XII, Mars in II, e così minuendo infino alla luna che lo compie in XVII die e VIII ore; e se elli correno l'uno più tosto che l'altro, seguesi confricazione, la quale agenera suono, sì come vedemo in queste elementali cose esemplo nello archetto e nelle corde della viola. E soggiungeano li detti opinanti che quel suono era melodioso e consonante, imperquello che, sì come prova Boezio nella sua Musica, li corpi sonanti, che si annodino insieme a una proporzione, agenerano consonanzie in suono; e perchè li movimenti de' corpi supercelesti sono uniformi e hannosi circa quella proporzione in moto, seguesi ch'elli agenerano melodioso e consonante suono. Alla quale opinione si è contra lo Filosofo in <emph>Primo Caeli et Mundi</emph>, e fra Alberto Todesco in <emph>De proprietatibus elementorum</emph>; e provalo così lo Filosofo: in ogni cosa dove si genera suono ha bisogno verberazione d'aire, in cielo non è aire <emph>ergo</emph> etc.; ancora ogni verberazione si è per alcuno moto alteratore, alterazione non può essere in cielo, perchè è ingenerabile e incorruttibile, e molte altre ragioni; e queste da parte delli cieli. Da parte nostra si adduce queste ragioni: in prima, che noi lo udiremmo. Certo è che noi non udiamo essere in cielo alcuno suono per suo movimento; e chi opponesse noi non ce ne accorgiamo, imperquello che sempre l'udiamo dì e notte, e quando nasciamo al mondo entriamo in quel suono, sì che per consuetudine noi non ce ne accorgiamo tutto a simile al caldo che è in noi del calore naturale, il quale per la continua usanza non ci immuta lo senso del tatto sì che ci è ignoto; è da risponderli che in ogni movimento si è dare e più e meno, e simile <emph>per consequens</emph> in ogni suono si è da dare e più e meno, posciachè il suono si cagiona dal movimento. Or è così che, siccome si prova nella teorica de' pianeti, alcuna fiata lo pianeto è più vicino alla terra, altra fiata ancora è più vicino a noi quando è nella linea meridiana che quando è in oriente o in occidente; adunque si segue che per vicinitade lo suono dee augumentare, e per remozione dee appicciolare se ello non è uniforme; adunque per consuetudine lo senso dell'audito non può essere decetto. Alla soggiunzione è da rispondere che se 'l fosse vero che suono fosse nelli cieli, ben si seguirebbe che fosse melodioso, ma distratto e tolto via che suono non v'è, seguesi che melodia non v'è. E però non è da intendere secondo senso istoriale o litterale le parole dello autore, ma è da intenderle e tenerle allegoricamente in questo modo, la sua parlatura è nuova e circa la materia, la quale versa che circa cose ignote e celesti, sì come appare nel testo. E però sì come tocca nella sesta cosa, elli era in cielo e movevasi al moto d'esso velocissimamente.</p>
<p>Alla sesta cosa, ch'ello tocca, si è da sapere che, sì come prova lo Filosofo in <emph>Terzo e Quarto Caeli et Mundi</emph>, tutte le cose gravi descendono al centro, e le lievi ascendono alla circonferenzia, come appare nella terra e nel fuoco; e certa cosa si è che lo corpo umano si è composto di quattro elementi, e la maggior parte si è in esso la terra, sì che per la detta ragione l'uomo naturalmente dee innanzi descendere al centro che ascendere alla circonferenzia. Ancora noi veggiamo che naturalmente la cosa attragge più a quello luogo che è più sua conservazione, sì come l'acque attraggeno al mare perchè lì si conserva meglio, lo cielo attragge alla sua spera perchè lì si conserva meglio; così a simile li luoghi bassi sono più conformi alla conservazione umana che li alti ed eccelsi, sì come si trova nelle istorie ch'alcuni filosofi asceseno suso sì alte montagne che non poteano rifiatare per la sottigliezza dell'aire, e conveniano tenere al naso spungie d'acqua piene, acciò che l'aire, che penetrava per la spungia e acqua s'ingrossasse a conformità della virtude aspirativa, ed ecco che quanto più s'ascende nel circolo dell'aire tanto ello è più sottile; sì che chiaro appare che li luoghi bassi sono più conformi alla conservazione umana che li eccelsi, e <emph>per consequens</emph> naturalmente l'uomo è più atto a discendere che a montare. La quale dubitazione si solve in questo modo, che in questa prima vita secondo naturale ordine l'uomo si è più adatto a discendere che ad ascendere, ma dopo lo generale giudizio che li corpi saranno glorificati allora seguiranno elli la influenza o disposizione dell'anima, la quale si è atta ad ascendere sovra tutti li cieli; come dice santo Matteo XIII: <emph>Fulgebunt iusti sicut sol in regno patris eorum</emph>. Sichè altro non vuole dire l'autore se non che in lui si era dritto ordine che l'anima reggeva e dominava lo suo corpo; sichè per allegoria si può conchiudere ch'elli ascendea sovra tutti li cieli, che sono corpi lievi e mobili.</p>
<p>La settima cosa che tocca l'autore si è ch'ello solve lo detto dubbio mostrando che 'l fine dell'uomo si è essa beatitudine, la quale fa l'uomo ascendere sovra li cieli, e dice ch'ello è universale ordine nel mondo, lo quale ordine lo fae essere somigliante a Dio; siccome lo ditto ordine è da Dio, così le ditte cose del mondo sono dallo ditto ordine, secondo quello riceveno distinzione e diversitade nelle sue operazioni, chè alcune cose sono ordinate al vitto umano, come la carne delli animali, li frutti delli arbori e le erbe; alcune al suo vestito, sì come li cuori d'animali, pelli, lane, lino, bambagia e seta; alcune a conservazione di sanitade, sì come case; alcune a conservazione di franchezza, come sono fortilizie, siccome chiaro appare nella <emph>Politica</emph>; e così tutte altre cose sono per la ditta forma ordinate da Dio ad alcuno fine. Or così similemente l'uomo è ordinato a felicitade, la quale è visione sì com'è ditto, e contemplazione della essenzia divina. E questo si è secondo questo ordine, lo quale è appellato natura. Or se naturalmente l'uomo dee tendere a tale fine, ello è nè più nè meno tale meraviglia come veder descendere alli luoghi bassi l'acqua quando si vede ascendere uno uomo sovra li cieli.</p>
<p>Nell'ottava mostra come può avvenire in tale ordine difetto, e dice esemplificando che sì come molte volte la materia discorda dalla intenzione dell'arte, per la quale discordanzia la intenzione del maestro è vana, sì come nell'arte fabbrile quando lo ferro non è tanto caldo quanto bisogna a lavorarlo, e così non si può fare d'esso quello lavoriero che è la intenzione del maestro; così l'uomo, che è la materia di quello ordine, può discrepare per lo libero arbitrio ch'ello hae, e così non accede a quella beatitudine, che è la intenzione del Creatore; la quale discrepazione è così accidentale come violenta e <emph>praeter ordinem</emph>, come a vedere descendere lo fuoco, lo quale naturalmente ascende, com'è detto.</p>
<p>La nona ed ultima cosa si è che tale meraviglia sarebbe udito quello che è detto a dubitare di ciò, come sarebbe a trovar fuoco vivo in terra che fosse in quiete e senza movimento, che sì come dice lo Filosofo nel primo della Fisica, la natura si è principio di moto e di quiete per sè e non <emph>per accidens</emph>; or lo fuoco quaggiuso si è <emph>per accidens</emph>, imperquello che in sua spera si è ello per sè e lì si è in quiete; seguesi adunque che quantunque è quaggiuso, ch'ello sia a natura in movimento, sì che altro non è a dire se non impossibile.</p>
<p>Detta la intenzione dello autore nel presente capitolo si è da esponere lo testo, acciò che perfettamente appaia chiara sua sentenzia</p></div3>
<div3><head>vv. 1-3</head>
<p><add resp="ed">1</add> <emph>La gloria di Colui</emph>, cioè la gloria di Dio, la quale è nel cielo, cioè nel Paradiso.</p>
<p><emph>Che tutto muove</emph>. Questo primo motore si è Dio, lo quale muove tutto, da chi sono tutte le creature, siccome è scritto in santo Giovanni, primo: <emph>Omnia per ipsum facta sunt</emph>.</p>
<p><add resp="ed">2</add> <emph>Per l'universo</emph>, cioè per lo mondo appare tale gloria.</p>
<p><add resp="ed">3</add> <emph>In una parte</emph>, cioè più chiara è tale gloria in cielo imperquello che li sì si è Dio per essenzia</p></div3>
<div3><head>vv. 4-6</head>
<p><emph>E vide cose</emph>. Qui è da notare la eccellenzia di tale gloria la quale trascende ogni nostra vertude sì intellettiva come sensitiva</p></div3>
<div3><head>vv. 7-9</head>
<p><emph>Perchè appressandosi</emph>, nota che 'l desiderio dello intelletto si è nella visione della divina essenzia, la quale si è, com'è detto, tanto sublime che la memoria, che si fonda in organo corporale in una delle cellule del celebro, non può tenere dentro dallo intelletto, e <emph>per consequens</emph> non si può rememorare nè ridire tale eccellenzia</p></div3>
<div3><head>vv. 10-12</head>
<p><emph>Veramente</emph>. Qui si proffere l'autore che quello quanto ch'ello potea tenere a memoria, sarà sua parlatura nella presente scrittura</p></div3>
<div3><head>vv. 13-15</head>
<p>Qui invoca l'aiutorio di Apollo, cioè di Dio, che li conceda grazia ch'elli diventi tale vaso ch'ello sia sufficiente a ricevere l'amato alloro, cioè la coronazione poetica, sicom'è detto</p></div3>
<div3><head>vv. 16-18</head>
<p>Quasi a dire: fine a questa terza cantica io hoe avuto per mio segno e mio duce lo iugo di Parnaso, cioè la sommitade di quel monte, là dove per parladura poetica sì si convenia venire a suo termine, ma ora che lo mio dire tende a un'altra sommitade, cioè a descrivere la gloria del Paradiso, m'è bisogno l'aiutorio sì ch'io possa dire poetriamente di questo secondo iugo, il quale è rimaso a compimento della mia arringaria</p></div3>
<div3><head>vv. 19-21</head>
<p>Qui vogliendo mostrare lo modo dello aiutorio ch'ello domanda, introduce una fabula poetica, che è nello Ovidio <emph>Methamorphoseos</emph>, sesto, che fue in questo modo. Uno nome Marsia, era finissimo citarizzatore e anche sonatore d'altri stromenti, alli quali bisogni fiato, come cenamella e musette, il quale per sua eccellenzia si lodava ch'era migliore in quella arte che Febo, il quale era del numero delli Dei e delle Muse di Parnaso. Andando tale voce per lo mondo venne alle orecchie d'Apollo che Marsia preditto si vantava avere più perfezione che li Dei, mandò per lui e dimandollo di sua condizione. Lo detto Marsia al modo consueto li recitò di suo essere, sichè Apollo udendo ciò disse a Marsia: la vicenda istà in questo modo, io voglio che si faccia la prova tra te e Febo, se tu lo vinci sarai nel collegio delli Dei constituito, se tu perdi di te sarà fatto tale vendetta a perpetua memoria che nullo sarà poi ardito di volersi paragonare cogli Dei. Lo detto Marsia spinto da arroganzia disse che ben lo voleva. Come furono alla prova lo ditto Marsia prese una musetta e fece uno dilicatissimo sonare con quelle ordinazioni che per umana scienzia si possano tradurre in atto. Udito questo Apollo temette che Febo non perdesse e allora entrò nel petto di Febo; Febo avea la musetta in bocca, e Apollo soffiava, sicchè tutti credevano che Febo sonasse, ed elli era Apollo. Abbreviando Febo prevalse, sichè fue data la sentenzia che Marsia avea perduto. Data tale sentenzia fecero lo ditto Marsia scorticare e la pelle empiette di paglia e quella mettere nel templo acciò che a notizia di tale arroganzia di ciascuna persona pervenisse. Or a proposito dice l'autore invocando ad Apollo: entra nel mio petto, e spira tue, cioè parla tue, sichè altri creda ch'io sia lo dicitore e tu sarai tue, siccome festi a Febo quando Marsia fue tratto dalla sua pelle, che è la vagina delle membra</p></div3>
<div3><head>vv. 22-27</head>
<p>Qui mostra l'autore che se Apollo lo soccorreràe, verrà a quella perfezione che è coronazione poetica.</p>
<p><add resp="ed">25</add> <emph>Diletto legno</emph>, cioè allo albero dello alloro; com'ello sia suo diletto appariràe di sotto.</p>
<p><add resp="ed">27</add> Cioè la gloria del Paradiso. <emph>E tu mi farai</emph>, cioè lo tuo aiutorio per lo quale io diverrò degno e sufficiente a tanta ovra</p></div3>
<div3><head>vv. 28-33</head>
<p>Qui redargue la pusillanimitade delli mondani, li quali non accedeno nè a scienzia nè ad alcuno perfetto stato degno di corona sìe in virtudi come in avere.</p>
<p>Qui per la predetta cagione persuade l'autore Apollo e dice: la fronde Peneia, cioè la corona aurea si dovrebbe allegrarsi quand'ella vede che tra li uomini alcuno accede ad essa ed ènne desideroso; quasi a dire: tale coronazione si è tuo onore. Alla quale persuasione si è da sapere che qui si è introdotta una favola poetica che fue in questo modo. Febo innamorò di Dafne figliuola di Peneo, deo delli fiumi, la quale tanto amava quanto poteva; e la detta giovane a lui nullo amore portava. In processo di tempo costretto Febo da amore puosesi in cuore d'avere suo intento per ogni modo che potesse, appostolla un giorno e andò verso essa; questa quando lo vide si mise a fuggire, costui seguendola e questa fuggendolo innanzi tanto, ch'ella pervenne ad uno fiume. Or perchè suo padre era Dio delli fiumi, com'è ditto, si vi si gittò entro, e incontanente come fue all'altra riva, diventò uno arbore d'alloro. Veggendo Febo la sua amanza, in alloro sì come prima amava la sua amanza, così amò poi lo ditto alloro, e da quello giorno innanzi si portò corona delle sue foglie; poscia in processo di tempo li poeti s'incoronavano d'alloro a commemorazione dello amore che Febo ebbe quando studiavano in Parnaso o suso lo monte Delfos che sono lo stesso. E però appella la fronde dello alloro fronda peneia, cioè nata della figliuola di Peneo, dio delli fiumi, siccom'è ditto</p></div3>
<div3><head>vv. 34-36</head>
<p>Qui soggiunge l'autore a sua persuasione che siccome alla picciola favilla del fuoco si segue grande fiamma, così forsi drieto a lui, che è picciolo poeta, seguiranno delli altri che verranno eccellenti in poetria; così dice <emph>tacite</emph>: tu sarai molto più onorato e più pregiato</p></div3>
<div3><head>vv. 37-39</head>
<p>Cioè che diverse sono le ascensioni e li orientali del sole sovra lo emisperio delli abitanti del mondo.</p>
<p><add resp="ed">37</add> <emph>Foci</emph>, cioè bocche.</p>
<p><add resp="ed">38</add> <emph>La lucerna</emph>, cioè il sole.</p>
<p><add resp="ed">39</add> Cioè la foce equinoziale, com'è detto</p></div3>
<div3><head>vv. 40-42</head>
<p>Qui fa comparazione della luce del sole alla luce della divina grazia, la quale radiava nel luogo dov'elli era, cioè in cielo.</p>
<p><add resp="ed">42</add> Cioè che la grazia divina è molto più adatta a tale speculazione che altro lume</p></div3>
<div3><head>vv. 43-45</head>
<p>Cioè che quello splendore di grazia faceali essere giorno in quel luogo si fosse il sole</p></div3>
<div3><head>vv. 46-48</head>
<p>Quasi a dire che la chiarezza di Beatrice si contrastava con quella del sole, e rendeansi insieme mutui radii.</p>
<p><add resp="ed">48</add> Tutto a modo come l'aquila per forza del nervo visivo si sostiene lo radiare del sole, così per simile fortezza Beatrice guardava in tanta chiaritade</p></div3>
<div3><head>vv. 49-54</head>
<p>Qui dàe uno esemplo a descrivere sua fortezza acquistata solo per la visione di Beatrice, e dice siccome lo raggio, poniamo del sole, descende sovra uno specchio, poi si risalisce in ver lo corpo del sole sì come raggio peregrino, così li raggi ch'usciano delli occhi di Beatrice, e rifrangeansi nelli occhi di Dante, lo disponeano a tanta fortezza ch'esso Dante guardava nel sole oltra la nostra umana usanza</p></div3>
<div3><head>vv. 55-57</head>
<p>Chiaro appare per la disposizione del luogo, siccom'è detto.</p>
<p><add resp="ed">57</add> Cioè lo Paradiso, dove è la beatitudine umana, com'è detto</p></div3>
<div3><head>vv. 58-60</head>
<p>Chiaro appare com'è detto</p></div3>
<div3><head>v. 62</head>
<p><emph>Come quei</emph>, cioè Dio</p></div3>
<div3><head>v. 64</head>
<p>Cioè che teologia è tratta delle celestiali cognizioni</p></div3>
<div3><head>v. 65</head>
<p><emph>Ed io in lei</emph>, cioè a ciò disposto</p></div3>
<div3><head>vv. 67-72</head>
<p>Or qui vuole mostrare Dante come per la visione di Beatrice ello trasumanò cioè che ello diventò più abile e disposto a contemplare che non può dare la spezia di sua natura umana, e introduce per esemplo una favola che si conta in questo modo. El fu uno pescatore a lenza, lo quale per trarre sua vita andava pescando su per li liti del mare; avvenne in una parte che come elli avea preso lo pesce, ed elli lo mettea sull'erba d'uno prato, come lo pesce gustava di quella erba ello risaliva nell'acqua. Costui meravigliandosi di cotale cosa tolse della predetta erba e gustonne, incontanente si gittò in mare e fue fatto mezzo pesce. Veggendo li altri pesci che costui era mezzo uomo sì lo fecero del numero delli suoi Dei. Or dice l'autore: io non potrei dire com'io mi trasumanai per la visione di Beatrice se non come si può descrivere la trasumanazione di Glauco in essere Dio delli pesci per lo gustare dell'erba, e però tale esemplo basti alla nostra Commedia</p></div3>
<div3><head>vv. 73-78</head>
<p>Qui apostrofa al Creatore dicendo come elli stesso non si potea conoscere nè intendere lo modo della sua trasmutazione, imperquello che elli era levato a quelle eterne rote che sono temperate dalla armonia del Creatore</p></div3>
<div3><head>vv. 82-84</head>
<p>Qui tocca la questione che dubitò come potea trascendere tanto ad alto</p></div3>
<div3><head>vv. 85-87</head>
<p>Qui comincia Beatrice a solvere tale dubbio rispondendo ai pensieri dello autore</p></div3>
<div3><head>v. 92</head>
<p><emph>Ma folgore</emph>, cioè saetta di truono. <emph>Il proprio sito</emph>, cioè l'aiere</p></div3>
<div3><head>vv. 94-96</head>
<p>Qui a parole l'autore espresse domanda del dubbio</p></div3>
<div3><head>v. 97</head>
<p>Cioè della armonia e della lume</p></div3>
<div3><head>v. 102</head>
<p><emph>Che madre</emph>, cioè benivola e pietosamente</p></div3>
<div3><head>v. 103</head>
<p><emph>E cominciò</emph>, cioè ogni creatura</p></div3>
<div3><head>vv. 106-108</head>
<p><emph>L'alte creature</emph>, cioè li angioli per lo ditto ordine vedono in Dio ogni cosa che è più bassa di loro</p></div3>
<div3><head>vv. 109-111</head>
<p>Cioè che tendeno a diversi fini, siccom'è detto di sopra.</p>
<p><add resp="ed">111</add> Cioè alcuna ha più perfetto fine che l'altre</p></div3>
<div3><head>v. 112</head>
<p>Cioè dal ditto ordine</p></div3>
<div3><head>v. 113</head>
<p><emph>Per lo gran</emph>, cioè per lo mondo</p></div3>
<div3><head>vv. 115-117</head>
<p>Cioè che questo ordine è quello che appelliamo natura, per la quale lo fuoco ascende al circolo lunare dove è la sua propria spera.</p>
<p><add resp="ed">116</add> Cioè questa natura è principio di vita.</p>
<p><add resp="ed">117</add> Cioè che per natura che 'l ditto ordine discende al centro</p></div3>
<div3><head>vv. 118-123</head>
<p>Cioè che anco li buoni sono sudditi a natura secondo la corporale essenzia, e secondo questo ordine tendeno ad ascendere sovra li cieli; e quest'è la risposta al dubbio. E però soggiunge che la provvidenzia di Dio hae messo nel cielo quello quieto, cioè la fine umana, al quale fine si rivolge quello che ha maggior fretta, cioè quello che per lo ditto ordine si muove. E nota ch'elli dice <emph>quieto</emph>, imperquello che lo desiderio umano in alcuna altra cosa si quieta se non nella predetta beatitudine, imperquello che siccome Aristotile dice nel primo dell'Etica, se alcuna cosa restasse a desiderare, l'uomo non sarebbe nella ultima beatitudine</p></div3>
<div3><head>vv. 124-126</head>
<p>Cioè in questo modo erano e l'autore e Beatrice, e tendeano a quello sito dov'è quella felicitade.</p>
<p><add resp="ed">125</add> Cioè la virtù della grazia di Dio, la quale drizza tutti in buono fine</p></div3>
<div3><head>vv. 127-132</head>
<p>Detto lo modo della responsione, qui mostra come si può dichiarare dal predetto fine e dicelo per esemplo, che siccome alcuna fiata la forma è diversa dallo intendimento dello artefice, e così la materia non segue al ditto intendimento, sì come è detto del ferro e fabbro; così la creatura che hae libero arbitrio, si parte dalla intenzione del Creatore e così tende ad altro fine non così felice nè beato</p></div3>
<div3><head>vv. 133-135</head>
<p><emph>E sì come veder si può cadere fuoco di nube</emph>, cioè che siccome lo fuoco che discende dalla nuvola cala <emph>per accidens</emph> e non naturalmente, così l'uomo <emph>per accidens</emph> cade dalla grazia per lo peccato, e schifa lo suo ordine naturale, lo quale tende, sì com'è detto, a felice stato per lo preditto ordine</p></div3>
<div3><head>vv. 136-142</head>
<p>Qui compie suo capitolo mostrando che veduto questo ordine non è meno naturale all'uomo l'ascendere sovra li cieli che lo descendere dell'acqua di un alto monte, e soggiunge che sarebbe tale meraviglia (veduto quel ch'è detto) a trovarsi nella cognizione impedimento, che, non sarebbe a trovare quaggiuso in terra fuoco vivo, che fosse in quiete che, siccom'è detto, è contra natura. Ed acciò che le favole introdotte non agenerasseno nell'animo dello studente alcuna oscuritade, si è da palesare le sue allegorie. La prima di Marsia, che fu scorticato, si hae a demostrare come stolta cosa è all'uomo ad essere arrogante contro Dio, il quale ha podere sovra ogni creatura sì in pensiero, sì in detto, sì in fatto; e di tale umilità prega lo Psalmista nel Psalmo: <emph>Domine, ne in furore tuo</emph> etc. La seconda favola si fue introdotta dalli poeti a mostrare come l'albero dello alloro era conservato fresco e fronduoso per lo sole, e questo perchè nasce lo piùe suso le rive de' fiumi, imperquello che continuo ha bisogno di umido e perchè d'ogni tempo si conventano poeti si usano di tôrre di quelle frondi, delle quali si trova d'ogni tempo. La terza favola fue introdotta per li poeti a mostrare come per l'opere virtudiose l'uomo diventa beato e felice a similitudine delli angeli, li quali per essi erano appellati Dei quasi perpetui e beati; lo quale gustare d'erba significa la operazione virtuosa. Nota <emph>gustare</emph>, cioè <emph>operare</emph>, imperquello che avere virtudi e non operarle, sono morte, sì come dice l'Apostolo: <emph>Fides sine operibus mortua est</emph>.</p></div3></div2>

<div2><head>II</head>

<div3 n="Versi">
<lg>
<l>O voi che siete in piccioletta barca,</l>
<l>Desiderosi d'ascoltar, seguiti</l>
<l>Dietro al mio legno che cantando varca,</l></lg>
<lg>
<l>Tornate a riveder li vostri liti,</l>
<l>Non vi mettete in pelago; chè forse,</l>
<l>Perdendo me, rimarreste smarriti.</l></lg>
<lg>
<l>L'acqua ch'io prendo giammai non si corse:</l>
<l>Minerva spira, e conducemi Appollo,</l>
<l>E nove Muse mi dimostran l'Orse.</l></lg>
<lg>
<l>Voi altri pochi, che drizzaste il collo</l>
<l>Per tempo al pan degli angeli, del quale</l>
<l>Vivesi qui, ma non sen vien satollo,</l></lg>
<lg>
<l>Metter potete ben per l'alto sale</l>
<l>Vostro navigio, servando mio solco</l>
<l>Dinanzi all'acqua che ritorna eguale.</l></lg>
<lg>
<l>Que' gloriosi che passaro a Colco,</l>
<l>Non s'ammiraron, come voi farete,</l>
<l>Quando Iason vider fatto bifolco.</l></lg>
<lg>
<l>La concreata e perpetua sete</l>
<l>Del deiforme regno cen portava</l>
<l>Veloci quasi, come il ciel vedete.</l></lg>
<lg>
<l>Beatrice in suso, ed io in lei guardava;</l>
<l>E forse in tanto, in quanto un quadrel posa,</l>
<l>E vola, e dalla noce si dischiava,</l></lg>
<lg>
<l>Giunto mi vidi ove mirabil cosa</l>
<l>Mi torse il viso a sè; e però quella,</l>
<l>Cui non potea mia cura essere ascosa,</l></lg>
<lg>
<l>Volta ver me sì lieta come bella:</l>
<l>Drizza la mente in Dio grata, mi disse,</l>
<l>Che n'ha congiunti con la prima stella.</l></lg>
<lg>
<l>Pareva a me che nube ne coprisse</l>
<l>Lucida, spessa, solida e pulita,</l>
<l>Quasi adamante che lo sol ferisse.</l></lg>
<lg>
<l>Per entro sè l'eterna margherita</l>
<l>Ne ricevette, com'acqua recepe</l>
<l>Raggio di luce, permanendo unita.</l></lg>
<lg>
<l>S'io era corpo, e qui non si concepe</l>
<l>Com'una dimensione altra patìo,</l>
<l>Ch'esser convien se corpo in corpo repe,</l></lg>
<lg>
<l>Accender ne dovrìa più il disio</l>
<l>Di veder quella essenzia, in che si vede</l>
<l>Come nostra natura e Dio s'unìo.</l></lg>
<lg>
<l>Lì si vedrà ciò che tenem per fede,</l>
<l>Non dimostrato; ma fia per sè noto,</l>
<l>A guisa del ver primo che l'uom crede.</l></lg>
<lg>
<l>Io risposi: Madonna, sì devoto,</l>
<l>Quant'esser posso più, ringrazio lui</l>
<l>Lo qual dal mortal mondo m'ha rimoto.</l></lg>
<lg>
<l>Ma ditemi, che son li segni bui</l>
<l>Di questo corpo, che laggiuso in terra</l>
<l>Fan di Cain favoleggiare altrui?</l></lg>
<lg>
<l>Ella sorrise alquanto, e poi: S'egli erra</l>
<l>L'opinion, mi disse, de' mortali,</l>
<l>Dove chiave di senso non disserra,</l></lg>
<lg>
<l>Certo non ti dovrien punger li strali</l>
<l>D'ammirazione omai; poi dietro a' sensi</l>
<l>Vedi che la ragione ha corte l'ali.</l></lg>
<lg>
<l>Ma dimmi quel che tu da te ne pensi.</l>
<l>Ed io: Ciò che n'appar quassù diverso</l>
<l>Credo che il fanno i corpi rari e densi.</l></lg>
<lg>
<l>Ed ella: Certo assai vedrai sommerso</l>
<l>Nel falso il creder tuo, se bene ascolti</l>
<l>L'argomentar ch'io gli farò avverso.</l></lg>
<lg>
<l>La spera ottava vi dimostra molti</l>
<l>Lumi, li quali nel quale e nel quanto</l>
<l>Notar si posson di diversi volti.</l></lg>
<lg>
<l>Se raro e denso ciò facesser tanto,</l>
<l>Una sola virtù sarebbe in tutti,</l>
<l>Più e men distributa, ed altrettanto.</l></lg>
<lg>
<l>Virtù diverse esser convegnon frutti</l>
<l>Di principii formali, e quei, fuor ch'uno,</l>
<l>Seguiterieno a tua ragion distrutti.</l></lg>
<lg>
<l>Ancor, se raro fosse di quel bruno</l>
<l>Cagion che tu dimandi, od oltre in parte</l>
<l>Fora di sua materia sì digiuno</l></lg>
<lg>
<l>Esto pianeta, o sì come comparte</l>
<l>Lo grasso e il magro un corpo, così questo</l>
<l>Nel suo volume cangerebbe carte.</l></lg>
<lg>
<l>Se il primo fosse, fora manifesto</l>
<l>Nell'eclissi del sol, per trasparere</l>
<l>Lo lume, come in altro raro ingesto.</l></lg>
<lg>
<l>Questo non è; però è da vedere</l>
<l>Dell'altro, e, s'egli avvien ch'io l'altro cassi,</l>
<l>Falsificato fia lo tuo parere.</l></lg>
<lg>
<l>S'egli è che questo raro non trapassi,</l>
<l>Esser conviene un termine, da onde</l>
<l>Lo suo contrario più passar non lassi;</l></lg>
<lg>
<l>E indi l'altrui raggio si rifonde</l>
<l>Così, come color torna per vetro,</l>
<l>Lo qual diretro a sè piombo nasconde.</l></lg>
<lg>
<l>Or dirai tu ch'el si dimostra tetro</l>
<l>Quivi lo raggio più che in altre parti,</l>
<l>Per esser lì rifratto più a retro.</l></lg>
<lg>
<l>Da questa instanzia può diliberarti</l>
<l>Esperienza, se giammai la provi,</l>
<l>Ch'esser suol fonte a' rivi di vostr'arti.</l></lg>
<lg>
<l>Tre specchi prenderai, e due rimovi</l>
<l>Da te d'un modo, e l'altro più rimosso</l>
<l>Tr'ambo li primi gli occhi tuoi ritrovi.</l></lg>
<lg>
<l>Rivolto ad essi fa che dopo il dosso</l>
<l>Ti stea un lume che i tre specchi accenda,</l>
<l>E torni a te da tutti ripercosso.</l></lg>
<lg>
<l>Benchè nel quanto tanto non si stenda</l>
<l>La vista più lontana, lì vedrai</l>
<l>Come convien ch'egualmente risplenda.</l></lg>
<lg>
<l>Or, come ai colpi degli caldi rai</l>
<l>Della neve riman nudo il suggetto</l>
<l>E dal colore e dal freddo primai,</l>
<l>Così rimaso te nello intelletto</l>
<l>Voglio informar di luce sì vivace,</l>
<l>Che ti tremolerà nel cuo aspetto.</l></lg>
<lg>
<l>Dentro dal ciel della divina pace</l>
<l>Si gira un corpo, nella cui virtute</l>
<l>L'esser di tutto suo contento giace.</l></lg>
<lg>
<l>Lo ciel seguente, c'ha tante vedute,</l>
<l>Quell'esser parte per diverse essenze</l>
<l>Da lui distinte e da lui contenute.</l></lg>
<lg>
<l>Gli altri giron per varie differenze</l>
<l>Le distinzion, che dentro da sè hanno,</l>
<l>Dispongono a lor fini e lor semenze.</l></lg>
<lg>
<l>Questi organi del mondo così vanno,</l>
<l>Come tu vedi omai, di grado in grado,</l>
<l>Che di su prendono, e di sotto fanno.</l></lg>
<lg>
<l>Riguarda bene a me sì com'io vado</l>
<l>Per questo laco al vero che disiri,</l>
<l>Sì che poi sappi sol tener lo guado.</l></lg>
<lg>
<l>Lo moto e la virtù de' santi giri,</l>
<l>Come dal fabbro l'arte del martello,</l>
<l>Da' beati motor convien che spiri.</l></lg>
<lg>
<l>E il ciel, cui tanti lumi fanno bello,</l>
<l>Della mente profonda che lui volve</l>
<l>Prende l'image, e fassene suggello.</l></lg>
<lg>
<l>E come l'alma dentro a vostra polve</l>
<l>Per differenti membra e conformate</l>
<l>A diverse potenzie si risolve;</l></lg>
<lg>
<l>Così l'intelligenza sua bontate</l>
<l>Multiplicata per le stelle spiega,</l>
<l>Girando sè sovra sua unitate.</l></lg>
<lg>
<l>Virtù diversa fa diversa lega</l>
<l>Col prezioso segno che l'avviva,</l>
<l>Nel qual, sì come vita in voi, si lega.</l></lg>
<lg>
<l>Per la natura lieta onde deriva,</l>
<l>La virtù mista per lo corpo luce,</l>
<l>Come letizia per pupilla viva.</l></lg>
<lg>
<l>Da essa vien ciò che da luce a luce</l>
<l>Par differente, non da denso e raro;</l>
<l>Essa è formal principio che produce,</l></lg>
<lg>
<l>Conforme a sua bontà, lo turbo e il chiaro.</l></lg></div3>
<div3 n="Introduzione">
<p>In questo capitolo intende l'autore procedendo in suo poema toccare dieci cose.</p>
<p>La prima apostrofa alli vivi, li quali hanno desiderio di studiare la presente Commedia. La seconda cosa palesa la cagione efficiente di suo intendimento e ascensione, e lo luogo fino al quale scese <emph>universaliter</emph>. La terza cosa descrive come entrò nel corpo della luna <emph>singulariter</emph>. La quarta cosa tocca come per induzione di Beatrice ringraziò Dio di tanta grazia quanta era in esso. La quinta cosa tocca uno dubbio circa l'ombra ch'appare nel corpo della luna. La sesta tocca una opinione circa la detta ombra ch'appare nel corpo della luna fingendo quella essere sua. La settima forma in persona di Beatrice ragioni contra la ditta opinione e argomenti. La ottava fae una istanzia contra li argomenti di sopra fatti contra la opinione. La nona rimove la detta istanzia per esperienzia con tre specchi ed uno lume. La decima e ultima tocca la veritade del ditto dubbio descrivendo tutto l'ordine delli corpi supercelesti circa li effetti inferiori; e così compie lo suo capitolo.</p>
<p>Alla prima cosa si è da sapere che a volere perfettamente intendere la presente Commedia hae bisogno allo intenditore essere istrutto in molte scienzie, imperquello che lo autore usa molte conclusioni, molti argomenti, molti esempli, prendendo per principii tali cose e diverse che senza scienzia acquistata non se ne potrebbe avere perfetta cognizione; e perchè poetria non è scienzia a cui aspetti di sillogizzare sì demostrativamente com'è necessario, non è però la presente Commedia imperfetta s'ella non provi ogni suo principio; ma puossi di licenzia poetica metaforizzare, esemplificare e fingere una per un'altra, sì come è dimostrato e aperto nella composizione delli precedenti capitoli. E però si conchiude, sì com'è detto, che allo intenditore ha bisogno d'essere istrutto in molte scienzie. Dato questo, chiaro appare come l'autore accomiata li inscii dallo studio della sua Commedia, e li scienti per renderli benivoli a tale studio invita profferendoli due cose, l'una si è veritade, l'altra; meravigliose cose; veritade, in quanto dice che è condotto da Apollo Dio di scienzia e dalle nove Muse, cioè dalle nove scienzie, siccom'è detto, le quali non possono acquistare od ammaestrare altro che 'l vero; maravigliose cose, in quanto descrive lo Paradiso e li gloriosi cittadini di quella santa cittade. E questa si è brevemente la intenzione della prima cosa toccata.</p>
<p>Alla seconda cosa, che tocca l'autore, si è da sapere che la cagione efficiente la quale fa ascendere l'uomo al supremo luogo e alla sua beatitudine si è quella forma mondana, la quale, sì come è detto di sopra, è lo suo ordine, per lo quale ordine l'uomo è dritto imperfetto segno, ed imperquello che lo volontario virtuoso e puro dell'uomo sempre hae sete infino che non ottiene tale felicitade, si è cagione tale desiderio d'ascendere per lo preditto ordine; sì che la cagione efficiente di tale ascensione è l'ordine del mondo e 'l volontario umano conforme ad esso, non viziato, non corrotto, non errante, la quale disposizione essere in sè palesa quando mostra essere in contemplazione di Beatrice e quella tutta alle primiere cause create. Poi dopo questa cagione descritta, poeticamente tratta come ascese fino nel cielo della luna, per lo quale corpo fece alcuna ammirazione, sì come nel testo apparirà.</p>
<p>Alla terza cosa che tocca si è da sapere che 'l corpo della luna nel quale ello finge entrare corporale, si è dimensivo e sperico, cioè rotondo, e ad entrare corpo in corpo senza frangione d'essi o dell'uno di loro sarebbe contra la opinione del Filosofo nel quarto della Fisica, la quale è dimostrata chiara come è impossibile due corpi essere insieme in uno luogo, la quale contrarietade l'autore espone come si dee intendere dicendo: qui non si concepe che lo corpo in lo corpo della luna entrasse siccome due corpi in uno luogo, ma concepesi intrare mio intelletto nella luna tutto a simile al raggio del sole, il quale entra nell'acqua, essa rimanendo unita ed infratta.</p>
<p>Alla quarta cosa si è da sapere che l'autore volendo disporre le menti de' mortali ad alcuna bella moralitade introduce in questo capitolo tale tropologia, cioè che ringrazia e rendesi devoto alla benignità del Creatore, lo quale per propria bontade hae tanto largito e donato alla spezia umana universalmente ch'ella hae potere d'ascendere alla felicitade e quietazione perfetta ed in singolaritade a lui che, siccome è ditto, monta a tale effetto produrre in essere.</p>
<p>Alla quinta cosa si è da sapere che, siccome a senso appare nella luna, si è alcuna oscuritade alcuni segni nubilosi li quali al viso fanno alcuna diversitade in colore, dei quali segni sono state più opinioni sì nelli poeti come eziandio nelli filosofi, e per ampliare sua materia lo autore nel presente capitolo vuole circa le predette opinioni alquanto disputare; poi in fine fa che Beatrice dica la veritade siccome appariràe, la quale veritade si dee intendere essere la opinione del predetto autore; ed acciò che più chiaro s'apprenda tale veritade sì dichiareremo tali opinioni. In prima furono alcuni poeti che disseno che quello bruno che è nella luna, si è Caim figliuolo di Adam, lo quale al sacrificio portava sempre lo fascio delle legna in spalla, ed Abel suo fratello portava l'agnello. Ora avvenne, come sta nel Genesis, che 'l ditto Caim ancise Abel, ed allora poneano li poeti che Abel fu fatto una costellazione di quelle della ottava spera molto alta ed eccelsa, e Caim fu assunto nel corpo della luna, siccome nella più bassa stella che sia in cielo; ed acciò che meglio fosse conosciuto, sì vi fue messo con tutto lo fascio delle spine in spalla. Altri poeti furono che dissono che li detti segni si sono due compari, li quali s'accompagnarono insieme in mercatanzia, e deliberonno insieme d'andare uno in levante, l'altro in ponente, poi in capo di certo tempo tornare nella sua cittade e lì rivedere sua ragione e partire lo guadagno o danno che fosse nello suo avere. Come ordinonno così fenno, salvo che ciascuno avea guadagnato e mostrava l'uno all'altro ch'era perduto; per la quale falsitade li Dei li transunseno entrambidue nel corpo lunare, e lì si stanno. Altri poeti furono che puosono che la luna fosse Proserpina, della quale è detto nel XXVIII capitolo del Purgatorio, e imperquello che essa consentì a Plutone per li sette grani del pomo, divenne così maculata per lo sperma del detto Plutone. Le quali posizioni chiaro appare che non solveno lo ditto dubbio, imperquello che sono allegorie e fingimenti poetici, delli quali si tragge senso tropologico in questo modo. Li primi, che puoseno essere Caim nella luna, altro non è a significare se non che Abel fu assunto allo stato della perfezione, ovvero in via, cioè nel Limbo, e Caim fue depremuto allo Inferno, cioè al più basso luogo per lo omicidio per lui commesso in suo fratello. La sposizione delli secondi hae a significare come la fraudolenza commessa nel prossimo è commessa e punita in pena eterna; perciò essi trasformonno in costellazione cioè in stella eterna, e in la più bassa, a mostrare come è gravoso peccato e come molto dispiace a Dio; e però tanto è quello luogo distante a quello che è penetrato dalla gloria del Creatore, sì com'è detto. La posizione de' terzi altro non vuole dire che mostrare come la chiarezza della verginitade si offusca e scura per lo peccato venereo; e sì come la pura verginitade è la più lucida cosa e chiara tra l'altre disposizioni umane, così elli a simile la puoseno in quella stella, che è adatta ad avere lume ed è adatta a potersi oscurare, sì come mostra lo Filosofo nel secondo <emph>Caeli et Mundi</emph>, che la luna è corpo disposto a ricevere lume, e quello ch'ella riceve, sì lo hae dal sole, e però quella parte d'essa che è in presenzia del sole, luce, lo soperchio rimane scuro; e così la umana spezia è adatta a ricevere grazia da Dio e creata in grazia sì come la luna fu creata piena, se poi ella discende dal Creatore per lo peccato, ella si oscura, sì come la luna, s'ella discende dalla presenzia del sole, diventa oscura.</p>
<p>Dette le posizioni poetiche sono da dire le filosofiche. Fue alcuni filosofi che tenneno che quelli segni, che sono nella luna, fossero alcune nuvole, le quali seguissono lo corpo della luna, e interponessensi tra noi ed essa, per la quale interposizione tanto del corpo lunare ne paresse oscuro. Altri tenneno che la luna fosse simile d'uno specchio, nel quale specchio la faccia del globo della terra si specchiasse, e sì come suso la superficie della terra è mare e distinzioni di montagne, così nell'idolo che si figura nel ditto specchio, cioè nel corpo della luna, è disgiunzioni e differenzie, e secondo diverso colore appaiono. Altri fue che tenneno che tale diversitade avvenisse da raritade e densitade in questo modo, che quella parte, che è del corpo della luna denso, sì riceve lo raggio del sole e suso essa superficie si moltiplica, e <emph>per consequens</emph> è lucido e chiaro; e quella parte del corpo della luna, che è rara, perchè elli non può moltiplicare li radii solari in essa superficie, non è lucido nè chiaro, e <emph>per consequens</emph> è scuro, ombroso; la quale opinione mostra l'autore che fosse sua infino alla definizione di Beatrice e questa disputa con essa, come apparirà nella esposizione del testo. Le quali opinioni di filosofi si solveno in questo modo, imperquello che nulla d'esse toccò la veritade. Li primi, che miseno essere tale diversitade per interposizione di nuvola, chiaro appare come non è vero, imperquello che impossibile sarebbe che tale impressione continua fosse in aire, e dato ch'ella vi fosse, impossibile sarebbe che quelli d'India lo vedesseno ad uno modo con quelli d'Inghilterra, sì come chiaro appare nelli eclissi del sole particolari, che secondo la diversitade del sito appare più oscuro del corpo solare per la interposizione della luna in uno luogo che in un altro. Che sia vero che tale ombra appaia nella luna sì alli orientali come alli occidentali, chiaro appare che li filosofi dell'una parte e dell'altra, ch'hanno di ciò trattato, l'hanno posta ad uno modo e descritta. Li secondi che puoseno che tale ombra fosse lo idolo della superficie della terra, chiaro appare falso, imperquello che noi veggiamo quelli medesimi segni quando la luna è in oriente come quando ella è in mezzodie e in occidente. La quale posizione è al senso falsa, imperquello che se noi pogniamo uno specchio dal destro della cosa specchiata, l'idolo appare in altro modo che chi 'l ponesse dal sinistro, e specialmente di quelle cose ch'hanno diversitade in sè e altre montagne e altri mari sono in oriente che non in occidente, e <emph>per consequens</emph> altra figurazione si seguirebbe. La terza opinione filosofica si disputa l'autore nel presente capitolo mettendo esso argomentare e Biatrice solvere; ed in prima si argomenta contra che ello non è raritade tale oscuritade imperquello che quando la luna ne eclissa lo sole, mai non si ecclisserebbe tutto per interposizione della luna tra noi e il sole imperciocchè li radii solari penetrerebbono per quello raro, sichè non si porìa oscurare lo sole. Ma a senso è veduto oscurare tutto lo corpo del sole senza alcuno penetrare di radii più fiate, sichè si segue non essere tale raritade nel corpo lunare. Or si può fare una istanzia a tale argomento, la quale l'autore fae in questo modo: Quelle oscuritadi sono pure raritadi, ma non tale che trapassi oltra per tutto lo corpo lunare, sichè li radii del sole che illuminano la luna suso la superficie la illuminano, quanto elli trapassano per lo raro poi si moltiplicano suso uno termine nel corpo della luna, dove non è più estensione del raro, sichè per la diversità del luogo della moltiplicazione de' radii, li radii illuminano e più e meno, e <emph>per consequens</emph> è chiaro e ombroso: e dato che tale raritade non trapassa nello eclissi preditto non dee penetrar li radii solari, e <emph>per consequens</emph> non appare luce alcuna. Alla quale istanzia risponde Beatrice e assolvela per ragione che per esperienza si può certificare in questo modo: che lo intento di tale assoluzione si è a mostrare che distanzia di luogo, avvegnachè in quantitade faccia diversa apparenzia come maggiore e minore, non face diversitade in qualitade, cioè che per distanzia del luogo la luce non può apparere ombra; e così si seguirebbe che lo raggio del sole rifratto sulla superficie del corpo lunare non sarà diverso in chiarezza di quello raggio, che sarà rifratto nel corpo della luna vicino al centro del preditto corpo, sì come nella presente dimostrazione si contiene. Immaginisi lo circolo <emph>AB</emph> lo corpo lunare, e queste due lettere essere nella superficie, e immaginisi <emph>BC</emph> nel centro del detto corpo, e le due linee, cioè <emph>AC BC</emph>, contingere quella raritade che è nella luna. Ed ora pone la istanzia che li raggi del sole refratti nelli luoghi <emph>AB</emph> saranno in eguale chiarezza di quelli che sono refratti nello luogo del <emph>C</emph>; sichè la distanzia che è dalla superficie al centro non farà differenzia in qualitade siccome è detto, e provalo per tale esperienzia. Se uno uomo avràe dinanti da sua persona tre specchi, li due dinanzi d'una elongazione, e lo terzo di più elongazione, e di drieto dalla sua persona sia uno doppiero; apresso dice che in ciascheduno specchio apparirà lo lume del doppiero eguale in luce, ma in quantità nelli due eguali distanti apparirà d'una grandezza, nel terzo più rimosso apparirà in quantità minore, ma, com'è detto, in qualitade cioè in splendore, appariranno eguali. E così si conchiude che li radii luminosi per distanzia di luogo in qualità non fanno diversitade; sichè tale differenzia non avviene da raro e denso. Ed acciò che meglio s'intenda si è da descrivere la figura e dimostrazione de' preditti specchi. Sia <emph>A</emph> lo lume che è dopo le spalle al consideratore, <emph>B</emph> sia l'occhio del consideratore, <emph>C C</emph> sieno li due specchi equidistanti, <emph>D</emph> sia lo specchio più rimosso dal consideratore: dice l'autore che lo lume dell'<emph>A</emph>, terrà in luce eguale nelli tre specchi, cioè in <emph>C D C</emph>, avvegnachè in <emph>D</emph> ello appaia minore in quantitade; sichè per quella remozione che è da <emph>E</emph> alla luce in qualitade non apparirà scura. E così si segue, com'è ditto, che li radii refratti nel centro del corpo lunare non appariranno meno chiari che quelli, che sono refratti in superficie; e questo è quello che ha inteso a provare l'autore, perchè si segue tale diversitade di non essere da raro e denso.</p>
<p>Dette e assolute le opinioni filosofiche circa li segni apparenti nel corpo lunare, si è da sapere la verità, della quale si è che tale diversitade viene dalla disposizione della substanzia del corpo lunare, la quale è principio formale di quello corpo; e però d'uno modo appare continuo essere diversa. Ed assegna l'autore una così fatta ragione: le forme delli suoi effetti sì sono per alcuno modo nelle sue cagioni, e però quanto nella cagione è più forme di effetti tanto dee essere in essa più diversitade in apparenzia. Certa cosa è che la luna influe molto in questi inferiori sì in generazione come in corruzione; e però quasi esemplarmente nel corpo della luna appare le forme generabili e corruttibili in quanto appare sì diversa. Ed avvegnachè li corpi celesti siano d'altra natura che li quattro elementi, le virtudi di fare generare e corrompere tre questi inferiori elementati sono in essi non per quello modo ch'elli sono nelli elementi, sì come provò lo Filosofo nel secondo <emph>De Caelo et Mundo</emph>. E dice l'autore vogliendo mostrare che la diversità dell'apparenzia del corpo lunare hae a fare quaggiuso quel diverso effetto, che è simile alla umana composizione, che noi veggiamo che l'anima umana fae diversa operazione e adovra diversa virtude secondo la diversità dell'organo, chè nell'occhio adovra la virtù visiva, nelli nervi lo tatto, nelle orecchie l'audito ecc.; così Dio adovra nel mondo secondo l'ordine naturale diverse virtudi per diversi organi, per Saturno una cosa, per Iuppiter un'altra, per Marte una terza, e così per lo torbido della luna adovra un'altra cosa, e per lo chiaro un'altra; ed in questo modo li pianeti e stelle riceveno dal Creatore vertude e adovrano qua di sotto sue influenzie, e così, com'è ditto, avviene tal diversitade dalla disposizione della substanzia del corpo lunare.</p>
<p>E così è esposto tutte le parti, le quali per l'autore sono toccate nel presente capitolo le quali comprendeno la intenzione di quello; e acciò che proceda nostro lavoriero uniforme, sì esporremo lo testo a modo usato</p></div3>
<div3><head>vv. 1-3</head>
<p>Cioè voi che avete piccolo intelletto e siete inscii.</p>
<p><add resp="ed">3</add> <emph>Al mio legno</emph>, cioè al mio stile, al mio ordine in questa poetria</p></div3>
<div3><head>vv. 4-6</head>
<p>Cioè a contemplare con quelle grosse cose, che sono conforme a vostra scienzia.</p>
<p><add resp="ed">5</add> <emph>Pelago</emph>, cioè nelle sottili e alte immaginazioni.</p>
<p><add resp="ed">6</add> Cioè vostro intelletto non porìa seguire a mio corso</p></div3>
<div3><head>vv. 7-9</head>
<p><emph>L'acqua ch'io prendo</emph>. Qui rende l'autore la cagione di tal consiglio, e dice che il detto, il modo e la scienzia ch'elli descrive, giammai non fue per altri scritto.</p>
<p><add resp="ed">8</add> Cioè la Dea della scienzia è quella che parla nella presente Commedia. <emph>Conducemi Apollo</emph>, cioè lo Dio delle scienzie si è mio duce.</p>
<p><add resp="ed">9</add> <emph>E nove muse</emph>, cioè quelle nove muse, che descriveano li poeti, gli dimostrano lo cielo.</p>
<p><emph>Orse</emph>. Sono due costellazioni vicino al polo antrionale sì come chiaro appare per Tolomeo nello Almagesto. Or tolle l'autore <emph>pars pro toto</emph>, cioè che le muse preditte li mostrano le Orse, cioè tutte le costellazioni, le quali muse fittivamente erano intesi quelli strumenti, li quali formano la voce umana, cioè due labbri, quattro denti principali, la lingua, la concavitade del gargozzo, e lo anelito del polmone. E diceano li ditti poeti che le dette Muse abitavano suso uno monte appellato Elicone: la prima era appellata Clio, cioè gloria di nominanza; la seconda ha nome Euterpe, cioè delettazione; la terza ha nome Melpomene, cioè continuanza; la quarta ha nome Talia, cioè capacitade; la quinta ha nome Polinnia, cioè memoria; la sesta ha nome Erato, cioè inventrice di sillabe; la settima Tersicore, cioè maestà; la ottava hae nome Urania, cioè celeste; la nona hae nome Calliope, cioè bella e buona voce. La quale ordinazione di Muse, dice l'autore che elli mostrano la celeste costellazione nella presente Commedia, cioè li cori delli beati che adornano lo Paradiso</p></div3>
<div3><head>vv. 10-12</head>
<p>Cioè alle contemplazioni della veritade.</p>
<p><add resp="ed">12</add> <emph>Vivesi qui</emph>, etc., cioè che scienzia è qui vita, imperquello che chi ha scienzia, avvegnachè muoia corporalmente, elli vive in fama. <emph>Ma non si</emph>, cioè che 'l nostro desiderio non si contenta se non nell'ultima felicitade, la quale non è in questo mortale mondo, sì com'è ditto</p></div3>
<div3><head>v. 13</head>
<p><emph>Alto sale</emph>, cioè gran mare</p></div3>
<div3><head>v. 14</head>
<p><emph>Solco</emph>, cioè via</p></div3>
<div3><head>vv. 16-18</head>
<p>Qui adduce per esemplo che quelli che studieranno nella presente Commedia si meraviglieranno sì come fecero li compagni di Iason quando lo videno arare la terra all'isola del Colco, non sapiendo lo perchè; e sì com'è detto nel XVIII capitolo dello Inferno, la detta gente ebbe suo intento del montone del vello dell'oro, così li studienti ed intelligenti avranno suo intendimento della scienzia</p></div3>
<div3><head>vv. 19-21</head>
<p><emph>La concreata</emph>, etc. cioè l'ordine mondano e lo dritto appetito.</p>
<p><add resp="ed">20</add> Nota qui grande felicitade, che sì come dice lo Filosofo nel secondo <emph>De Caelo et Mundo</emph>, lo cielo si volge con velocissimo moto, imperquello che in 24 dà una volta in così grande circonferenzia</p></div3>
<div3><head>v. 30</head>
<p><emph>Che n'ha congiunti</emph>, etc. cioè colla luna, la quale è lo primo corpo celeste cominciando di sotto</p></div3>
<div3><head>v. 32</head>
<p>Siccome in secondo <emph>De Caelo et Mundo</emph> per lo Filosofo appare</p></div3>
<div3><head>vv. 34-36</head>
<p>Nota com'è ditto lo modo ch'elli li entrò dentro</p></div3>
<div3><head>vv. 37-39</head>
<p>Quasi a dire: per questa concezione io vi entrai <emph>intellectualiter</emph>.</p>
<p><add resp="ed">39</add> <emph>Ch'esser convien se corpo in corpo repe</emph>, etc. Sì come in quarto <emph>Phisicorum</emph> per lo Filosofo si dimostra</p></div3>
<div3><head>vv. 40-42</head>
<p><emph>Accender ne dovrìa</emph>. E soggiunge Beatrice che il suo desio si dovrave accendere più a vedere Cristo che queste creature</p></div3>
<div3><head>vv. 43-45</head>
<p>Cioè come la umanitade è congiunta colla divinitade.</p>
<p><add resp="ed">44</add> Nota che, siccome stae in libro <emph>Posteriorum</emph>, ell'è alcune proposizioni che sono notevili per sè stesse senza altra dimostrazione, come <emph>de quolibet esse vel non esse</emph>, o la <emph>pars minor est suo toto</emph>; altre proposizioni sono che si dimostrano, come: lo triangolo hae tre angoli eguali a due rette; <emph>tempus est mensura motus</emph> etc. Or dice l'autore in persona di Biatrice: la nostra fede si vedrà lìe non per lo modo delle dimostrate proposizioni, ma per lo modo di quelle che sono per sè note</p></div3>
<div3><head>vv. 46-48</head>
<p>Qui mostra come tutto devoto s'offerse a rendere grazie a Dio, che lui avea esaltato alle supreme considerazioni e rimossolo dalle materiali e basse</p></div3>
<div3><head>vv. 49-51</head>
<p>Qui parla lo dubbio preditto.</p>
<p><add resp="ed">50</add> <emph>Di questo corpo</emph>, etc., cioè della luna.</p>
<p><add resp="ed">51</add> <emph>Fan di Cain favoleggiare altrui?</emph> cioè secondo le favole preditte poetiche</p></div3>
<div3><head>vv. 52-57</head>
<p>Parole poetiche sono e introdotte per bellezza nel poema.</p>
<p><add resp="ed">54</add> <emph>Dove chiave</emph> etc., cioè dove senno non adovra, nè dichiara.</p>
<p><add resp="ed">55</add> <emph>Li strali</emph>, etc., cioè li dubbii</p></div3>
<div3><head>vv. 58-60</head>
<p>Nota lo modo dell'autore perchè vuole disputare quella posizione: se raro e denso fanno tale diversitade</p></div3>
<div3><head>vv. 64-69</head>
<p>Cioè che in essa sono immagini diverse e così hanno diverso aspetto; alcune sono lucide, alcune sono nubilose, e alcune tenebrose, siccome appare nella <emph>Astrologia Introduttoria</emph>, sì in Albumazar come in Alcabizio, come eziandio nello <emph>Quadripartito</emph> di Tolomeo, e sì come fanno diversitade in qualitade, così in quantitade. Or è l'argomento così fatto: se raro e denso fosseno cagione di tale apparenzia, elli si seguirebbe tutte le lucide essere d'una natura, tutte le nubulose d'una altra, tutte le tenebrose d'una terza, e così tutte le lucide produrre uno effetto, tutte le nebulose un altro, tutte le tenebrose uno terzo; la quale conseguenzia è assurda; adunqua la posizione non è vera</p></div3>
<div3><head>vv. 70-72</head>
<p>Ancora noi vediamo che diversa cagione fa diverso effetto, e vediamo essere nel mondo diversi effetti, adunqua sono diverse le cagioni de' principii formali; se sono diverse, in tante diversitadi non si porìa seguire da raro e denso tale essere.</p>
<p><add resp="ed">71</add> <emph>Fuor ch'uno</emph>. Questo intende essere Dio, il quale è solo principale cagione, e in esso non è alcuno essere creato, sichè in esso non è da cercare s'ello face diverso effetto che in esso che è principal causa, sia alcuna diversitade</p></div3>
<div3><head>vv. 73-75</head>
<p>Qui l'autore vuole disputando mostrare che quella raritade non è nel corpo lunare provando per lo consequenti nello eclissi inconveniente che seguirebbe, sì come è detto di sopra</p></div3>
<div3><head>v. 76</head>
<p>Cioè luna</p></div3>
<div3><head>v. 78</head>
<p><emph>Nel suo volume</emph>, cioè nel suo volversi</p></div3>
<div3><head>v. 80</head>
<p>Cioè difetto di lume per opposizione di corpo opaco e tenebroso</p></div3>
<div3><head>v. 84</head>
<p>Cioè la posizione di raro e denso</p></div3>
<div3><head>vv. 85-90</head>
<p>Sì come è nello specchio, che è lucido vetro e terminato da piombo, ed in quella speculazione la spezia specchiata si forma, siccome appare nelli trattati dei <emph>Speculi</emph> d'Euclide. E però dice: <emph>E indi l'altrui raggio</emph>, cioè quello del sole, che lo corpo della luna illumina, com'è detto.</p>
<p><add resp="ed">89</add> Cioè in specchio</p></div3>
<div3><head>vv. 94-96</head>
<p>Questa si è la istanzia sopradetta, la quale si solve per la esperienzia di tre specchi e del lume, com'è detto di sopra.</p>
<p><add resp="ed">96</add> Nota che la scienzia umana hae origine alli sensi, sì come nel proemio della Fisica lo Filosofo palesa: <emph>Cognitio nostra a sensibilibus habet exordium</emph></p></div3>
<div3><head>vv. 97-105</head>
<p><add resp="ed">97</add> Chiaro è ditto di sopra ed è mostrato in figura.</p>
<p><add resp="ed">103</add> Nota diversitade in quantitade ma non in lume</p></div3>
<div3><head>vv. 106-111</head>
<p>Qui vuole mostrare che sì come la neve per li caldi radii del sole si risolve in acqua, e quella bianchezza che in prima gli era, è in privazione, così l'animo suo che opinava prima essere tale diversitade da raro e denso, rimase nudo e privo di scienzia di quelli segni. E però soggiunge: rimaso te così inscio, io ti voglio informare del vero, e questo fae in persona di Beatrice</p></div3>
<div3><head>vv. 112-114</head>
<p>Cioè la nona spera che è lo primo mobile, nella quale virtualmente è la cagione di tutti li effetti naturali, li quali sono in fra essa, siccome tocca Alberto nel libro <emph>De Mineralibus</emph>, libro secondo, trattato terzo, capitolo terzo; e dice: <emph>Circulus signorum non stellatus, primus est habens motum figurae et vitae</emph></p></div3>
<div3><head>vv. 115-117</head>
<p>Cioè l'ottava spera, dove sono le immagini e le costellazioni essenzialmente, per li quali membri la virtù della nona spera discende, e come sono diversi, così enflueno diversamente quaggiuso</p></div3>
<div3><head>vv. 118-120</head>
<p>Cioè li cerchi e' cieli dei sette pianeti ed essi corporalmente secondo che si hanno insieme per congiunzioni o per aspetti tra da loro, ovvero per aspetti al sito di sotto si adovrano distribuendo la virtude data a loro per lo primo cielo a diversi fini, siccome appare nei libri di Astrologia giudicativa.</p>
<p><add resp="ed">120</add> <emph>E lor semenze</emph>, cioè che dispognono alcuna fiata alcune secondarie cagioni, le quali sono e adovrano a quelli fini a che sono ordinate</p></div3>
<div3><head>vv. 121-129</head>
<p>Chiaro appare come riceveno vertude dalla nona spera, e influeno in questi elementi ed elementari.</p>
<p><add resp="ed">127</add> Cioè che le predette spere hanno tale vertude dalle intelligenzie per lo Creatore a loro ordinate</p></div3>
<div3><head>v. 130</head>
<p>Cioè le stelle prendeno tale vertude</p></div3>
<div3><head>vv. 133-138</head>
<p>Qui vuole mostrare quello che è dato per esemplo: che siccome l'anima ragionevole, fine che è congiunta col corpo, per diversi organi adovra sua virtù, così quelle intelligenzie per diversi organi adoprano loro virtude, li quali organi, com'è ditto, sono nelle spere e le stelle</p></div3>
<div3><head>vv. 139-144</head>
<p>Cioè cagione diversa spiegata in diversa costellazione fa diverso effetto, sì come appare del sole e delli altri pianeti quando mutano segno.</p>
<p><add resp="ed">140</add> Cioè congiunta la virtù con la costellazione sì si lega in essa come fae la vita nelli animali, e così appare in essa come spezia visiva nella pupilla. Onde si segue che la diversitade che è in la luna in apparenzia non è da altro che da sua substanzia, e perchè hae a fare quaggiuso diversi effetti conviene che sì come organo ricevesse diversitade. E però dice: <emph>Per la natura lieta</emph> etc</p></div3>
<div3><head>vv. 145-148</head>
<p>Chiaro appare per quello che è ditto; e così compie suo capitolo. E se alcuno dubitasse perchè hae solo questo solo ultimo pianeto questa diversitade, puossi chiarificare con questa ragione che ello fue necesso alla natura avere cagione in cielo delle generazioni e delle corruzioni che si fanno in breve tempo; e poichè l'ultimo pianeto compie suo corso in minore spazio che li altri, si conviene ad esso essere attribuiti tali effetti.</p></div3></div2>

<div2><head>III</head>

<div3 n="Versi">
<lg>
<l>Quel sol, che pria d'amor mi scaldò il petto,</l>
<l>Di bella verità m'avea scoverto,</l>
<l>Provando e riprovando, il dolce aspetto;</l></lg>
<lg>
<l>Ed io, per confessar corretto e certo</l>
<l>Me stesso, tanto quanto si convenne,</l>
<l>Levai lo capo a profferir più erto.</l></lg>
<lg>
<l>Ma visione apparve, che ritenne</l>
<l>A sè me tanto stretto per vedersi,</l>
<l>Che di mia confession non mi sovvenne.</l></lg>
<lg>
<l>Quali per vetri trasparenti e tersi,</l>
<l>O ver per acque nitide e tranquille,</l>
<l>Non sì profonde che i fondi sien persi,</l></lg>
<lg>
<l>Tornan de' nostri visi le postille</l>
<l>Debili sì, che perla in bianca fronte</l>
<l>Non vien men forte alle nostre pupille;</l></lg>
<lg>
<l>Tali vid'io più facce a parlar pronte,</l>
<l>Perch'io dentro all'error contrario corsi</l>
<l>A quel ch'accese amor tra l'uomo e il fonte.</l></lg>
<lg>
<l>Subito, sì com'io di lor m'accorsi</l>
<l>Quelle stimando specchiati sembianti,</l>
<l>Per veder di cui fosser, gli occhi torsi;</l></lg>
<lg>
<l>E nulla vidi, e ritorsili avanti</l>
<l>Dritti nel lume della dolce guida,</l>
<l>Che sorridendo ardea negli occhi santi.</l></lg>
<lg>
<l>Non ti maravigliar perch'io sorrida,</l>
<l>Mi disse, appresso il tuo pueril coto,</l>
<l>Poi sopra il vero ancor lo piè non fida,</l></lg>
<lg>
<l>Ma te rivolve, come suole, a voto.</l>
<l>Vere sustanzie son ciò che tu vedi,</l>
<l>Qui rilegate per manco di voto.</l></lg>
<lg>
<l>Però parla con esse, e odi, e credi</l>
<l>Che la verace luce che le appaga</l>
<l>Da sè non lascia lor torcer li piedi.</l></lg>
<lg>
<l>Ed io all'ombra, che parea più vaga</l>
<l>Di ragionar, drizza'mi, e cominciai,</l>
<l>Quasi com'uom cui troppa voglia smaga:</l></lg>
<lg>
<l>O ben creato spirito, che a' rai</l>
<l>Di vita eterna la dolcezza senti,</l>
<l>Che non gustata non s'intende mai;</l></lg>
<lg>
<l>Grazioso mi fia, se mi contenti</l>
<l>Del nome tuo e della vostra sorte;</l>
<l>Ond'ella pronta e con occhi ridenti;</l></lg>
<lg>
<l>La nostra carità non serra porte</l>
<l>A giusta voglia, se non come quella</l>
<l>Che vuol simile a sè tutta sua corte.</l></lg>
<lg>
<l>Io fui nel mondo vergine sorella;</l>
<l>E se la mente tua ben sè riguarda,</l>
<l>Non mi ti celerà l'esser più bella;</l></lg>
<lg>
<l>Ma riconoscerai ch'io son Piccarda,</l>
<l>Che, posta qui con questi altri beati,</l>
<l>Beata son in la spera più tarda.</l></lg>
<lg>
<l>Li nostri affetti, che solo infiammati</l>
<l>Son nel piacer dello Spirito Santo,</l>
<l>Letizian del su' ordine formati.</l></lg>
<lg>
<l>E questa sorte, che par giù cotanto</l>
<l>Però n'è data, perchè fur negletti</l>
<l>Li nostri voti, e vòti in alcun canto.</l></lg>
<lg>
<l>Ond'io a lei: Ne' mirabili aspetti</l>
<l>Vostri risplende non so che divino,</l>
<l>Che vi trasmuta da' primi concetti.</l></lg>
<lg>
<l>Però non fui a rimembrar festino</l>
<l>Ma or m'aiuta ciò che tu mi dici,</l>
<l>Sì che raffigurar m'è più latino.</l></lg>
<lg>
<l>Ma dimmi: Voi, che siete qui felici,</l>
<l>Desiderate voi più alto loco</l>
<l>Per più vedere, o per più farvi amici?</l></lg>
<lg>
<l>Con quell'altr'ombre pria sorrise un poco;</l>
<l>Da indi mi rispose tanto lieta,</l>
<l>Ch'arder parea d'amor nel primo foco:</l></lg>
<lg>
<l>Frate, la nostra volontà quieta</l>
<l>Virtù di carità, che fa volerne</l>
<l>Sol quel ch'avemo, e d'altro non ci asseta.</l></lg>
<lg>
<l>Se disiassimo esser più superne,</l>
<l>Foran discordi gli nostri disiri</l>
<l>Dal voler di Colui che qui ne cerne,</l></lg>
<lg>
<l>Che vedrai non capere in questi giri,</l>
<l>S'essere in caritate è qui necesse,</l>
<l>E se la sua natura ben rimiri;</l></lg>
<lg>
<l>Anzi è formale ad esto beato esse</l>
<l>Tenersi dentro alla divina voglia,</l>
<l>Perch'una fansi nostre voglie stesse;</l></lg>
<lg>
<l>Sì che, come noi sem di soglia in soglia</l>
<l>Per questo regno, a tutto il regno piace,</l>
<l>Com'allo re ch'a suo voler ne invoglia;</l></lg>
<lg>
<l>E la sua volontade è nostra pace;</l>
<l>Ella è quel mare al qual tutto si muove</l>
<l>Ciò ch'ella crea o che natura face.</l></lg>
<lg>
<l>Chiaro mi fu allor com'ogni dove</l>
<l>In cielo è paradiso, e sì la grazia</l>
<l>Del sommo ben d'un modo non vi piove.</l></lg>
<lg>
<l>Ma sì com'egli avvien, se un cibo sazia,</l>
<l>E d'un altro rimane ancor la gola,</l>
<l>Che quel si chiere, e di quel si ringrazia;</l></lg>
<lg>
<l>Così fec'io con atto e con parola,</l>
<l>Per apprender da lei qual fu la tela</l>
<l>Onde non trasse insino al co la spola.</l></lg>
<lg>
<l>Perfetta vita ed alto merto inciela</l>
<l>Donna più su, mi disse, alla cui norma</l>
<l>Nel vostro mondo giù si veste e vela:</l></lg>
<lg>
<l>Perchè in fino al morir si vegghi e dorma</l>
<l>Con quello sposo ch'ogni voto accetta,</l>
<l>Che caritate a suo piacer conforma.</l></lg>
<lg>
<l>Dal mondo, per seguirla, giovinetta</l>
<l>Fuggi'mi, e nel su' abito mi chiusi,</l>
<l>E promisi la via della sua setta.</l></lg>
<lg>
<l>Uomini poi, a mal più ch'a bene usi,</l>
<l>Fuor mi rapiron della dolce chiostra;</l>
<l>Dio lo si sa qual poi mia vita fusi.</l></lg>
<lg>
<l>E quest'altro splendor, che ti si mostra</l>
<l>Dalla mia destra parte, e che s'accende</l>
<l>Di tutto il lume della spera nostra,</l></lg>
<lg>
<l>Ciò ch'io dico di me di sè intende:</l>
<l>Sorella fu, e così le fu tolta</l>
<l>Di capo l'ombra delle sacre bende.</l></lg>
<lg>
<l>Ma poi che pur al mondo fu rivolta,</l>
<l>Contra suo grado e contra buona usanza,</l>
<l>Non fu dal vel del cuor giammai disciolta.</l></lg>
<lg>
<l>Quest'è la luce della gran Gostanza,</l>
<l>Che del secondo vento di Soave</l>
<l>Generò il terzo, e l'ultima possanza,</l></lg>
<lg>
<l>Così parlommi, e poi cominciò: <emph>Ave</emph>,</l>
<l><emph>Maria</emph>, cantando; e cantando vanìo</l>
<l>Come per acqua cupa cosa grave.</l></lg>
<lg>
<l>La vista mia, che tanto lei seguìo,</l>
<l>Quanto possibil fu, poi che la perse,</l>
<l>Volsesi al segno di maggior disio,</l></lg>
<lg>
<l>Ed a Beatrice tutta si converse;</l>
<l>Ma quella folgorò nello mio sguardo</l>
<l>Sì, che da prima il viso non sofferse;</l></lg>
<lg>
<l>E ciò mi fece a dimandar più tardo.</l></lg></div3>
<div3 n="Introduzione">
<p>Nel presente capitolo l'autore brevemente tocca cinque cose. La prima continua questo capitolo con lo precedente. La seconda introduce anime beate secondo visione. La terza parla con esse e tocca sua condizione. La quarta domanda le ditte anime d'uno dubbio; se l'anime beate possono domandare o desiderare maggior gloria; ed esse rispondono al dubbio e solvenlo. La quinta ritorna alla condizione delle ditte anime soggiungendo come sono a lui mostrate in tale grado, perchè furono manchevoli di suo voto.</p>
<p>La prima cosa apparirà chiara nella esposizione del testo.</p>
<p>Alla seconda cosa si è da sapere che l'autore fae in questa parte due cose. L'una poeticamente ne dice come le substanzie intellettive, cioè le anime, sono nitide e delicata cosa e molto differenti in vista dalle materiali, imperquello che non hanno in sè quelli accidenti, che sono obietto del senso del viso, nè quantità nè qualità, sì che altrimenti non lo puote esemplificare se non assomigliando tale visione alle spezie visibili, che appaiono nell'acque chiarissime, ovvero nelli specchi. L'altra cosa che 'l fa in questa seconda cosa si è che per conformare la materia della sua Commedia al modo dello intendere del nostro ingegno, e delli abitanti del Paradiso, che sono in uno luogo e sono d'una etade simile, siccome prova Tommaso nel quarto <emph>Contra Gentiles</emph>, capitolo 87, fae diversi cori, ponendo l'uno più alto dell'altro secondo che nella prima vita ebbono e più e meno merito; sichè acciò che più chiaro intendiamo più e meno merito sì ne li descrive più o meno vicini del sommo Creatore, nella cui visione la nostra felicità consiste, siccom'è detto di sopra.</p>
<p>La terza cosa che tocca nel presente capitolo l'autore, chiaro apparirà nella esposizione del testo.</p>
<p>Alla quarta cosa si è da sapere che molti sono stati li quali perchè non hanno cognosciuto che cosa sia <emph>realiter</emph> la gloria di Paradiso hanno dubitato se l'anima che è nella predetta gloria, puote avere desiderio d'essere in maggiore gloria con ciò sia che, siccom'è detto, ell'è differente la gloria che hanno le anime secondo la differenzia del merito loro nella prima vita, sì ch'altro non è a dire se non se: quelle anime che sono in minore gloria hanno, ovvero possono desiderare quella maggior gloria che hanno le maggiori? Alla quale dubitazione si è da sapere che, siccome prova santo Tommaso nel terzo <emph>Contra Gentiles</emph>, l'ultima felicitade dell'uomo si è nella visione della divina essenzia, la quale comprende sì ogni desiderio umano che essendo in essa, non resta alcuna cosa a desiderare imperquello che se alcuna cosa mancasse, essa non saria ultima felicitade. Or adunqua ogni anima, che è in tale felicitade, nè può avere nè ha desiderio d'altra; questo non avviene da parte del sommo Creatore, ma viene dal lato della capacità dell'anima, sì come esemplifica santo Augustino di vasi differenti in tenuta e tutti pieni, che così hae la sua ampiezza, e più non può lo minore come lo maggiore, se è diversa la quantitade del maggiore da quella del minore; così <emph>a simili</emph> quello che è a minore gloria ha così sua pienezza e più non può come la maggiore del Paradiso; e perchè non può più, non può desiderare piùe; e se più desiderasse avrebbe la volontà perversa, la quale è impossibile ad avere essendo in essa beatitudine; e questa si è una ragione. Un'altra ragione si è, ed è quella che scrive l'autore nel presente testo palesando in persona d'una di quelle anime in questo modo: con ciò sia che 'l Creatore è sommo giusto come in Psalmo: <emph>Iustus es, Deus</emph> etc. e a ciascuno, che è nella sua gloria, attribuisce e dona giustamente tanto di gloria quanto è lo suo merito, altro non serà a desiderare più che 'l suo volere se non essere discordi dalla volontà divina, la quale discordanza è impossibile ad essere in Paradiso, però che è luogo di somma pace, ed essi sono tutti in virtù di caritade, e insieme a Dio; e la caritade si è nella volontade sì come in subietto effettivamente sì come prova Tommaso nella <emph>Secunda Secundae</emph>, questione 34, articolo primo; seguesi adunque che la volontà è conforme colla caritade, e <emph>per consequens</emph> non possono voler altro che quello che vuole lo suo Creatore, la quale volontade è una, com'è detto sì a Dio e sì entro essi. E però ogni gloria o maggiore o minore che sia in esse anime piace a Dio, e piace alli compagni e a tutta la corte di cielo, e piace a loro medesimi; e perochè deviare da tale volere sarebbe discordanza, non possono altro desiderare, con ciò sia che è impossibile dov'è tanta caritade essere alcuna discordanza.</p>
<p>Alla quinta cosa si è da sapere che la condizione di quelle alme, che introduce l'autore, si era che nella prima vita si erano votate a Dio, e profferte di mantenere in sua vita una certa regola spirituale, e preseno abito diverso dal mondano lo quale voto non aveano a compimento prodotto per alcuna ingiuria ad esse fatta dalli suoi consorti; per lo quale difetto erano nella minore gloria di Paradiso, avegnachè fosseno contente, e più alta grazia non desiderassono, sì com'è toccato. Alla quale cosa è da sapere che a perfetto voto si richieda tre cose; la prima si è deliberazione, la seconda si è proponimento di volontade, la terza si è promessione pubblica. E però dice lo maestro delle sentenzie nel quarto, distinzione 38: <emph>Votum est testificatio quaedam promissionis spontaneae, quae Deo et de his quae sunt Dei fieri debet</emph> etc.; lo quale voto si dee osservare e non mancare ad esso secondo quello che è scritto nelli Atti delli Apostoli, V: <emph>quodcumque voveris redde</emph> etc. Certo è che se le preditte alme avevano fatto voto di osservare alcuna spirituale vita, e andate a quelli monisteri, e preso lo abito, che in esse era concorso quelle tre cose, che è ditto ch'hanno bisogno a perfezione di voto; prima: <emph>deliberazione</emph> in quanto elessero d'andare più ad uno luogo che ad un altro; seconda <emph>proposizione di volontade</emph>, in quanto andonno a quelli luoghi, e assunseno l'abito e velonnosi; terzo <emph>promissione</emph> in quanto furono professe sotto l'abadessa del ditto monastero. Posciachè lo voto ebbe sua professione era necessario secondo quello che è detto, che fosse osservato e renduto lo debito, e se di tal voto mancasse, secondo la giustizia di Dio, minuisse la gloria che adesso consegue. Vero è che 'l mancamento di quelle anime nelli soli voti fue alcuni suoi consorti che le trasseno delli monasteri, e maritonnole; sichè nasce dubbio, come per lo mancamento del voto è fatto fare per forza, la giustizia di Dio scema gloria; lo quale dubbio s'assolverà nel seguente capitolo di Dante.</p>
<p>Veduta brevemente la intenzione del capitolo presente, a perfetta scienzia d'esso è da esponere lo testo</p></div3>
<div3><head>vv. 1-3</head>
<p><add resp="ed">1</add> Cioè Beatrice, la quale fu cagione efficiente del viaggio dello autore.</p>
<p><add resp="ed">2</add> Cioè dichiarato la verità dei segni che appaiono nella luna.</p>
<p><add resp="ed">3</add> Cioè disputando con istanzie ed argomenti</p></div3>
<div3><head>vv. 4-6</head>
<p>Qui denota sua buona disposizione abile e adatta a rendere grazia, e non essere ingrato a tanta benivolenzia</p></div3>
<div3><head>vv. 10-15</head>
<p>Qui esemplifica come li apparve in aspetto quelle anime di che fa menzione; e dice che siccome nostra figura si specchia in vetri, ovvero in acque chiarissime e stillate, tanto nitide che non velano con sua torbidezza il loro fondo, e poi nostra figura così specchiata torna alle nostre pupille, e lì si moltiplica sottile e nitida, sì come mostra lo Filosofo nel secondo dell'<emph>Anima</emph>; così quelle anime di tale aspetto a lui si dimostrarono</p></div3>
<div3><head>vv. 16-21</head>
<p>Dice che ebbe di tale vista contraria opinione di quella erronea ch'ebbe Narciso quando si specchiò in la fontana. Ond'elli è da sapere che li poeti poneano che 'l fu uno uomo, nome Narciso, il quale fue bellissimo di sua persona, e andando un giorno costui in caccia, per stanchezza discese da cavallo ad una fontana per bere, ivi non era alcuno vaso perchè potesse bere con esso acqua, sichè convenne, s'elli volle bere, ch'elli si chinasse sovra la ditta fontana. Bevendo costui, la spera della sua figura parea nell'acqua, e sì la vide, e credette che tale spera visibile fosse sostanzia viva, innamorò d'essa e tanto stette a guardarla che morìo. Li Dei per pietade lo conversono in uno fiore, che è appellato Narciso; sì come tratta Ovidio nel terzo <emph>Methamorphoseos</emph>. Or dice l'autore della sua visione: io ebbe contrario errore di Narciso, ch'io credeva che le vere substanzie fossono cose specchiate e Narciso credette che la specchiata spezia fosse viva substanzia; sichè li nostri errori furono contrarii.</p>
<p><add resp="ed">18</add> <emph>A quel che accese amor</emph>, cioè allo errore di Narciso</p></div3>
<div3><head>v. 24</head>
<p><emph>Sorridendo ardea negli occhi santi</emph>, cioè Beatrice</p></div3>
<div3><head>vv. 28-30</head>
<p>Cioè tue ti rivolgi a vuoto, imperò che esse sono vere anime, nè non spezie visibili.</p>
<p><add resp="ed">30</add> <emph>Per mano</emph>. Nota che questo voto si è equivoco; lo primo, com'è detto, denota vuotezza, cioè scemitade, lo secondo significa voto, del qual sopra è detto</p></div3>
<div3><head>v. 32</head>
<p>Cioè quella ultima felicitade in che sono</p></div3>
<div3><head>vv. 37-39</head>
<p><add resp="ed">37</add> <emph>Rai</emph>, cioè raggi.</p>
<p><add resp="ed">39</add> <emph>Che non gustata</emph>, per la sua eccellenzia non può essere nella prima vita esemplificata</p></div3>
<div3><head>vv. 40-42</head>
<p>Qui l'autore domanda del nome di quella che parve più pronta a lui parlare in singolare, e di quello coro in generale</p></div3>
<div3><head>vv. 43-45</head>
<p>Nota che la carità delli beati gli accende tanto ch'elli non serran porte, cioè non negano risposta a ogni giusta voglia, ed è simile sua disposizione a quella del Creatore, lo qual sempre esaude giusta domanda, sì com'è scritto in Psalmo: <emph>Orationes eorum exaudiet, et salvos faciet eos</emph> etc., lo quale Creatore vuole per sua benignitade che la sua corte sia simile di lui</p></div3>
<div3><head>vv. 46-51</head>
<p>Quest'alma si fue Piccarda sorore di messer Corso dei Donati di Firenze, la quale entrò nel monasterio di santa Chiara dell'ordine dei minori; fue bellissima donna. Stata questa donna nel ditto monistero, concorse al ditto messer Corso bisogno di fare uno parentado in Firenze, non avea nè chi dare nè chi tôrre, sichè fue consigliato: tòi Piccarda dal monistero, e fa tale parentado. Credette costui a tal consiglio, e sforzosamente la trasse dal monisterio e fe' tale parentado. Sì ch'ella dice; io fui nel mondo vergine sorore, e sono Piccarda, che tu dèi bene ricognoscere ch'io fui di tua terra; e se tu ti ricordi bene la gloria, dov'io sono, non mi ti trarrà della memoria</p></div3>
<div3><head>vv. 52-54</head>
<p>Cioè li nostri desiderii s'allegrano dalla forma e ordine di questo regno; e nota che quello <emph>letizian</emph> si è verbo neutro informativo, e tanto vale quanto in grammatica <emph>laetantur</emph></p></div3>
<div3><head>vv. 55-57</head>
<p>Risposto alla prima domanda qui responde alla seconda e dice che quella sorte, cioè che quello coro di anime che sono lìe in sua compagnia, si furono anime, che nella sua vita nelli suoi voti furono neglette, cioè non sollicite, e vuote in alcuno, cioè scemi in alcuna parte</p></div3>
<div3><head>v. 59</head>
<p><emph>Non so che divine</emph>, cioè la glorificazione</p></div3>
<div3><head>v. 61</head>
<p><emph>Festino</emph>, cioè presto</p></div3>
<div3><head>v. 63</head>
<p><emph>Me più latino</emph>, cioè leggiero</p></div3>
<div3><head>vv. 64-66</head>
<p><add resp="ed">64</add> <emph>Ma dimmi: Voi, che siete qui felici</emph>. Qui fae a tutte quelle anime beate una domanda, s'elle desiderano più alto luogo, cioè maggiore gloria.</p>
<p><add resp="ed">66</add> Nota che tanto quanto l'anima più ascende in grazia, tanto vede più nel suo Creatore</p></div3>
<div3><head>vv. 70-78</head>
<p><emph>Frate, la nostra</emph>, qui risponde Piccarda, e dice che virtù di carità sua voglia quieta, e solo volere è quello che piace al sommo Creatore ch'elle abbiano. Nota <emph>quieta</emph> si è verbo attivo in questo luogo.</p>
<p><add resp="ed">73</add> Qui argomenta Piccarda per lo consequente che non può essere, dicendo: s'elle altro volesseno, sarebbe discordia intra loro e Dio in volere, lo quale è impossibile, perchè discordia non può essere dov'è virtù di carità</p></div3>
<div3><head>vv. 82-84</head>
<p>Qui conchiude che tutte sono contente, e a tutte piace suo stato sì com'elli piace allo Re del reame del Paradiso</p></div3>
<div3><head>vv. 85-87</head>
<p>Cioè quel fine in che consiste nostra felicità, e a che è diretto ogni ragionevole atto delle creature</p></div3>
<div3><head>vv. 88-90</head>
<p>Cioè che Paradiso è in cielo, dove si vede lo predetto sommo bene e che la somma grazia è più in una anima che in un'altra</p></div3>
<div3><head>vv. 91-96</head>
<p>Qui per esemplo, come appare nel testo, palesa il dubbio ch'avea in esso, per quello che Piccarda avea bene detto ch'ella era stata religiosa, ma non avea accompita tutta la storia</p></div3>
<div3><head>vv. 97-99</head>
<p>Qui dice Piccarda all'autore tutta la istoria. Perfetta vita, cioè la vita dell'ordine di santa Chiara. <emph>Inciela</emph>, si è verbo attivo, e vale tanto come lo cielo informa.</p>
<p><add resp="ed">98</add> Cioè la preditta santa Chiara, che hae maggior gloria e però dice <emph>più su</emph>.</p>
<p><add resp="ed">99</add> Cioè nella prima vita</p></div3>
<div3><head>vv. 100-102</head>
<p>Cioè vita contemplativa, la quale unisce le anime con quello sposo che regna in eterno</p></div3>
<div3><head>vv. 103-105</head>
<p>Cioè essendo giovanetta la ditta Piccarda si dipartì dal mondo, ed entrò nel ditto monisterio, e votò la preditta regola e vita</p></div3>
<div3><head>vv. 106-108</head>
<p>Cioè messer Corso Donati e li suoi parenti la trassono del monisterio, e fece altra vita che la preditta votata</p></div3>
<div3><head>vv. 109-114</head>
<p>Qui si fae menzione che fue una madonna Gostanza della casa di Baviera d'Allamagna, la quale similemente essendo giovanetta entrò in uno monastero, e votòe di mantenere castitade e obbedienzia. In processo di tempo avvenne che lo imperadore Federigo ebbe solo uno figliuolo legittimo, lo quale ebbe nome lo re Corrado, e volendo accompagnare matrimonialmente questo suo figliuolo, fece invenire e cercare della maggiore nobilitade, che trovare si potesse, infine trovaro che la casa di Baviera era quello ch'elli cercava, e della ditta casa non era alcuna donna da ciò se non solo questa Gostanza. Contratte le parole tra li parenti di dovere fare tale parentado, andonno al ditto monistero, e contra voglia della ditta Gostanza la trasseno fuora e maritonnola al detto re Corrado, della quale nascette poi Corradino, che fue l'ultimo legittimo della casa di Soave.</p>
<p><add resp="ed">112</add> Cioè che fue similemente sorore.</p>
<p><add resp="ed">114</add> <emph>Sacre bende</emph>, cioè l'abito monacale</p></div3>
<div3><head>vv. 115-117</head>
<p>Nota che Piccarda dice che avvegnachè la detta Gostanza fosse in privazione dell'abito estrinseco, che sempre lo suo quore fue chiuso e velato dalle sopradette sacre bende quasi a dire che sempre ebbe l'animo e la voglia alla vita promessa per suo voto</p></div3>
<div3><head>vv. 121-123</head>
<p><emph>Così parlommi</emph>. Qui conchiude l'autore, come appare nel testo, ch'esse cantando <emph>Ave Maria</emph> etc. sparinno tutto a modo come in acqua fonda si perde a vista una pietra o altra cosa grave che vada a fondo</p></div3>
<div3><head>vv. 124-126</head>
<p><emph>Volsesi al segno di maggior disio</emph>. Segue il poema mostrando come tornò al contemplare di Beatrice</p></div3>
<div3><head>vv. 127-129</head>
<p>Cioè la sua vista.</p>
<p><add resp="ed">128</add> Per questo folgorizzare intende l'autore che il suo intelletto volea profferere tanto alto che non era senza alcuna disposizione adatta a ciò</p></div3>
<div3><head>v. 130</head>
<p>Onde si segue che alcuno spazio di tempo corse anzi che fosse a quel luogo <emph>ad quem</emph>, dov'era compiuta e perfetta tale disposizione; e però dice <emph>più tardo</emph>, e così compie suo capitolo.</p>
<p>Or perchè di sopra è fatta menzione della favola di Narciso acciò che alcuno errore non potesse agenerare, si è da sapere quie che sua allegoria hae a significare per lo detto Narciso quelli uomini, li quali sono dati alle delettazioni sensitive oltra misura, li quali per esse entrano in errore credendo essere felicità in esse, e in tale difetto muoiono; onde la giustizia di Dio d'anime beate, che dovrebbeno essere, li seppellisce nello Inferno, e così a simile la favola li pone di uomo diventar pianta vegetativa.</p></div3></div2>

<div2><head>IV</head>

<div3 n="Versi">
<lg>
<l>Intra due cibi, distanti e moventi</l>
<l>D'un modo, prima si morrìa di fame,</l>
<l>Che liber uomo l'un recasse a' denti.</l></lg>
<lg>
<l>Sì si starebbe un agno intra due brame</l>
<l>Di fieri lupi, igualemente temendo;</l>
<l>Sì si starebbe un cane intra due dame.</l></lg>
<lg>
<l>Perchè, s'io mi tacea, me non riprendo,</l>
<l>Dalli miei dubbi d'un modo sospinto,</l>
<l>Poich'era necessario, nè commendo.</l></lg>
<lg>
<l>I' mi tacea, ma il mio disir dipinto</l>
<l>M'era nel viso, e il dimandar con ello</l>
<l>Più caldo assai, che per parlar distinto.</l></lg>
<lg>
<l>Fe' sì Beatrice, qual fe' Daniello,</l>
<l>Nabuccodonosor levando d'ira,</l>
<l>Che l'avea fatto ingiustamente fello.</l></lg>
<lg>
<l>E disse: Io veggio ben come ti tira</l>
<l>Uno ed altro disio: sì che tua cura</l>
<l>Se stessa lega sì, che fuor non spira.</l></lg>
<lg>
<l>Tu argomenti: Se il buon voler dura,</l>
<l>La violenza altrui per qual ragione</l>
<l>Di meritar mi scema la misura?</l></lg>
<lg>
<l>Ancor di dubitar ti dà cagione,</l>
<l>Parer tornarsi l'anime alle stelle,</l>
<l>Secondo la sentenza di Platone.</l></lg>
<lg>
<l>Queste son le question che nel tuo velle</l>
<l>Pontano igualmente; e però pria</l>
<l>Tratterò quella che più ha di felle.</l></lg>
<lg>
<l>De' serafin colui che più s'indìa,</l>
<l>Moisè, Samuello, e quel Giovanni,</l>
<l>Qual prender vuogli, io dico, non Maria,</l></lg>
<lg>
<l>Non hanno in altro cielo i loro scanni,</l>
<l>Che quegli spirti che mo t'appariro,</l>
<l>Nè hanno all'esser lor più o meno anni.</l></lg>
<lg>
<l>Ma tutti fanno bello il primo giro,</l>
<l>E differentemente han dolce vita,</l>
<l>Per sentir più e men l'eterno spiro.</l></lg>
<lg>
<l>Qui si mostraro, non perchè sortita</l>
<l>Sia questa spera lor; ma per far segno</l>
<l>Della celestial c'ha men salita.</l></lg>
<lg>
<l>Così parlar conviensi al vostro ingegno,</l>
<l>Perocchè solo da sensato apprende</l>
<l>Ciò che fa poscia d'intelletto degno.</l></lg>
<lg>
<l>Per questo la Scrittura condescende</l>
<l>A vostra facultate, e piedi e mano</l>
<l>Attribuisce a Dio, ed altro intende;</l></lg>
<lg>
<l>E Santa Chiesa con aspetto umano</l>
<l>Gabrielle e Michel vi rappresenta,</l>
<l>E l'altro che Tobia rifece sano.</l></lg>
<lg>
<l>Quel che Timeo dell'anime argomenta</l>
<l>Non è simile a ciò che qui si vede,</l>
<l>Perocchè, come dice, par che senta.</l></lg>
<lg>
<l>Dice che l'alma alla sua stella riede,</l>
<l>Credendo quella quindi esser decisa,</l>
<l>Quando natura per forma la diede.</l></lg>
<lg>
<l>E forse sua sentenzia è d'altra guisa,</l>
<l>Che la voce non suona, ed esser puote</l>
<l>Con intenzion da non esser derisa.</l></lg>
<lg>
<l>S'egl'intende tornare a queste ruote</l>
<l>L'onor dell'influenzia e il biasmo, forse</l>
<l>In alcun vero suo arco percuote.</l></lg>
<lg>
<l>Questo principio male inteso torse</l>
<l>Già tutto il mondo quasi, sì che Giove,</l>
<l>Mercurio e Marte a nominar trascorse.</l></lg>
<lg>
<l>L'altra dubitazion che ti commuove</l>
<l>Ha men velen, perocchè sua malizia</l>
<l>Non ti potria menar da me altrove.</l></lg>
<lg>
<l>Parere ingiusta la nostra giustizia</l>
<l>Negli occhi de' mortali, è argomento</l>
<l>Di fede, e non d'eretica nequizia.</l></lg>
<lg>
<l>Ma, perchè puote vostro accorgimento</l>
<l>Ben penetrare a questa veritate,</l>
<l>Come disiri, ti farò contento.</l></lg>
<lg>
<l>Se violenza è quando quel che pate,</l>
<l>Niente conferisce a quel che sforza,</l>
<l>Non fur quest'alme per essa scusate;</l></lg>
<lg>
<l>Chè volontà, se non vuol, non s'ammorza</l>
<l>Ma fa come natura face in foco,</l>
<l>Se mille volte violenza il torza:</l></lg>
<lg>
<l>Perchè, s'ella si piega assai o poco,</l>
<l>Segue la forza e così queste fero,</l>
<l>Potendo ritornare al santo loco.</l></lg>
<lg>
<l>Se fosse stato il lor volere intero,</l>
<l>Come tenne Lorenzo in su la grada,</l>
<l>E fece Muzio alla sua man severo,</l></lg>
<lg>
<l>Così l'avrìa ripinte per la strada</l>
<l>Ond'eran tratte, come furo sciolte;</l>
<l>Ma così salda voglia è troppo rada.</l></lg>
<lg>
<l>E per queste parole, se ricolte</l>
<l>L'hai come de'i, è l'argomento casso,</l>
<l>Che t'avrìa fatto noia ancor più volte.</l></lg>
<lg>
<l>Ma or ti s'attraversa un altro passo</l>
<l>Dinanzi agli occhi tal, che per te stesso</l>
<l>Non n'usciresti, pria saresti lasso.</l></lg>
<lg>
<l>Io t'ho per certo nella mente messo,</l>
<l>Ch'alma beata non porìa mentire,</l>
<l>Perocchè sempre al primo vero è presso;</l></lg>
<lg>
<l>E poi potesti da Piccarda udire,</l>
<l>Che l'affezion del vel Gostanza tenne,</l>
<l>Sì ch'ella par qui meco contradire.</l></lg>
<lg>
<l>Molte fiate già, frate, addivenne</l>
<l>Che, per fuggir periglio, contra grato</l>
<l>Si fe' di quel che far non si convenne;</l></lg>
<lg>
<l>Come Almeone che di ciò pregato</l>
<l>Dal padre suo, la propria madre spense,</l>
<l>Per non perder pietà si fe' spietato.</l></lg>
<lg>
<l>A questo punto voglio che tu pense</l>
<l>Che la forza al voler si mischia, e fanno</l>
<l>Sì che scusar non si posson l'offense</l></lg>
<lg>
<l>Voglia assoluta non consente al danno,</l>
<l>Ma consentevi intanto, in quanto teme,</l>
<l>Se si ritrae, cadere in più affanno.</l></lg>
<lg>
<l>Però, quando Piccarda quello spreme,</l>
<l>Della voglia assoluta intende, ed io</l>
<l>Dell'altra, sì che ver diciamo insieme.</l></lg>
<lg>
<l>Cotal fu l'ondeggiar del santo rio,</l>
<l>Ch'uscì del fonte ond'ogni ver deriva,</l>
<l>Tal pose in pace uno ed altro disio.</l></lg>
<lg>
<l>O Amanza del primo amante, o diva,</l>
<l>Diss'io appresso, il cui parlar m'inonda,</l>
<l>E scalda sì, che più e più m'avviva,</l></lg>
<lg>
<l>Non è l'affezion mia tanto profonda,</l>
<l>Che basti a render voi grazia per grazia;</l>
<l>Ma quei che vede e puote, a ciò risponda.</l></lg>
<lg>
<l>Io veggo ben che giammai non si sazia</l>
<l>Nostro intelletto, se il ver non lo illustra,</l>
<l>Di fuor dal qual nessun vero si spazia.</l></lg>
<lg>
<l>Posasi in esso, come fera in lustra,</l>
<l>Tosto che giunto l'ha: e giugner puollo;</l>
<l>Se non, ciascun disio sarebbe <emph>frustra</emph>.</l></lg>
<lg>
<l>Nasce per quello, a guisa di rampollo,</l>
<l>Appiè del vero il dubbio: ed è natura,</l>
<l>Ch'al sommo pinge noi di collo in collo.</l></lg>
<lg>
<l>Questo m'invita, questo m'assicura,</l>
<l>Con riverenza, donna, a dimandarvi</l>
<l>D'un'altra verità che m'è oscura.</l></lg>
<lg>
<l>Io vo' saper se l'uom può soddisfarvi</l>
<l>A voti manchi sì con altri beni,</l>
<l>Ch'alla vostra stadera non sien parvi.</l></lg>
<lg>
<l>Beatrice mi guardò con gli occhi pieni</l>
<l>Di faville d'amor, con sì divini,</l>
<l>Che, vinta, mia virtù diede le reni,</l></lg>
<lg>
<l>E quasi mi perdei con gli occhi chini.</l></lg></div3>
<div3 n="Introduzione">
<p>Nel presente capitolo intende l'autore toccare cinque cose. La prima denota sua disposizione circa lo suo desiderio per alcuni esempli. La seconda tocca due dubitazioni: l'una si è se per forza l'uomo sottratto da ben fare circa voto se li segue meno merito alla seconda vita, che s'elli avesse ultimato suo voto secondo che prima promise; la seconda dubitazione si è con ciò sia cosa che fosse alcuni opinanti che tenneno che l'anima umana discendesse nel feto dal cielo, dove prima la metteano in essere, se essa anima quando si disparte dal corpo per morte torna al detto luogo del cielo, dove prima fue secondo essa opinione decisa. La terza cosa che fae l'autore nel presente capitolo si risponde in prima alla seconda dubitazione, e poi alla primiera. La quarta cosa si mostra e dichiara uno dubbio che potrebbe nascere, udito lo detto di Piccarda nel precedente capitolo, e udito quello di Beatrice in questo, li quali detti non paiono concordarsi, e presupposito Beatrice essere somma veritade seguirebbesi che Piccarda, anima beata, avesse detto falso, lo quale è impossibile, che, siccom'è detto disopra, anime beate non possono peccare; lo quale dubbio si solve per divisione sì come appariràe. La quinta cosa fa domandazione se 'l voto si può trasmutare; e così compie suo capitolo.</p>
<p>Alla prima cosa si è da sapere che l'autore vuole mostrare per esemplo poetando com'elli avea due dubbii in quore, ed avea sì eguale desio di sapere la veritade, che non sapeva da quale dovesse cominciare a volersi dichiarare con Beatrice, e però stava quieto e nulla diceva; e sono li esempli in questo modo. S'elli fosse uno uomo, il quale avesse innanzi per eguale distanzia di luogo due cibi, l'uno dal lato destro, l'altro dal lato sinistro, e avesse eguale volontade e desiderio sì dell'uno come dell'altro, dice che 'l detto uomo per sua libertade starebbe, e non accederebbe nè all'uno nè all'altro, sichè morrebbe di fame. E la ragione è questa: quanto l'uomo è libero, ello non accede a fare alcuna cosa senza principio di volontade, lo quale principio in le comestioni viene da appetito e desiderio di quello cibo, che è desiderato; or dato che li due cibi sieno egualmente distanti, e egualmente moventi, cioè egualmente desiderati, seguisi che principio di volontade non possa essere più all'uno che all'altro, e <emph>per consequens</emph> mai non delibererebbe d'andare più tosto all'uno che all'altro, e così starà in quiete. Or lo simile per esemplo togliesi uno agnello fosse in tra due lupi, che per la eguale paura ch'arebbe sì dell'uno come dell'altro, non attenderebbe di fuggire dall'uno perchè essa fuga sarebbe andare all'altro, e così sarebbe in quiete. Ancora lo simile per uno altro esemplo d'uno cagnuolo chiamato da due donne; che egualmente lo lusingasseno o minacciasseno, che esso starebbe, nè anderebbe nè all'una nè all'altra non sappiendo deliberare a cui s'andasse. E così dice l'autore io era spinto dalli miei dubbii sì egualmente, ch'io non sapea a qual cominciassi; e però tacea e nulla dicea.</p>
<p>Alla seconda e alla terza si è da sapere che 'l voto, che alcuna persona fa, si è promissione a Dio fatta, la quale promessione di necessitade si conviene raddurre in atto, sì com'è detto di sopra. Ma è da sapere che 'l votare richiede due parti, le quali sono li contraenti di tale obbligo, cioè colui che promette, e colui a cui è promesso. Or è da sapere che 'l voto, siccome è ditto, è promissione a Dio fatta, e però chi votando promettesse a Dio di fare una viziosa cosa o uno peccato, Dio non è contento, imperquello che in Dio non cade peccato, e <emph>per consequens</emph> non è tale promessione da osservare, però che l'una parte dei contraenti non è contento. E però dice san Tommaso nella sua <emph>Seconda Secondae</emph>: <emph>- Votum non debet esse de vitiis, quia Deus non accepit</emph>.</p>
<p>Ancora non cade voto sotto necessitade di cosa che per altro modo non si possa avere, sì come chi votasse: io pur convegno morire; o: el convien pur ch'io non sia animale volatile come uccello; e però circa cotali promessioni non è inteso voto. Ma cade voto entro le cose contingenti, che puonno avvenire e non puonno avvenire, sicome prometter religione, che puòe essere e non essere, e promettere ieiunii, che puòe essere e non essere, e simili. Li quali voti debitamente fatti cioè di vertuosi atti, si convegnono osservare e adempiersi, com'è detto di sopra e concordasi collo Psalmista in Psalmo: <emph>Reddam tibi vota mea</emph> etc. Veduto che il voto debitamente fatto si conviene ridurre in atto, e dato, com'è ditto, che Piccarda fêsse voto di osservar religione debitamente, perchè voto è atto virtudioso, seguesi a dubitare se essa per forza fue sottratta da tal voto, se 'l merito gli è minuito alla seconda vita perchè non pare ragionevile nè giusto giudizio. Alla quale dubitazione risponde Beatrice per distinzioni, e dice che la volontade assoluta non può essere sforzata, ma quella che è per respetto ad alcuna cosa può bene essere sforzata; la assoluta volontade, sì come prova lo Filosofo nel terzo dell'Etica, non può mai sottrarsi dal debito e ordinato fine, sì come d'avere e di possedere questa ultima felicitade che è beatitudine. Ma la volontade <emph>secundum quid</emph> fae e consente uno male per schifare uno maggiore arduo e una maggiore pena; mo Piccarda venne in questa volontade seconda, cioè che si lasciò innanzi trarre del monistero e consentì, anzi che stesse ferma suso la volontade assoluta e lasciarsi morire, e perchè alcuna cosa conferì la sua a volere innanzi scampare la vita e uscire fuori del monistero, che essere costante in la volontà assoluta. Però la giustizia di Dio che giusto contrapesa, le scemò la gloria, che si confae alla promessione del voto che ella promise; e se sua volontade fosse stata così ferma come quella di san Lorenzo o di Muzio, del quale diremo nella esposizione del testo, a lei non sarebbe scemata gloria, ma perchè non fue, le venne. Or questo che è ditto di Piccarda simile secondo nostra Commedia si dee intendere di Costanza, la quale fue, com'è ditto, in simigliante condizione.</p>
<p>Alla seconda dubitazione si è da sapere che li filosofi antichi usavano di scrivere le sue filosofie in forma poetica, e con molte metafore e allegorie; e fra gli altri ne fu uno molto eccellente, che ebbe nome Plato, il quale volendo trattare dell'anima umana scrisse suo trattato in tale forma, che la lettera sonava che quando si formava nello embrione lo corpo umano, ed elli venia al punto di animarsi, che l'anima li venia dalli cieli, a chi dal cielo di Mercurio, a chi dal cielo di Marte, a chi dal cielo di Saturno <emph>etc.</emph>; e poi unita stava col corpo per tutta la vita dell'uomo, e quando per la morte si partiva, si ritornava al suo primo luogo, se era stata di Mercurio a lui tornava, se di Marte a Marte <emph>etc.</emph> Della quale opinione fae lo Filosofo menzione nel primo libro <emph>De Anima</emph>, là dove connumera le opinioni delli filosofi circa l'anima, e lì le riprova chi per difetto d'essere scritta in forma poetica, che non conviene a filosofo, e chi per difetto di ignorazione della essenzia e definizione dell'anima. Alle quale dubitazione risponde Beatrice, e dice quello che Timeo scrisse, cioè lo scritto di Plato <emph>etc.</emph>: questo fatto delle anime s'ello s'intendesse come la lettera suona, ello sarebbe errore, ma forse ello ebbe altro intendimento, cioè che li uomini riceveano influenzia dalle stelle e secondo essa adovrano per naturale istinto, e così secondo tale operazione si refere l'onore e 'l disonore alle stelle; che Iuppiter secondo astrologia fu l'uomo di tale complessione che è adatto ad essere benivolo, Marte lo dispone ad essere iracondioso, Mercurio a scrittura <emph>etc.</emph>; e questo, sì come è detto, è secondo naturale istinto, e così secondo tale operazione. Ed adunqua si può dire e intendere lo detto di Plato che la influenzia viene dalle stelle, e l'onore o altro si può referire alle stelle, e secondo l'autore s'ello intendesse in questo modo, ella non sarebbe mala sentenzia.</p>
<p>Alla quarta cosa si è da sapere che la volontade assoluta, con ciò sia ch'ella proceda dallo intelletto ragionevile, mai non consente ad alcuno disordine, sì come dice san Tommaso nella <emph>Prima Secundae</emph>: - <emph>Actus voluntatis nihil est aliud quam inclinatio quaedam procedens ab interiori principio cognoscente</emph>. E però se la volontade assoluta consentisse ad alcuno disordine ovvero danno, sarebbe contro la sua naturale inclinazione, che è impossibile; ma la volontade <emph>secundum quid</emph> può bene consentire a disordine e a danno credendo schifare maggior danno, ovvero maggiore disordine. Lo primo movimento li viene <emph>ab estrinseco</emph>, sì come per paura di morire si metterà l'uomo a fare alcuno vizio, e facendo quello schifa la morte, sì come apparirà per esemplo nella esposizione del testo di Piccarda e di Costanza. E però dice fra Tommaso nel preallegato libro in la responsione d'uno argomento: <emph>Quia id quod voluntas intendit peccando etiamsi sit malum et contra naturam rationabilem, secundum rei veritatem apprehenditur, tam ut bonum et conveniens naturae in quantum est conveniens homini et secundum aliquam passionem sensus, vel secundum aliquem habitum corruptum</emph>. Onde in la volontà è da distinguere o ella è assoluta, o ella è <emph>secundum quid</emph>. Mo è lo dubbio che Beatrice dice che Piccarda e Costanza se fosseno state costanti e ferme alli suoi monisteri e avessono avuta voglia assoluta, non arebbono minore gloria, ma perchè consentirono a quella violenzia a lor fatta, sì scemonno lo merito, e però la giustizia di Dio lor scemò gloria. E Piccarda ha detto di sopra che nè ella nè Costanza mai non furono sciolte overo dispartite dal velo; sì che qui contraddice lo detto di Beatrice a quello di Piccarda, ch'essere sempre congiunte col velo e non essere costante, si ha contradditoria, sì come per Ieremia appare. Ancora, chè ogni anima beata non può mentire, sì come prova nel <emph>Contra Gentiles</emph> fra Tommaso. Le quali considerazioni addussono lo dubbio preditto. Alla qual cosa è da sapere che l'una e l'altra dice vero; chè Beatrice lo solve per distinzione dicendo, come appare nel testo, che Piccarda intese della voglia non assoluta <emph>secundum quid</emph>, e essa Beatrice intese della voglia assoluta. E però secondo lo detto di Piccarda sempre essa e Costanza ebbono voglia non assoluta, ma <emph>secundum quid</emph>, cioè disposta a religione, ma per paura di morte sì si piegonno alla voglia de' suoi parenti, la quale non fue voglia assoluta, per la quale li fue scemata gloria; e così appare il detto sì di Beatrice come di Piccarda essere vero e non contradditorio.</p>
<p>Alla quinta cosa si è da sapere che 'l voto si è promissione a Dio fatta, alla quale promissione si richiede come in uno contratto di carta l'affirmazione e volontà delle parti essere una, e così contentare. E però quando si fae alcuno voto, ello si promette a Dio osservarlo, e Dio sì come pio e misericordioso contenta a tale promessa. E nota qui che voti non si puote fare di viziosi atti, imperquello che Dio sì come somma bontade non contenterebbe. Or fatto ragionevilemente questo voto e contentate le parti, non è giusto da sè medesimo permutare, imperquello che ragione mi dà ch'io mi possa obbligare da me medesimo, ella non mi concede ch'io mi possa sciogliere dall'obbligazione fatta; e con questo s'accorda quello che è scritto nello Levitico, capitolo ultimo, che dice: <emph>Quod sanctificatum est semel Domino non potest in alios usus commutari</emph>; e con quello che è scritto in Deuteronomio, 23: <emph>Quod semel egressum est de labiis tuis observabis, et facies sicut promisisti Domino Deo tuo, et propria voluntate et ore tuo locutus es</emph>. Sacrificarsi a Dio è uno unirsi di volontà con esso promettendo di osservare lo voto sì <emph>unanimiter</emph> fatto. Or è da considerare in questo sacrificio due cose: l'una la cosa di che deve essere lo voto come digiuno, orazione, viaggio, ed elemosina <emph>etc.</emph>; l'altra cosa si è la promissione, ovvero stipulazione, fatta in tale contratto. La prima cosa può essere permutata con consiglio di prelato ecclesiastico, che abbia autorità, imperquello che li prelati sono vicari di Dio in terra sì che possono permutare di digiuno in elimosina, di orazione in viaggio, e di orazione in elimosina, ma che non è bello a fare tali commutazioni, che secondo gli atti degli Apostoli, capitolo quinto: <emph>Quaecumque voveris redde, multoque melius non vovere quod post votum promissa non reddere</emph>. La seconda cosa, cioè la promessione, quella non si può secondo l'autore commutare, imperquello che, siccome è ditto, la promissione si è una sacrificazione, la quale non si puòe nè commutare nè assolvere, imperquello che caderebbe sotto infidelità; e però secondo la opinione dello autore, avvegnachè con licenzia si possa commutare cosa di voto d'una in altra, ello non si può assolvere l'obbligazione se non fatto lo voto e compiuto, ovvero fatto quello che in cambio di quello gli è imposto per lo pastore ecclesiastico, e quando al votatore fosse impossibile a fare il voto o la commutazione, elli è tenuto alla pena della inordinazione dello stolto votare, sì che mai, se non è pagata, non è assoluta questa seconda cosa. E questa si è brevemente la intenzione del presente capitolo, avvegnachè questa quinta cosa si tratti più nel seguente capitolo che in questo, sì come appariràe</p></div3>
<div3><head>vv. 7-9</head>
<p>Quasi a dire ch'era egualmente tratto ad ambedue i dubbi, ed ello era libero, sì che se tacea non gli era riprensione</p></div3>
<div3><head>vv. 10-12</head>
<p>Nota che nella sua faccia si dicernea il disio che ebbe secondo quello ditto: <emph>In facie legitur cordis secreta voluntas</emph>, e anco appare per lo Filosofo nel secondo della Rettorica, là dove tocca come lo viso si colora e discolora per timiditade o per ira</p></div3>
<div3><head>vv. 13-18</head>
<p>Sì come di sopra è detto Beatrice più volte avea confortato Dante che facesse domandagione alle sue dubitazioni, rendendolo sicuro che avrebbe suo intento; or veggendo che Dante stava in silenzio e nulla dicea stupefatto e vinto da pensieri stranei, sì s'accorse che era la cagione di sua dimora, e, siccome apparirà nel testo glielo dichiareràe. Or pone l'autore per esemplo la dichiaragione che fece Beatrice simile a quella ch'ebbe Nabuccodonosor per le parole a lui ditte da Daniello profeta, che furono in questo modo. Leggesi nello libro di Daniello, che è al tempo di Nabuccodonosor ed è capitolo undecimo, Nabuccodonosor una notte fece un sogno molto meraviglioso, lo quale per la sua ammirazione fece alterare Nabucco in tale modo, che quando venne la mattina per nessuna condizione si potea rimemorare lo sogno che aveva fatto nella sua visione; ma pure sapea ch'era maravigliosa cosa. Misesi in quore di volerlo a sua possanza sapere e mandò per tutti li astrologi, indivinatori e magi, che erano in Assiria, e per tutte le parti orientali, le quali erano per lui signoreggiate. Collocati questi savi a collegio, propose a loro questa domanda: io feci uno sogno cotal notte, voglio che voi mi diciate la sua significazione. Questi furono insieme e tra essi deliberonno che poichè non sapea dire lo sogno, che non lo poteano sapere loro, ma se sapessono lo sogno ben saprebbono dire sua significazione; e così li rispuosono. Nabucco predetto irato disse: ma come potrete voi sapere sua significazione e per che scienzia se per quella medesima voi non potete sapere lo mio sogno? Ma siete truffatori e ingannatori del mondo, ed io ve ne pagherò bene. Comandò ch'elli fosseno tutti destrutti e morti decollati. Furono tutti questi savi messi in prigione per aspettare l'altro die a fare la detta giustizia.</p>
<p>Or in quello tempo era stata la cattività del popolo di Israel, che 'l detto Nabucco avea fatta e aveane gran gente nelle sue pregioni, fra li quali era Daniello. Veggendo Daniello li detti savi essere messi in prigione, domandò la cagione; fulli narrata la istoria ch'era perchè non sapeano esporre nè dire lo sogno, ch'aveva fatto Nabucco. Allora, come piacque a Dio, Daniello mandò per lo giustiziario, e disse: va al signore, e dilli che se 'l vuole io li dirò domane lo sogno e la sua significazione, ma voglio che elli indugi la morte di questi savi fino ch'elli saprà lo sogno; saputo ciò, s'elli vorrà fare morir, si potrà. Fatta a Nabucco l'ambasciata in questo modo: signore, tu hai in le tue prigioni uno che è della gente di Ierusalem, lo quale si offerisce di dirti ed esponere lo tuo sogno domane, ma vuole che lo termine sia allungato circa la morte di questi savi, che hai ordinato che domani siano morti, poi se a te piacerà, udito lo sogno, di farli morire, seràne signore. Nabucco rispuose che ben li piacea. Gittossi Daniello in orazione e pregò Dio che per sua misericordia gli rivelasse lo sogno e la sua significazione facendo una devotissima orazione sì come nel preallegato capitolo si contiene; Dio piacque di revelarglielo. Quando venne la mattina, Daniello andò dinanzi al signore e disseli che per scienzia umana non si poteano sapere cotali cose, ma solo per rivelazione di quello Creatore, che avea creato lo cielo e la terra, e che sapea quello che nelli quori delli uomini è celato e secreto a ogni creatura, e che quello Dio era quello ch'elli adorava, che trasse lo popolo dalle mani di Faraone, dal quale elli aveva per rivelazione ch'elli s'avea sognato vedere un'immagine, la quale avea la testa d'oro, lo collo e le spalle d'ariento, lo busto di rame <emph>etc.</emph>; e che questa immagine significava lo decorso delle signorie per le etadi del mondo, della quale avemo fatto menzione nel XIV della prima parte della presente Commedia appellata Inferno. Com'è detto, ditto Daniello lo sogno e la significazione di quello, allora Nabuccodonosor fue desirato contra li savi, imperquello che vide che per scienzia umana tali cose non si poteano sapere, e quelli liberò dal giudicio contra essi dato, e Daniello trasse di prigione e fecelo principe sopra grande parte di sua signoria. Ora a proposito esemplifica l'autore che sì come Daniello fue rimemoratore e dichiaratore del sogno di Nabucco, per lo quale ingiustamente ello era irato e infellonito averso li savi, dice poichè per scienzia umana non si potea sapere, così Beatrice fue pronunciatrice e rivelatrice delli pensieri e dubbii ch'avea Dante, non esprimendo, nè sappiendo, nè possendo esso Dante per le ragioni di sopra dette alcuna cosa palesarne.</p>
<p><add resp="ed">17</add> Cioè doppio pensieri</p></div3>
<div3><head>vv. 19-21</head>
<p>Qui dichiara Beatrice lo primo dubbio che se l'uomo è sforzato perchè dee essere lo remuneramento minore</p></div3>
<div3><head>vv. 22-24</head>
<p>Qui tocca la seconda, cioè circa l'opinione di Plato e dei seguaci circa lo fatto delle anime razionali</p></div3>
<div3><head>vv. 25-27</head>
<p>Nota che avvegnachè secondo l'autore li predetti dubbii fosseno eguali, appo lo vero elli erano diseguali imperquello che lo dubbio che può generare eresia, è troppo più crudo e amaro che gli altri, e però che tenere altro dell'anima umana che non fa la fede cattolica si è eresia, si è troppo velenoso dubbio quello che è circa essa anima secondo la posizione predetta; chè non è a dubitare della forza ovvero predetto merito; e però distingue e dàe ordine a sua dichiarazione quando dice: <emph>E però prima</emph></p></div3>
<div3><head>vv. 28-30</head>
<p>Qui si può apparere la opinione ch'ebbe l'autore circa la forma del Paradiso, e mostra che sia in questo modo che secondo distanzia locale non si influisca la grazia di Dio, ma secondo maggiore e minore avere intelligenzia del Creatore; e puossi dare un esemplo in questi sensibili atti. Aristotile fue greco e componitore di libri di grande intendimento e scienzia, sarà uno in Grecia nella cittade ov'elli è sepolto, avrà li suoi libri e intenderalli perfettamente; similemente sarà uno in Inghilterra che avrà li detti libri, e intenderalli in quello grado di perfezione, per distanzia del luogo non sarà nello intendere avantaggio; e ciò avviene perchè le scienzie non sono obiette dai sensi, avvegnacchè quanto all'ordine dello impararle a noi, elle hanno esordio dalli sensi. E questo avviene per la compagnia ch'hae l'anima col corpo, lo quale la offusca e traggela alle basse e sensibili passioni. Così a simile le anime, che sono nel Paradiso, secondo la opinione dello autore, secondo distanzia locale non hanno differenzia, ma sono differenti secondo intendere e più e meno dalla eccellenzia dello Creatore. E perciò dice <emph>dei Serafini</emph>, cioè di quello ordine delli angeli, li quali più ardono nella carità divina, e tra essi quello <emph>che più s'indìa</emph>, cioè quello che riceve più formazione da Dio; e nota <emph>s'indìa</emph> si è verbo informativo da Dio, quasi, <emph>informatum a Deo</emph>.</p>
<p><add resp="ed">29</add> Ch'ebbe tanto di grazia che fue conduttore e duce per alcuno tempo del popolo di Dio. <emph>Samuello</emph>, che fue cotale profeta, la quale nascette per prieghi e orazioni fatte da Anna sua madre a Dio. <emph>E quel Giovanni</emph>, cioè l'uno e l'altro, sì il Battista come lo Evangelista, li quali furono cotanto graziosi sì di meriti come di grazia in loro discesa da Dio, non hanno differenti scanni per distanzia locale nel Paradiso, ma essi e le altre anime beate sono tutti in uno giro e in uno luogo in uno palagio dinanzi a quello Re, che vive e regna in eterno; ma la differenzia che è entro essi è che l'uno intende più chiaro la perfezione della divinità che non fa l'altro e <emph>per consequens</emph> sente più e meno di quella gloria, che quaggiuso non hae cosa che per esemplo si possa comparare.</p>
<p><add resp="ed">30</add> Cioè che più eccellentemente intende nostra Donna la divinitade e signoreggia che altra creatura, sì come è scritto in lo Ecclesiastico, 24: <emph>Girum caeli circuivi sola, et profundum abissi penetravi, et in fluctibus maris ambulavi, et in omni terra steti, et in omni populo, et in omni gente primatum tenui</emph>. Per le quali parole s'intende nostra Donna essere nel regno del Cielo la maggiore e la più eccelsa, e ch'ella sia nel più alto luogo, secondo che appare nel preditto capitolo quando dice: <emph>Ego in altissimis habitavi et thronus meus in columna nubis</emph>; ed in figura appare nel libro III <emph>De Regi</emph>, capitolo 2, dov'è scritto: <emph>Positus est thronus matris regis quae sedet ad dexteram eius</emph> etc</p></div3>
<div3><head>vv. 31-33</head>
<p>Veduta la opinione dell'autore circa la forma del Paradiso, in breve preambula per venire alla questione sopradetta, e dice che quelle anime che li venneno a parlare hanno li loro scanni tanto alti come quelli che nel testo sono nomati, salvo che sono più bassi che quello di nostra donna sì com'è detto, nè hanno allo essere loro più giovanezza e più vecchiezza, cioè che ogni anima beata è di simile etade, sì come eziandio prova Tommaso nel <emph>Contra Gentiles</emph></p></div3>
<div3><head>vv. 37-39</head>
<p>Qui vuole mostrare l'autore che la più bassa e leggiera via che sia da ascendere a vita eterna, si è quella della religione, la quale consiste gran parte in astinenzia, quella via che ascende per martirio è più faticosa e di maggiore merito; e però quando la Chiesa dee canonizzare alcuno, se si può provare martirio non domanda altra cagione, e sia stata la condizione della persona chente si voglia; se non si può provare martirio inviene e inquerisce sottilmente di sua condizione, e se non ha espresse ed evidenti prove, non è scritto in canone, e questo avviene perchè è certa cosa che la via del martirio è più aspra e richiede più santa disposizione che altra</p></div3>
<div3><head>vv. 40-48</head>
<p>Qui mostra l'autore la convenevolezza di tal modo di parlare e di tali introduzioni di gradi nella presente Commedia, e dice; con ciò sia cosa che voi, mondani, non potete intendere per voi se tali intelligenzie in prima non hanno esordio dalli vostri sensi, come scrive lo Filosofo nel primo della Fisica e nel secondo dell'Anima, è bisogno a darvi ad intendere li gradi della beatitudine di Paradiso, quelli mostrarvi per differenzie sensibili, ed acciò che per li siti e luoghi più alti e meno alti voi intendiate quelle anime più altamente e meno altamente intendere la essenzia e grazia del Creatore, e <emph>per consequens</emph> quella che più perfettamente intende più, partecipare della gloria del predetto Signore. E che ciò sia vero adduce per prova quello che ne fa la Chiesa in le sue scritture, che perchè meglio intendiamo Dio, sì ne lo descrive in figura d'uomo, e attribuisceli e mani e piedi e capo e viso, avvegnachè tali descrizioni sieno similitudini ed allegorie. E similemente ne dipinge li angeli in figura umana sì Michele come Gabriello, come eziandio Raffaello angelo, lo quale fue quello che custodì Tobia dalle mani della figliuola di Raguel della quale morieno tutti li suoi sposi la primiera notte, che con loro si coricava, come chiaro appare in libro di Tobia in questo modo. Fue uno nel Testamento Vecchio, nome Tobia, di tribù di Neftalim, ch'avea una sua moglie nome Anna, e uno suo figliuolo nome similemente nome Tobia. Or essendo costoro in Ninive in grande povertade, questo Tobia padre adorava Dio creatore divotamente, ed in amore del prossimo avea assunto uno officio di seppellire li morti, li qual fossero del popolo d'Israel. Avvenne uno die che questo Tobia fue molto faticato in seppellire, tornò stanco a casa, e gittossi a posare appresso a una sua parete, e sì si addormentò. Dormendo costui, uno nido di rondinini era sopra esso al solaro, ed elli stercorizzonno sì che la escita cadde sugli occhi al detto Tobia in tale modo ch'ello fu cieco. Ora stando costui in questa tenebre mai non si adirò, nè si partio dal suo Creatore, la moglie si turbava alle fiate alquanto; era tessèra e facea le spese al marito e allo figliuolo il meglio che potea. Or lo ditto Tobia doveva avere certi denari da uno nome Gabello di Rages di Media, e aveane scritta di sua mano; chiamò uno die suo figliuolo e disse: figliuolo, tu vedi la povertà in che noi siamo; noi debbiamo avere cotanti denari da cotale persona, e abbiamone scritta di sua mano; io voglio che tu vadi a lui, e porti la scritta, e fatti dare tali denari; elli è buono uomo e non ti dirà di no. Lo figliuolo trovava cagioni dicendo: io non lo cognosco, io non fui mai in quelle contrade. Infine disse lo padre: va alla piazza, e trova se persona fosse o peregrina o altra che andasse o sapesse quelle contrade, e dilli che tue vogli andare làe e se ti vonno condur làe, che tu provvederai loro della sua fatica. Andò questo Tobia figliuolo alla piazza, e vide uno molto bello giovane acconcio molto a camminare. Questo Tobia lo domandò in che parte volea andare, e costui rispuose: in Rages di Media. Deh, disse Tobia io ti priego che tu vegni da mio padre, però ch'elli mi vuole mandare in quelle parti per certa vicenda. Questi rispose: volontieri. Ora era questo giovane l'angelo Raffaello così trasfigurato in figura umana. Funno questi a casa di Tobia, e brevemente promise al detto Tobia padre di menare lo figliuolo in Rages di Media, e di ricondurlo salvo indrieto. Or era in la detta Rages uno, nome Raguel, lo quale era del tribù Neftalim predetto, ed aveva una sua figliuola nome Sarra, la quale era avversata, e sette mariti che 'l padre le avea dati, e l'uno drieto all'altro tutti lo ditto demonio li avea strangolati la prima notte; la qual cosa gli era di grande obbrobrio e malinconia, e uno die essendo in casa la detta Sarra, e avendo parole con una sua fantesca, la detta fantesca, dicendole villania, le disse: va via va, tu hai morti omai sette mariti, tu saresti degna d'essere decollata.</p>
<p>Per la quale cagione la ditta giovane andò in camera, e devotamente pregò Dio, che la liberasse da tale infamia, la quale orazione fue esaudita nel cospetto di Dio come appariràe. Or tornando alla prima novella Raffaello angelo e Tobia si miseno in via per andare a Rages, e una sera arrivonno sulla riva di Eufrates fiume, allora disse Raffaello a Tobia: elli è buono che tu ti lavi li piedi, che ti gioverà al camminare. Allora Tobia lavandosi li piedi vide uno grande pesce, e per comandamento di Raffaello lo prese, e tolse lo fegato e 'l fiele, e sì lo ripose in uno suo carniero. Or giunti costoro una sera vicino di casa di Raguel e Raffael disse a Tobia: or vedi, noi andremo a casa di Raguel, elli è ricchissimo uomo, ed è del tuo tribù, hae una sua figliuola e voglio che tu la togli per moglie, e farotti dare la metà di tutto lo suo avere. Disse Tobia: ben so chi è; io non la voglio ch'ella uccide tutti li mariti, ella ucciderebbe altresì me. Allora disse Raffael: non temere, quando tu l'avrai sposata e sarai con essa in camera, faratti addurre carboni accesi, e metteràli suso lo terzo del fegato del pesce, che tu hai, e farai così tre notti, e non la toccare, ma istà in orazione, la quarta notte sta con essa, e non dubitare: ma elli è da fare così: noi dismonteremo a casa del ditto Raguel, e daremoceli a cognoscere; elli ci farà grande festa: allora di' che tu non mangerai nè berrai s'elli non ti fa uno dono; quando te l'avrà promesso di fare, dimanderai sua figliuola per moglie. Furono costoro a casa di Raguel, e datiseli a cognoscere, sì li fu fatta grande festa. Domandò Tobia lo suo dono; promiseglielo. Quando Raguel intese il ciò molto si smarrì, imperquello che pensava che di Tobia addivenisse quello che delli altri era avvenuto, e anco coscienzia lo rimordea pensando che Tobia non avea più figliuoli che quello, ma pure poi ch'elli glielo avea promesso, non li volea venir meno. Abbreviando, ello la tolse, e seguì lo comandamento dello angelo, e stando a nozze mandò Raffael a Gabello con la scritta, ed ebbe li suoi denari, ed ebbe mezzo l'avere di Raguel, e tornollo Raffael sano e salvo a casa col la mogliere. Quando funno a casa, Tobia unse gli occhi del padre con lo fele del pesce, e Dio li restituì la veduta. Fatte queste cose, Raffael si li diè a cognoscere come era angelo, disparseli e tornò a ministrare al suo Creatore.</p>
<p>Or tutta questa istoria fue figura di Cristo, sì come chiaro appare per li dottori in la esposizione di Tobia, e così la benevolenzia di Dio condescende a tali termini che noi gli intendiamo; così è simile l'autore volendo noi dare intendere lo più e 'l meno in gloria, ne descrive l'anime più e meno alte secondo sito, e così dice una e intende un'altra, simile alli esempli preditti</p></div3>
<div3><head>vv. 49-54</head>
<p>Qui tocca lo autore la seconda dubitazione: quel che nel <emph>Timeo</emph> tocca Plato non è simile a questo vero, che qui si vede se si tolle <emph>absolute</emph> le parole com'elle suonano; quasi a dire: ello è stolto a credere che le anime sieno intelligenzie celesti, e descendano giuso ad essere forme di corpi umani, poi solvendo tale compagnia tornare al pristino stato e luogo.</p>
<p><add resp="ed">53</add> <emph>Quindi essere</emph>, cioè da questo cielo. Nota che Beatrice parlava a Dante ed erano nel cielo della luna secondo suo fingimento</p></div3>
<div3><head>vv. 55-57</head>
<p>Qui l'autore vuole solvere lo ditto di Plato ponendo quello essere metaforico, come appare</p></div3>
<div3><head>vv. 58-60</head>
<p><emph>S'ello intende</emph>, cioè attribuire li atti umani, che seguono la passione del corpo; non è stolto a dire quelli essere cagionati dai cieli, e alli movimenti e aspetti de' corpi celesti riferire l'onore e l'obbrobrio che segue a quelli atti, sì come azioni naturali, e da complessione procedere sua diversitade; lo quale vero palesano e medici e naturali savi</p></div3>
<div3><head>vv. 61-63</head>
<p><emph>Questo principio</emph>; adduce a tale prova l'autore la consuetudine delli antichi, li quali consideravano la complessione dell'uomo. Se lo trovavano benivolo, diceano: l'anima di costui fue del cielo di Iove; se 'l trovavano ingegnero, scritturato e sottile, diceano: l'anima di costui fue del cielo di Mercurio <emph>etc.</emph> E così appellavano l'uomo per nome di quel pianeto, a chi li suoi appetiti e atti naturali assomigliavano credendo e <emph>sempliciter</emph> confitendo essere le anime di quelli di lassù discese e dispiccate. La quale disposizione sarebbe erronea e contradirebbe a libero arbitrio, e così si seguirebbe non essere pena per peccato, nè gloria per merito, che è assurdo e contra ogni cattolica posizione, sì come più volte di sopra è palesato</p></div3>
<div3><head>vv. 64-69</head>
<p>Qui tocca l'autore la prima dubitazione e solvela.</p>
<p><add resp="ed">65</add> <emph>Ha men veleno</emph>, cioè che non tiene d'errore come l'altra questione, imperquello che dubitare se forse scema merito, non decristiana però le persone; e però soggiunge che tale dubbio è argomento di fede, ma non però di nequizioso e argomento eretico</p></div3>
<div3><head>vv. 70-72</head>
<p>Quasi a dire: la soluzione di questo dubbio sarà tale che si consoneràe allo intendere di voi, umani, e secondo vostro morale tenere tu vedrai lo vero</p></div3>
<div3><head>vv. 73-75</head>
<p>Qui ad intelligenzia di questa assoluzione è bisogno narrare alcuna cosa di quello che tratta lo Filosofo nel terzo della sua <emph>Etica</emph>. Elli è da sapere che esso Filosofo divide in prima lo volontario appetito o desiderio dallo involontario, per violenza, e involontario in due modi e parti, cioè involontario per violenza, e involontario per ignoranza. Quello per violenza è in due parti, involontario per violenza <emph>simpliciter</emph>, e involontario <emph>secundum quid</emph>; e dice che sicome lo volontario appetito hae suo principio dentro, così lo involontario <emph>simpliciter</emph> è quando l'appetito dentro non concorre; ed ha differenzia lo <emph>simpliciter</emph> dal <emph>secundum quid</emph>, che a questo secondo concorre alcuno appetito dentro per schifare alcuno arduo: or è così in quanto questo secondo elegge per schifare peggio, ello e per alcuno modo azione; la quale azione hae pena di vendetta se è peccato, o premio se è virtude. Adunqua questo è di ragione e di giustizia che remunera e punisce li atti umani. S'elli è violenza <emph>simpliciter</emph>, questa non piega la volontà nè appetito in alcuno luogo o modo, nè li segue alcuna novità nè di merito nè di pena; e s'ella è violenza <emph>secundum quid</emph>, cotanto quanto l'appetito dentro conferisce a tale violenza, cotanto se li segue novità, imperquello che siccom'è detto, a tale violenza segue <emph>quodam modo voluntas</emph> in quanto age quello principio di <emph>velle</emph>, sì come eziandio <emph>voluntas secundum quid</emph>. E se l'attore facesse per volontade, nullo dubita che la giustizia ricompenserebbe in grazia o pena secondo tale operare vizio o vertude. Onde chiaro appare per le predette cose che uno estremo è volontario e l'altro è involontario, al quale non concorre alcuno principio d'appetito intrinseco, lo mezzo si è involontario, ma concorreli alcuno principio l'appetito intrinseco. Veduto questo chiaro appare lo testo.</p>
<p><add resp="ed">73</add> <emph>Se violenza è quando</emph>, dell'uno estremo, cioè detto involontario al quale non concorre appetito.</p>
<p><add resp="ed">75</add> <emph>Non far quest'alme</emph>, cioè non li sarebbe scemata gloria</p></div3>
<div3><head>vv. 76-78</head>
<p><add resp="ed">76</add> <emph>Che volontà</emph>, cioè dello estremo volontario.</p>
<p><add resp="ed">77</add> Qui adduce per esemplo a questo estremo che simile alle naturali azioni, siccome appare nella fiamma del fuoco la quale fino che ella dura, sempre tende in suso, e se alcuna volta per vento ella è piegata in traverso, come cessa lo vento così tende in suso com'è sua natura, così la volontà assoluta se mai è piegata a traverso, come cessa lo sforzatore, di botto si torna in suo stato, nè mai conferisce nè si conferma collo sforzatore</p></div3>
<div3><head>vv. 79-81</head>
<p>Qui tocca lo mezzo infra le due estremitadi, la qual voglia conferiscesi e confermasi con la voglia dello sforzatore.</p>
<p><add resp="ed">80</add> <emph>E così queste</emph>, cioè Piccarda e Costanza.</p>
<p><add resp="ed">81</add> <emph>Possendosi fuggire</emph>, quasi dica: potendo usare voglia assoluta, che l'avrebbe sempre pinte al monisterio</p></div3>
<div3><head>vv. 82-84</head>
<p>Nota che tale assoluto <emph>velle</emph> tenne santo Lorenzo in su la grada quando per martirio fu rostito. Per la qual cosa si può notare che a pingerlo legato non è bene, ma senza alcuno legame; per volere intero e non mischio sofferì per lo nostro Creatore cotal pena, sì come nella sua istoria chiaro appare.</p>
<p><add resp="ed">84</add> Ancora adduce per esemplo a quello volere assoluto la voglia ch'avè Muzio averso sè per uno tale fallo. Leggesi nelle istorie romane che essendo cacciato Cesare di Roma per li Romani, e reggendosi la terra a senatori e consoli, tali quali era Pompeio e Cato <emph>etc.</emph>, questo Cesare facea gran guerra a Roma, sichè pensonno li Romani di fare ancidere Cesare, dicendo: uomo morto, guerra finita. Trovonno tra gli altri Romani uno per nome Muzio, il quale profferse di volere andare a uccidere Cesare per pacificare la sua terra, il quale, abbreviando, andòe di sconosciuto, e essendo dinanzi a Cesare mise mano al coltello, e menò per darli nel petto, fue tanta la fretta ch'elli ebbe, che fallò lo colpo, e non lo toccò. La gente che era alla guardia della persona del signore, lo preseno e voleanlo pure uccidere. Cesare comandò che non fosse tocco, esaminò costui che ello volea fare, e chi gliel facea fare. Costui li disse: io tel dirò, se tu mi farai una grazia. Cesare glielo promise, e questi disse: io ti volea uccidere e faceanlo fare li Romani, e perciò era venuto; la grazia, ch'io voglio, si è questa che mi facci, ovvero lasci fare vendetta della mia mano destra che fallòe, ch'io non ti diedi del coltello. Cesare disse: fa quello che ti piace. Costui si fe' addurre del fuoco, e tanto vi tenne entro la mano ch'elli si bruciò la mano e 'l braccio fino al gomito. E però che usare tal pagamento averso sè si è severitade, cioè giustizia senza misericordia, si dice l'autore che 'l volere di Muzio, per le quali elli fue severo alla sua mano, si fue intero, cioè volere assoluto, che è l'uno delli estremi, com'è ditto</p></div3>
<div3><head>vv. 85-87</head>
<p><add resp="ed">85</add> Cioè esse donne nel monistero.</p>
<p><add resp="ed">87</add> Chiaro appare, e ciò avviene per la fragilitade umana</p></div3>
<div3><head>vv. 88-90</head>
<p>Qui conchiude che è aperto che perchè seguinno la voglia dello sforzadore, sì gli è minuita grazia</p></div3>
<div3><head>vv. 91-93</head>
<p>Qui seguendo il suo poema l'autore tocca la quarta cosa, com'è detto di sopra, per la quale pare contradire lo ditto di Piccarda alla assoluzione della prima questione; e però dice: <emph>Un altro passo</emph>, cioè un altro dubbio</p></div3>
<div3><head>vv. 94-96</head>
<p>Qui fa Beatrice una presupposizione ponendo che anima beata non può mentire, e ciò s'accorda san Tommaso nel quarto <emph>Contra Gentiles</emph>, imperquello ch'esse anime beate sono congiunte con la prima veritade, e da essa non torceno occhio, e però non possono mentire</p></div3>
<div3><head>vv. 97-99</head>
<p>Cioè che Piccarda disse, e anche d'essa s'intende, che Costanza tenne sempre l'affezione del velo</p></div3>
<div3><head>v. 101</head>
<p><emph>Che per fuggir</emph>, cioè essendo in mezzo del volontario e involontario, che è voglia <emph>secundum quid</emph>, come è detto</p></div3>
<div3><head>vv. 103-105</head>
<p><emph>Come Almeone</emph>. Qui tocca una istorietta che scrive Simonide in versi, per la quale appare che volendo osservare pietade cadde in empietà; e così in proposito le ditte donne per fuggire paura e arduo, caddeno in peggio, cioè in voglia non costante e <emph>secundum quid</emph>, la quale poi li scemò lo merito, com'è ditto. Fue la istoria in questo modo. Almeone fu figliuolo di Anfiarao, il quale fue di Tebe; avvenne che li Tebani convenneno andare in oste generale, e fue bando lo avere e la persona a chi non v'andasse; questo padre di Almeone avendo paura sì si ascose in casa. Abbreviando, quando li cercatori cercavano per la terra, la moglie lo revelò, sì che esso convenne andare in oste; essendo all'oste, ed essendo per farsi le schiere per combattere, lo detto padre chiamò lo detto Almeone, e disse: per malizia di tua madre sono quie; sono certo ch'io morrò e però come tu torni a casa, uccidila sì ch'ella sia pagata del suo peccato. Morì lo detto padre in la battaglia, e Almeone vogliendo osservare lo prego del padre, sì uccise la propria madre quando tornò. E però dice: <emph>Per non perder pietà si fe' spietato</emph>, cioè cadde in empietà contro sua madre. Nota che, sì come dice Tullio, <emph>Pietas est virtus qua colimus parentes</emph>, cioè quelli a chi noi siamo tenuti, cioè lo padre e alla madre</p></div3>
<div3><head>vv. 106-108</head>
<p>Cioè per distinzione che la forza col volere si mischia e così esce del <emph>sempliciter</emph> e fassi <emph>secundum quid</emph>.</p>
<p><add resp="ed">108</add> Cioè poi ch'alcuna voglia concorre, essa dee essere punita</p></div3>
<div3><head>vv. 115-117</head>
<p><emph>Cotal fu</emph>, qui seguendo il poema conchiude e parla; l'autore metaforizzando immaginando Beatrice essere fontana di veritade e le sue parole essere acqua, le quali ondeggiano a simile dell'acqua de' fiumi.</p>
<p><add resp="ed">117</add> Cioè tale ondeggiare mise in pace li miei desiderii com'è ditto sì egualmente</p></div3>
<div3><head>vv. 118-120</head>
<p>Qui poetando riferisce grazia a Beatrice, cioè a teologia.</p>
<p><add resp="ed">118</add> <emph>Del primo amante</emph>, cioè del primo amore, che è lo Spirito Santo. <emph>Diva</emph>, cioè chiara senza torbidezza.</p>
<p><add resp="ed">119</add> Cioè ch'esso parlare vero fae lo intelletto dello autore essere vero. <emph>M'innonda</emph>. Nota verbo informativo, quasi a dire: essa vera inondagione mi fa essere e ricevere forma di vero</p></div3>
<div3><head>vv. 121-123</head>
<p>Imperquello che disposizioni umane non ascendono tanto</p></div3>
<div3><head>vv. 124-126</head>
<p>Cioè che nostro intelletto non può ricevere perfezione se non da quella luce celestiale, che non potemo avere se non per grazia.</p>
<p><add resp="ed">126</add> Cioè di quello Dio che è di fuori d'ogni circolazione, e tutto muove e da nullo è mosso</p></div3>
<div3><head>vv. 127-129</head>
<p>Qui vuol mostrare che ampò lo intelletto umano perchè non aggiugne da sè tanto alto, tutta volta desidera fine al quale le sue proprie e naturali azioni ello dirige; e quando è in quello proprio fine, posa ed è in quiete, e questo conviene essere di necessitade, imperquello che non è processo all'infinito: e dà uno esemplo. Sì come uno animale, ch'hae preso un altro cacciandolo, e quando l'ha preso posa, così lo nostro intelletto quando è in quello fine, che è ultimo a che è diretto, posa ed è in quietazione. Lo quale fine è, secondo lo Filosofo nel primo e nel decimo dell'<emph>Etica</emph>, quella beatitudine, della quale di sopra è fatta menzione in più luoghi</p></div3>
<div3><head>vv. 130-135</head>
<p>Or persuadendo l'autore Beatrice sì si assicura a domandare ancora d'un altro dubbio e dice lo modo dell'intelletto nostro, come è detto, vae cercando lo sopraditto fine nascendo più volte di vero dubbio, ed <emph>e converso</emph>, e dice: mi dà baldezza di dimandarvi d'un'altra cosa, imperquello ch'io dicerno non essere io ancora in quello prezioso e santo fine, al quale per grazia tu mi condurrai; quasi a dire: fino a quel termine si m'è lecito a dimandare e a dubitare</p></div3>
<div3><head>vv. 136-138</head>
<p>Cioè se si può tramutare quello che altri ha votato mutando di digiuno in elemosina, com'è ditto</p></div3>
<div3><head>vv. 139-142</head>
<p>Qui compie suo dubbio come appare, e solverà questo dubbio nel seguente capitolo.</p></div3></div2>

<div2><head>V</head>

<div3 n="Versi">
<lg>
<l>S'io ti fiammeggio nel caldo d'amore</l>
<l>Di là dal modo che in terra si vede,</l>
<l>Sì che degli occhi tuoi vinco il valore,</l></lg>
<lg>
<l>Non ti maravigliar; chè ciò procede</l>
<l>Da perfetto veder, che come apprende,</l>
<l>Così nel bene appresso muove il piede.</l></lg>
<lg>
<l>Io veggio ben sì come già risplende</l>
<l>Nello intelletto tuo l'eterna luce,</l>
<l>Che vista sola sempre amore accende;</l></lg>
<lg>
<l>E s'altra cosa vostro amor seduce,</l>
<l>Non è, se non di quella alcun vestigio</l>
<l>Mal conosciuto, che quivi traluce.</l></lg>
<lg>
<l>Tu vuoi saper, se con altro servigio,</l>
<l>Per manco voto, si può render tanto,</l>
<l>Che l'anima sicuri di litigio.</l></lg>
<lg>
<l>Sì cominciò Beatrice questo canto;</l>
<l>E, sì com'uom che suo parlar non spezza,</l>
<l>Continuò così il processo santo:</l></lg>
<lg>
<l>Lo maggior don, che Dio per sua larghezza</l>
<l>Fêsse creando, e alla sua bontate</l>
<l>Più conformato, e quel ch'ei più apprezza,</l></lg>
<lg>
<l>Fu della volontà la libertate,</l>
<l>Di che le creature intelligenti,</l>
<l>E tutte e sole furo e son dotate.</l></lg>
<lg>
<l>Or ti parrà, se tu quinci argomenti,</l>
<l>L'alto valor del voto, s'è sì fatto,</l>
<l>Che Dio consenta quando tu consenti;</l></lg>
<lg>
<l>Chè, nel fermar tra Dio e l'uomo il patto,</l>
<l>Vittima fassi di questo tesoro,</l>
<l>Tal qual io dico, e fassi col su' atto.</l></lg>
<lg>
<l>Dunque che render puossi per ristoro?</l>
<l>Se credi bene usar quel ch'hai offerto,</l>
<l>Di mal tolletto vuoi far buon lavoro.</l></lg>
<lg>
<l>Tu se' omai del maggior punto certo;</l>
<l>Ma, perchè santa Chiesa in ciò dispensa,</l>
<l>Che par contra lo ver ch'io t'ho scoverto,</l></lg>
<lg>
<l>Convienti ancor sedere un poco a mensa,</l>
<l>Perocchè il cibo rigido ch'hai preso</l>
<l>Richiede ancora aiuto a tua dispensa.</l></lg>
<lg>
<l>Apri la mente a quel ch'io ti paleso,</l>
<l>E fermalvi entro; che non fa scienza,</l>
<l>Senza lo ritenere, avere inteso.</l></lg>
<lg>
<l>Due cose si convengono all'essenza</l>
<l>Di questo sacrificio: l'una è quella</l>
<l>Di che si fa, l'altra è la convenenza.</l></lg>
<lg>
<l>Quest'ultima giammai non si cancella,</l>
<l>Se non servata, ed intorno di lei</l>
<l>Sì preciso di sopra si favella;</l></lg>
<lg>
<l>Però necessitato fu agli Ebrei</l>
<l>Pur l'offerere, ancor che alcuna offerta</l>
<l>Si permutasse, come saper dèi.</l></lg>
<lg>
<l>L'altra, che per materia t'è aperta,</l>
<l>Puote bene esser tal, che non si falla,</l>
<l>Se con altra materia si converta.</l></lg>
<lg>
<l>Ma non trasmuti carco alla sua spalla</l>
<l>Per suo arbitrio alcun, senza la volta</l>
<l>E della chiave bianca e della gialla;</l></lg>
<lg>
<l>Ed ogni permutanza credi stolta,</l>
<l>Se la cosa dimessa in la sorpresa,</l>
<l>Come il quattro nel sei, non è raccolta.</l></lg>
<lg>
<l>Però qualunque cosa tanto pesa</l>
<l>Per suo valor, che tragga ogni bilancia,</l>
<l>Soddisfar non si può con altra spesa.</l></lg>
<lg>
<l>Non prendano i mortali il voto a ciancia:</l>
<l>Siate fedeli, ed a ciò far non bieci,</l>
<l>Come fu Iepte alla sua prima mancia;</l></lg>
<lg>
<l>Cui più si convenia dicer: Mal feci,</l>
<l>Che, servando, far peggio; e così stolto</l>
<l>Ritrovar puoi il gran duca de' Greci,</l></lg>
<lg>
<l>Onde pianse Ifigenia il suo bel volto,</l>
<l>E fe' pianger di sè e i folli e i savi,</l>
<l>Ch'udir parlar di così fatto colto.</l></lg>
<lg>
<l>Siate, Cristiani, a muovervi più gravi,</l>
<l>Non siate come penna ad ogni vento,</l>
<l>E non crediate ch'ogni acqua vi lavi.</l></lg>
<lg>
<l>Avete il vecchio e il nuovo Testamento,</l>
<l>E il pastor della Chiesa che vi guida:</l>
<l>Questo vi basti a vostro salvamento.</l></lg>
<lg>
<l>Se mala cupidigia altro vi grida,</l>
<l>Uomini siate, e non pecore matte,</l>
<l>Sì che il Giudeo tra voi di voi non rida.</l></lg>
<lg>
<l>Non fate come agnel che lascia il latte</l>
<l>Della sua madre, e semplice e lascivo</l>
<l>Seco medesmo a suo piacer combatte.</l></lg>
<lg>
<l>Così Beatrice a me, com'io scrivo;</l>
<l>Poi si rivolse tutta disiante</l>
<l>A quella parte ove il mondo è più vivo.</l></lg>
<lg>
<l>Lo suo tacere e il trasmutar sembiante</l>
<l>Poser silenzio al mio cupido ingegno,</l>
<l>Che già nuove quistioni avea davante.</l></lg>
<lg>
<l>E sì come saetta, che nel segno</l>
<l>Percuote pria che sia la corda queta,</l>
<l>Così corremmo nel secondo regno.</l></lg>
<lg>
<l>Quivi la Donna mia vid'io sì lieta,</l>
<l>Come nel vivo di quel ciel si mise,</l>
<l>Che più lucente se ne fe' il pianeta.</l></lg>
<lg>
<l>E se la stella si cambiò e rise,</l>
<l>Qual mi fec'io, che pur di mia natura</l>
<l>Trasmutabile son per tutte guise!</l></lg>
<lg>
<l>Come in peschiera, ch'è tranquilla e pura,</l>
<l>Traggono i pesci a ciò che vien di fuori,</l>
<l>Per modo che lo stimin lor pastura;</l></lg>
<lg>
<l>Sì vid'io ben più di mille splendori</l>
<l>Trarsi ver noi, ed in ciascun s'udìa:</l>
<l>Ecco chi crescerà li nostri amori:</l></lg>
<lg>
<l>E sì come ciascuno a noi venìa,</l>
<l>Vedeasi l'ombra piena di letizia</l>
<l>Nel fulgor chiaro che di lei uscìa.</l></lg>
<lg>
<l>Pensa, Lettor, se quel che qui s'inizia</l>
<l>Non procedesse, come tu avresti</l>
<l>Di più sapere angosciosa carizia;</l></lg>
<lg>
<l>E per te vederai, come da questi</l>
<l>M'era in disio d'udir lor condizioni,</l>
<l>Sì come agli occhi mi fur manifesti.</l></lg>
<lg>
<l>O bene nato, a cui veder li troni</l>
<l>Del trionfo eternal concede grazia,</l>
<l>Prima che la milizia s'abbandoni,</l></lg>
<lg>
<l>Del lume che per tutto il ciel si spazia</l>
<l>Noi semo accesi: e però, se disii</l>
<l>Di noi chiarirti, a tuo piacer ti sazia</l></lg>
<lg>
<l>Così da un di quelli spirti pii</l>
<l>Detto mi fu; e da Beatrice: Di' di'</l>
<l>Sicuramente, e credi come a Dii.</l></lg>
<lg>
<l>Io veggio ben sì come tu t'annidi</l>
<l>Nel proprio lume, e che dagli occhi il traggi,</l>
<l>Perch'ei corrusca sì, come tu ridi;</l></lg>
<lg>
<l>Ma non so chi tu se', nè perchè aggi,</l>
<l>Anima degna, il grado della spera,</l>
<l>Che si vela a' mortâi con altrui raggi.</l></lg>
<lg>
<l>Questo diss'io diritto alla lumiera</l>
<l>Che pria m'avea parlato, ond'ella fèssi</l>
<l>Lucente più assai di quel ch'ell'era.</l></lg>
<lg>
<l>Sì come il sol, che si cela egli stessi</l>
<l>Per troppa luce, quando il caldo ha rose</l>
<l>Le temperanze de' vapori spessi;</l></lg>
<lg>
<l>Per più letizia sì mi si nascose</l>
<l>Dentro al suo raggio la figura santa,</l>
<l>E così chiusa chiusa mi rispose</l></lg>
<lg>
<l>Nel modo che il seguente canto canta.</l></lg></div3>
<div3 n="Introduzione">
<p>Nel presente capitolo tratta l'autore sei cose. La prima continua questo capitolo col precedente narrando Beatrice sua disposizione. La seconda tocca della propria disposizione. La terza tocca lo dubbio fatto nel precedente capitolo. La quarta solve lo detto dubbio e presuppone alcune cose e soggiunge come si può dispensare in voto. La quinta adduce uno senso tropologico circa lo voto. La sesta ed ultima entra in lo cielo di Mercurio, e introduce Iustiniano imperadore a parlare, la quale parladura poi nel seguente capitolo si descrive, sì come apparirà nella esposizione di quello.</p>
<p>Alla prima cosa si è da sapere che, sì come apparirà nella esposizione e più volte abbiamo detto, Beatrice per allegoria hae a significare la scienzia della teologia, la quale teologia come elli la profferisce più alto cotanto sì si inlucida più, e la cagione si è che esso trattato è più vicino di quella fontana di luce e d'amore da chi procede ogni chiarezza e bontade, sì come ne testimonia santo Iacomo nella sua epistola: <emph>Omne datum optimum et omne donum perfectum a patre descendit luminum</emph> etc. Sì che conveniente fue all'autore che facendo montare esso e Beatrice, facesse ella parere più lucida e radiosa.</p>
<p>Alla seconda cosa si è da sapere che lo intelletto umano quanto più chiaro e più vero intende, tanto diventa più lucido ed eccelso; or lo fine ultimo a che intende di pervenire lo intelletto umano intendendo si è Dio glorioso e partecipare di sua similitudine, sì come ne mostra Tommaso nel terzo <emph>Contra Gentiles</emph>, capitolo 25; adunqua tanto quanto lo ditto intelletto intende più alto, tanto sì si avvicina al suo fine e participa di quella gloriosa luce, alla quale non è mai imbrigamento di oscuritade. Dunqua ben dice l'autore in persona di Beatrice: <emph>Io veggio ben sì come già risplende</emph> etc., quasi a dire: tu cominci a partecipare di queste chiarezze intendendo delle azioni di Dio, e quando intenderai più suso, più ti chiarirai, e quando intenderai esso fine, sì sarai in quella luce, che è vita eterna. E questo è quello che dice santo Ioanni, capitolo XVII: <emph>Haec est vita eterna ut cognoscam te, Deus meus</emph> etc. Ed è da sapere, sì come dice lo Filosofo nel terzo dell'Anima, che l'intelletto è sempre dritto, cioè sempre tende al sopradetto fine; ma puossi ingannare circa la raziocinazione e dividendo e componendo, la quale come procede più innanzi, tanto cresce maggiore errore, e perciò se alcuna cosa ne torce ad altro desiderio che al sopradetto fine, è colpa dello intelletto, che s'inganna circa lo raziocinare, ma pure lo suo appetito naturale si dee cognoscere lo vero, e puossi addurre uno così fatto esemplo. Lo obbietto del gusto sì è lo savore, e la operazione del gusto si intende a cognoscere lo savore, ingannasi molte fiate estimando essere lo dolce amaro, sì come avviene nelli febbricitanti, e tale giudizio si è <emph>per accidens</emph>; così in proposito se alcuno amore ne drizza lo nostro intelletto in altro fine che in Dio, si è tale cognizione <emph>per accidens</emph> e non naturale per sè.</p>
<p>Alla terza cosa si è da sapere che 'l dubbio, che 'l pone, si è se l'uomo ha votato viaggio, s'ello lo può cambiare in elimosina o vero in altro premio e cosìe d'altri voti, overo se ne può fare dispensazione, e chi a tale iurisdizione.</p>
<p>Alla quarta cosa si è da sapere che Beatrice presuppone essere in l'uomo libero arbitrio, lo quale li donò Dio per la sua largitade quando lo creò, sì come è scritto nell'Ecclesiastico XV: <emph>Deus ab initio constituit hominem et reliquit eum in manu consilii sui</emph>, ed in glosa dice: <emph>in libertate arbitrii</emph>. Adunqua poichè l'uomo è <emph>sui iuris</emph> ello si può bene obbligare, e sì come è detto di sopra, o obbligandoseli ad uno voto che sia vertudioso, e Dio esso accettato, questo mercato conviene pure che vada innanzi e non disfarsi, imperquello che, sì com'è detto di sopra, del mal tolletto non si può fare elimosina che vaglia al facitore di quella, che bisogna che sia de' proprii beni, così di quello che altri non ha votato, non si può fare vittima o sacrificio che sia equipollente a quella di che fe' voto. Or è da sapere che il voto dee essere delle migliori cose, sì com'è detto di sopra, e non dee essere di viziose o disutili, nè che sia impedimento di maggiore bene, imperquello che Dio non accetterebbe tale voto sì come colui che è sommo bene. Ma potrebbe addivenire che nel principio del voto elli non sarebbe di questi casi accettati, poi in processo di tempo occorrerebbe che sarebbe in li casi vietati, sì come chi votasse di fare viaggio, e al tempo ch'elli fae lo ditto voto, fosse vertudioso e utile, poi in processo di tempo anzi che andasse, avvenisse che la sua essenzia pregiudicasse o a fatto di fede o a altro maggiore bene; e a questi così fatti si conviene mutazione, cioè d'essere cambiato in altro beneficio, o dispensazione di solverlo, e perciò usa la Chiesa di commutare e di dispensare secondo che pare esser migliore e ragionevile che altri che a sè medesimo abbia tale iurisdizione, imperquello che l'uomo può errare nelli giudicii proprii, e questa iurisdizione si hae la Chiesa e lo Pastore che possiede le due chiavi, acciò che con deliberata scienzia commuti, ovvero dispensi. L'altra è la podestade, imperquello che scienzia si può trovare in uomo non cherico, e così podestade cioè chierisia si può trovare in uomo insciente, e però bisogna a commutare, ovvero assolvere essere esecutore che abbia le due chiavi, delle quali è fatta menzione nel nono capitolo del Purgatorio. Vero è che alcune opinioni fue ch'elli è certi voti che non si possono nè commutare nè dispensare, imperquello che non si può fare di miglior cosa, e questo è da sè ma se 'l pastore della Chiesa commuta o dispensa secondo altre opinioni <emph>de plenitudine potestatis</emph> lo voto è assoluto o commutato, ma non senza peccato del pastore s'elli lo fa senza giusta cagione. E chi più chiaramente volesse sentire del sacrificio del voto, legga nella <emph>Secundo Secundae</emph>, questione 88, e in la <emph>Somma Confessorum</emph>, primo libro, titolo 8.</p>
<p>La quinta cosa chiaro apparirà nella esposizione del testo là dove introdurrà alcune istorie distintamente, che faranno a proposito, le quali tocca l'autore brevemente nel testo; e similemente la sesta.</p>
<p>Vero è ch'elli è da sapere che l'autore perchè intende trattare d'alcune anime beate, li quali fecero al mondo benefizio in scrittura, si fa menzione d'esse nel pianeto di Mercurio, lo quale secondo Astrologia ha significazione di scrittura e di litteratura, come appariràe in lo seguente capitolo</p></div3>
<div3><head>vv. 1-3</head>
<p><add resp="ed">1</add> <emph>S'io ti fiammeggio</emph>, cioè s'io t'appaio così lucida. <emph>Nel caldo d'amore</emph>, cioè nella gloria dello Spirito Santo.</p>
<p><add resp="ed">2</add> Cioè altrimenti che non si fiammeggia quaggiuso nel mondo in terra; e però gli occhi de' mortali non possono sostenere tanta luce</p></div3>
<div3><head>vv. 4-6</head>
<p>Chiaro appare la cagione di tanto lume in teologia, che come s'avvicina più al valore di Dio, tanto essa diviene più chiara</p></div3>
<div3><head>vv. 7-9</head>
<p><add resp="ed">7</add> Qui tocca la disposizione dell'autore.</p>
<p><add resp="ed">9</add> Qui tocca la cagione che al vedere di quel lume sì si dispone l'uomo a maggiore fatto</p></div3>
<div3><head>vv. 10-12</head>
<p>Qui tocca come lo intelletto si può ingannare raziocinando, ma mai non si inganna lo suo appetito naturale che sempre intende bene, com'è detto</p></div3>
<div3><head>vv. 13-15</head>
<p>Qui tocca lo dubbio se con altro servigio ch'è cambiare beneficio, e se con altra cosa, si può la giustizia di Dio sì appagare, che l'anima del votatore non abbia letigio nè peccato</p></div3>
<div3><head>vv. 19-24</head>
<p>Chiaro appare dello libero arbitrio, sì come è detto.</p>
<p><add resp="ed">23</add> Nota che anche li angeli ebbeno questo dono sì come nel <emph>Contra Gentiles</emph>, secondo, capitolo 47, chiaro appare.</p>
<p><add resp="ed">24</add> <emph>E tutte sole</emph>, cioè tutti li angeli e uomini</p></div3>
<div3><head>v. 26</head>
<p><emph>L'alto valore</emph>, cioè che è fatto da persona che è <emph>sui iuris</emph>. <emph>Se è sì fatto</emph>, cioè vertudioso, il quale Dio accetta quando si fae</p></div3>
<div3><head>v. 29</head>
<p><emph>Vittima</emph>, cioè sacrificio.</p>
<p><emph>Tesoro</emph>, cioè lo voto</p></div3>
<div3><head>vv. 31-33</head>
<p>Cioè non si può <emph>legitime</emph> cambiare quando si può rendere lo voto, che è promesso.</p>
<p><add resp="ed">33</add> <emph>Di mal tolletto</emph>, chiaro appare</p></div3>
<div3><head>vv. 34-36</head>
<p>Chiaro appare, quasi dica: el non si può commutare quando è possibile lo poterlo rendere.</p>
<p><add resp="ed">35</add> Potrebbesi dubitare: ma come adunqua dispensa e commuta la Chiesa, cioè li pastori, li voti?</p></div3>

<div3><head>vv. 37-39</head>
<p>Poetando dice che la convenienza mai non si può dispensare, cioè se possibile intendi sempre d'essere che li pastori <emph>de plenitudine potestatis</emph> possono, ma se 'l fanno non è senza loro peccato</p></div3>
<div3><head>vv. 43-45</head>
<p>Cioè quello di che è la possibilitade</p></div3>
<div3><head>vv. 46-48</head>
<p>Cioè possibile, com'è detto.</p>
<p><add resp="ed">47</add> <emph>E intorno di lei</emph>, cioè io hoe parlato precisamente che non si può permutare nè compensare sempre rispettando a questa possibilitade</p></div3>
<div3><head>vv. 49-57</head>
<p>Elli è da sapere che nella legge mosaica, la quale fue data al popolo ebraico, cioè alli Giudei, si era comandamento ch'elli offerisce, sì come appare nel principio del Levitico, <emph>de bobus et ovibus offerens</emph> etc.; e questo acciò ch'elli sapesseno ch'elli erano sudditi e aveano Signore maggior di sè. Or in diversi tempi fue diverse offerte: Melchisedech offerse pane e vino, Abraam e Sara offerse alla eternità pane e vino, poi volle per comandamento offerire e fare sacrificio del figliuolo poi in processo di tempo si offeria agnelli e uccelli <emph>etc.</emph>; sì che secondo la diversità delli tempi si offeria e sacrificava diverse cose. Onde vuole dire l'autore: lo offerire era pure fermo così lo voto dee essere fermo, mutavasi la materia secondo la congruenza del tempo, e cosìe secondo le condizioni si può commutare lo voto; e sì come essi Ebrei lo faceano per comandamento, così lo permutare dee essere per ordinazione di pastore ecclesiastico; e però soggiunge l'autore: <emph>Senza la volta e della chiave bianca e della gialla</emph></p></div3>
<div3><head>vv. 58-60</head>
<p>Qui tocca li pastori commutanti, imperquello che il voto che si tramuta sempre dee essere <emph>de melioribus</emph> e però qual pastore scema al primo voto quello che scema lo numero del quattro da quello del sei, è stolto secondo l'autore</p></div3>
<div3><head>vv. 64-66</head>
<p>Qui per esempio tropologico notifica lo valore del voto mostrando che 'l votare non si dee fare così biegiamente come fe' Iefte. Leggesi in libro <emph>Iudicum</emph>, capitolo XI, che Iefte fu figliuolo naturale di Galaad, lo quale Iefte fue fortissimo e uomo d'arme; avea fratelli legittimi, li quali, morto lo padre, lo cacciarono via, non voglia Dio, dicendo, che erede di nostro padre sia persona nata per linea tortuosa. Questo Iefte andò in una terra nome Tob, e lì si mise ad essere ritegnitore e compagno di tutti li malandrini, assessini, e giucatori, e di tutte quelle male taccie e condizioni che dire si possono; e così era suo principio, suo capo, suo conducitore. Tolse moglie, della quale ebbe una figliuola molto bella, la quale elli molto amava. In processo di tempo avvenne che li figliuoli di Amon si pugnavano contra lo popolo d'Israel, e teneano sì stretto, e facevali tanto danno, che quasi ogni giudeo era a mala condizione. Allora essi Giudei tornaro a Dio e lasciorno li peccati, per li quali Dio permettea essi essere in tanta subiezione e angustia; e allora li fue ditto: tolle la maggiore semenza dello Galaad, che in le sue mani è posta la podestade de' figliuoli di Amon e de' suoi seguaci. Allora costoro, cioè li Giudei, fecero ambasciarìa e mandoronla al ditto Iefte, che a lui piacesse esser suo duce lo quale così rispuose: voi m'avete cacciato via, e mo perchè non vi potete difendere sì vi tornate a me. Questi risposeno: così è la volontà di Dio. Questo Iefte udito tale dono, tolse la signoria e convenne sì in campo con li suoi nemici, e innanzi ch'elli venisse alla battaglia fe' voto, che se Dio li dava a vincere, che elli della prima cosa, che innanzi li venisse alla tornata allo entrare della terra, elli ne farebbe sacrificio a Dio. Andò alla battaglia e vinse, e restituì li figliuoli d'Israel in le sue signorie. Tornato alla terra, questa sua figliuola con grande compagnia e allegrezza e timpani e tamburi e trombe li venne all'incontra e dinanzi da tutte per fare festa al padre, ch'avea liberato lo popolo d'Israel di tanto obbrobrio. Costui come la vide si squarciò dinanzi li panni piangendo e lamentandosi: ohimè figliuola, ch'io t'ho votata di fare sacrificio a Dio. Questa benivola li domandò grazia ch'essa con l'altre vergini potesse piangere due mesi alla montagna la sua verginitade, sì come era usanza in lo Vecchio Testamento, e così li fe' grazia. Compiuto lo tempo fu d'essa fatto sacrificio così come lo padre l'avea votato, onde molto se ne pianse per pietade, e ordinossi che ogni anno in cotal die si raunassono tutte le vergini d'Israel, e piangesseno quattro die la ditta figliuola; e così s'osservòe uno gran tempo. E però l'autore vuole dire: non correte voi uomini visi e mortali a votare biegiamente come fe' Iefte di sua figliuola, che così e meglio avrebbe Dio ricevuto altro sacrificio come quello, e ampò soggiunge l'autore che meglio era a rompere tale voto, e non farlo, che facendolo commettere peggio</p></div3>
<div3><head>vv. 67-75</head>
<p><emph>E così stolto</emph>. Qui tocca un'altra storia, la quale fu in questo modo. Al tempo che li Greci erano intorno a Troia ad oste, e durata la pugna grande tempo ello li fu ditto; voi non avrete mai la terra imperquello che li Dei di quella si sono adirati con voi. Questi addomandonno: come si potrà fare ch'elli si disirassono? Fu loro ditto: se voi li facessi sacrificio d'una donzella, elli si pacificherebbono con voi. Allora lo principe e sommo duce de' Greci fece suo consiglio secreto sopra questo fatto, e fermò che la prima giovane che la mattina fosse trovata, di quella si dovesse fare sacrificio a quelli Dei. Venuta la mattina, la prima che si trovò fu una Efigenia figliuola del detto duca, bellissima e adorna tanto quanto poteva avere giovane di bellezza, della quale si fece sacrificio alli Dei di Troia, e allora li rivelonno che quando Achille fosse nell'oste, ch'elli avrebbeno la terra, del quale Achille avemo trattato nel quinto capitolo dello Inferno. Or la detta Efigenia innanzi che d'essa fosse fatto sacrificio, si andò XV die per l'oste piangendo la sua morte, e per pietà sì li folli come li savi piangeano. Onde vuol dire l'autore: tali voti, tali promissioni, tali proposte si può giudicare più inscie e stolte che savie e buone, e non siate, mortali, correnti a votare; e però dice: <emph>Non siate come penna</emph> etc</p></div3>
<div3><head>vv. 76-78</head>
<p>Quasi a dire: la Scrittura santa ne parla sì chiaro in ogni caso e per esempli e per precetti, voi dovete sapere quello che avete a fare; e poi per giunta le predicazioni che vi fanno li pastori della Chiesa</p></div3>
<div3><head>vv. 79-84</head>
<p><add resp="ed">79</add> Cioè peccati o altri appetiti viziosi, siate costanti.</p>
<p><add resp="ed">81</add> Quasi a dire: voi Cristiani avete doppia ogni scrittura se voi non la saprete, li Giudei che l'hanno pur simpla, si faranno beffe di voi, non siate come molti sono che sanno la Scrittura santa e attendano ad altra scienzia o scrittura, li quali sono simili a quelli agnelli, che lasciano lo latte della propria madre, che è conforme a sua complessione, e vanno cercando altro latte, lo quale non hanno, o se l'hanno non lo sanno, e così si infermano</p></div3>
<div3><head>vv. 91-93</head>
<p>Poetando descrive la velocità ch'elli ebbe ad entrare nel cielo di Mercurio, per la quale si denota che vano non è tra lo cielo della Luna e quello di Mercurio, e accordansi collo Filosofo nel quarto della Fisica che non è vacuo, e con quello che è scritto in primo e secondo <emph>De Caelo et Mundo</emph>, come essi cieli sono continui e senza alcuno intervallo.</p>
<p><add resp="ed">93</add> <emph>Secondo regno</emph>, cioè cielo di Mercurio, che è secondo in l'ordine de' pianeti cominciando a numerare dalla Luna</p></div3>
<div3><head>vv. 94-96</head>
<p>Qui per allegorìa mostra che Beatrice molto si rischiarì.</p>
<p><add resp="ed">95</add> <emph>Nel vivo</emph>, cioè nel corpo della stella di Mercurio</p></div3>
<div3><head>vv. 97-99</head>
<p>Qui <emph>per locum a simili</emph>, dice l'autore: e se la stella che è corpo celeste, che è ingenerabile, e incorruttibile; e intrasmutabile di sua natura, come nel preallegato libro <emph>De Caelo et Mundo</emph> si prova, se n'allegrò e divenne più chiara, che dovea fare, io che sono di natura alterativa e adatta a ricevere ogni influenzia? Tacitamente si sottintende: io divenni chiarissimo e glorioso</p></div3>
<div3><head>vv. 100-105</head>
<p>Qui esemplifica che sì come nelle peschiere, che hanno l'acqua chiara, li pesci vegnono al sommo quando vedeno alcuna cosa sopra l'acqua, estimando quella cosa esser suo cibo; così l'anime beate di quello cielo veniano averso Beatrice e l'autore per vederle, e estimando quelle essere anime sortite in quello cielo, e perchè, sì com'è ditto, quanto più anime sono in Paradiso, tanto è maggiore la gloria, sì dice l'autore, che quelle anime diceano: <emph>Ecco chi crescerà li nostri amori</emph></p></div3>
<div3><head>v. 107</head>
<p><emph>Ombra</emph>, cioè anima</p></div3>
<div3><head>vv. 109-114</head>
<p><emph>Pensa lettor</emph>. Segue il poema mostrando <emph>per locum a simili</emph> che quella affezione avea elli di sapere la condizione di quelle anime</p></div3>
<div3><head>vv. 115-123</head>
<p>Qui dice come quelle anime s'offersono a farli noto tutto suo desiderio circa la loro condizione.</p>
<p><add resp="ed">115</add> Cioè li cieli.</p>
<p><add resp="ed">117</add> <emph>Prima che</emph>, cioè innanzi che morte ti faccia privo della prima vita.</p>
<p><add resp="ed">123</add> <emph>E credi</emph>, cioè essi ti diranno sempre vero</p></div3>
<div3><head>v. 124</head>
<p><emph>Annidi</emph> cioè stai nel nido della luce</p></div3>
<div3><head>vv. 127-129</head>
<p>Qui domanda l'autore: dimmi chi tu se', e perchè ti è sortita la spera di quello pianeto, che molto stae sotto li raggi del sole, cioè di Mercurio, siccome appare nella Teorica de' Pianeti, e per la equipollenza del moto di Mercurio con quelli del sole nelli loro cerchi differenti, e per la grandezza dello epiciclio di Mercurio</p></div3>
<div3><head>vv. 133-139</head>
<p><emph>Sì come 'l Sole</emph>. Qui dà esemplo che sì come lo Sole si mostra molte fiate nelli vapori ignei, e lì si vede sua grandezza, e poi quando li vapori si rarefanno, lo Sole si nasconde in la sua chiarezza, sì che per occhio di mortal non si può vedere, così sì quella anima gli si mostrò in prima, e poi s'ascose nella sua chiarezza, tanta allegrezza li soprabbondò per satisfare a Dante, e cominciolli a parlare, sì come nel seguente capitolo si contiene e in questo termine compì lo presente.</p>
<p>Or acciò che più proceda chiaro nostro sermone e aperto, si è da sapere che quelli poeti che fingendo scrisseno delli fatti di Troia parlavano <emph>figurative</emph> e per nuove allegorie; onde altro non vuole dire quello sacrificio che fue fatto alli Dei di Troia di quella donzella, se non molto tesoro che fue dato a quelli di Troia per lo quale elli funno traditori, e ammaestronno li Greci come doveano fare per avere la terra e quello pianto che fe' la ditta donzella significa come tale tesoro si ricolse da tutto lo popolo in modo di còlta, e quello andare cercando Achille altro non volse dire se non che tali erano giovanetti e non barbuti al tempo che la prima briga si cominciò, che alla fine della briga e guerra erano da arme e combattenti; quasi a dire: lungo tempo durò tale briga e guerra.</p></div3></div2>

<div2><head>VI</head>

<div3 n="Versi">
<lg>
<l>Posciachè Costantin l'aquila volse</l>
<l>Contro il corso del ciel, che la seguìo</l>
<l>Dietro all'antico, che Lavina tolse,</l></lg>
<lg>
<l>Cento e cent'anni e più l'uccel di Dio</l>
<l>Nell'estremo d'Europa si ritenne,</l>
<l>Vicino a' monti de' quai prima uscìo;</l></lg>
<lg>
<l>E sotto l'ombra delle sacre penne</l>
<l>Governò il mondo lì di mano in mano,</l>
<l>E sì cangiando, in su la mia pervenne.</l></lg>
<lg>
<l>Cesare fui, e son Giustiniano</l>
<l>Che, per voler del primo amor ch'io sento,</l>
<l>D'entro alle leggi trassi il troppo e il vano;</l></lg>
<lg>
<l>E, prima ch'io all'opra fossi attento,</l>
<l>Una natura in Cristo esser, non piùe,</l>
<l>Credeva, e di tal fede era contento;</l></lg>
<lg>
<l>Ma il benedetto Agabito, che fue</l>
<l>Sommo pastore, alla fede sincera</l>
<l>Mi dirizzò con le parole sue.</l></lg>
<lg>
<l>Io gli credetti, e ciò che suo dir era</l>
<l>Veggio ora chiaro, sì come tu vedi</l>
<l>Ogni contraddizione e falsa e vera.</l></lg>
<lg>
<l>Tosto che con la Chiesa mossi i piedi</l>
<l>A Dio per grazia piacque di spirarmi</l>
<l>L'alto lavoro, e tutto in lui mi diedi</l></lg>
<lg>
<l>E al mio Bellisar commendai l'armi,</l>
<l>Cui la destra del ciel fu sì congiunta,</l>
<l>Che segno fu ch'io dovessi posarmi.</l></lg>
<lg>
<l>Or qui alla quistion prima s'appunta</l>
<l>La mia risposta; ma sua condizione</l>
<l>Mi stringe a seguitare alcuna giunta;</l></lg>
<lg>
<l>Perchè tu veggi con quanta ragione</l>
<l>Si muove contra il sacrosanto segno,</l>
<l>E chi 'l s'appropria, e chi a lui s'oppone:</l></lg>
<lg>
<l>Vedi quanta virtù l'ha fatto degno</l>
<l>Di reverenza, e cominciò dall'ora</l>
<l>Che Pallante morì per dargli regno.</l></lg>
<lg>
<l>Tu sai che 'l fece in Alba sua dimora</l>
<l>Per trecent'anni ed oltre, infino al fine</l>
<l>Che i tre a tre pugnar per lui ancora.</l></lg>
<lg>
<l>Sai quel che fe' dal mal delle Sabine</l>
<l>Al dolor di Lucrezia in sette regi,</l>
<l>Vincendo intorno le genti vicine.</l></lg>
<lg>
<l>Sai quel che fe', portato dagli egregi</l>
<l>Romani incontro a Brenno, incontro a Pirro,</l>
<l>Incontro gli altri principi e collegi:</l></lg>
<lg>
<l>Onde Torquato e Quinzio che dal cirro</l>
<l>Negletto fu nomato, e Deci, e Fabi</l>
<l>Ebber la fama che volontier mirro.</l></lg>
<lg>
<l>Esso atterrò l'orgoglio degli Aràbi,</l>
<l>Che diretro ad Annibale passaro</l>
<l>L'alpestre rocce, Po, di che tu labi.</l></lg>
<lg>
<l>Sott'esso giovanetti trionfaro</l>
<l>Scipione e Pompeo, ed a quel colle,</l>
<l>Sotto il qual tu nascesti, parve amaro.</l></lg>
<lg>
<l>Poi, presso al tempo che tutto il ciel volle</l>
<l>Ridur lo mondo a suo modo sereno,</l>
<l>Cesare per voler di Roma il tolle:</l></lg>
<lg>
<l>E quel che fe' da Varo insino al Reno,</l>
<l>Isara vide ed Era, e vide Senna,</l>
<l>Ed ogni valle onde Rodano è pieno.</l></lg>
<lg>
<l>Quel che fe' poi ch'egli uscì di Ravenna,</l>
<l>E saltò il Rubicon, fu di tal volo</l>
<l>Che nol seguiterìa lingua nè penna.</l></lg>
<lg>
<l>In ver la Spagna rivolse lo stuolo;</l>
<l>Poi ver Durazzo, e Farsaglia percosse</l>
<l>Sì, ch'al Nil caldo si sentì del duolo.</l></lg>
<lg>
<l>Antandro e Simoenta, onde si mosse,</l>
<l>Rivide, e là dov'Ettore si cuba,</l>
<l>E mal per Tolommeo poscia si riscosse:</l></lg>
<lg>
<l>Da indi scese folgorando a Iuba;</l>
<l>Poi si rivolse nel vostro occidente,</l>
<l>Dove sentia la Pompeiana tuba.</l></lg>
<lg>
<l>Di quel che fe' col baiulo seguente,</l>
<l>Bruto con Cassio nello inferno latra,</l>
<l>E Modena e Perugia fu dolente.</l></lg>
<lg>
<l>Piangene ancor la trista Cleopatra,</l>
<l>Che, fuggendogli innanzi, dal colubro</l>
<l>La morte prese subitana ed atra.</l></lg>
<lg>
<l>Con costui corse insino al lito rubro;</l>
<l>Con costui pose il mondo in tanta pace,</l>
<l>Che fu serrato a Iano il suo delubro.</l></lg>
<lg>
<l>Ma ciò che il segno che parlar mi face</l>
<l>Fatto avea prima, e poi era fatturo,</l>
<l>Per lo regno mortal, ch'a lui soggiace,</l></lg>
<lg>
<l>Diventa in apparenza poco e scuro,</l>
<l>Se in mano al terzo Cesare si mira</l>
<l>Con occhio chiaro e con affetto puro;</l></lg>
<lg>
<l>Chè la viva giustizia che mi spira</l>
<l>Gli concedette, in mano a quel ch'io dico,</l>
<l>Gloria di far vendetta alla sua ira.</l></lg>
<lg>
<l>Or qui t'ammira in ciò ch'io ti replìco:</l>
<l>Poscia con Tito a far vendetta corse</l>
<l>Della vendetta del peccato antico.</l></lg>
<lg>
<l>E quando il dente Longobardo morse</l>
<l>La santa Chiesa, sotto alle sue ali</l>
<l>Carlo Magno, vincendo, la soccorse.</l></lg>
<lg>
<l>Omai puoi giudicar di que' cotali,</l>
<l>Ch'io accusai di sopra, e de' lor falli,</l>
<l>Che son cagion di tutti vostri mali.</l></lg>
<lg>
<l>L'uno al pubblico segno i gigli gialli</l>
<l>Oppone, e l'altro appropria quello a parte,</l>
<l>Sì ch'è forte a veder qual più si falli.</l></lg>
<lg>
<l>Faccian gli Ghibellin, faccian lor arte</l>
<l>Sott'altro segno; chè mal segue quello</l>
<l>Sempre chi la giustizia e lui diparte:</l></lg>
<lg>
<l>E non l'abbatta esto Carlo novello</l>
<l>Co' Guelfi suoi, ma tema degli artigli</l>
<l>Ch'a più alto leon trasser lo vello.</l></lg>
<lg>
<l>Molte fiate già pianser li figli</l>
<l>Per la colpa del padre, e non si creda</l>
<l>Che Dio trasmuti l'armi per suoi gigli.</l></lg>
<lg>
<l>Questa picciola stella si correda</l>
<l>De' buoni spirti, che son stati attivi</l>
<l>Perchè onore e fama gli succeda;</l></lg>
<lg>
<l>E quando li desiri poggian quivi</l>
<l>Sì disviando, pur convien che i raggi</l>
<l>Del vero amore in su poggin men vivi.</l></lg>
<lg>
<l>Ma, nel commensurar de' nostri gaggi</l>
<l>Col merto, è parte di nostra letizia,</l>
<l>Perchè non li vedem minor nè maggi.</l></lg>
<lg>
<l>Quinci addolcisce la viva giustizia</l>
<l>In noi l'affetto sì, che non si puote</l>
<l>Torcer giammai ad alcuna nequizia.</l></lg>
<lg>
<l>Diverse voci fanno dolci note;</l>
<l>Così diversi scanni in nostra vita,</l>
<l>Rendon dolce armonìa tra queste rote.</l></lg>
<lg>
<l>E dentro alla presente margarita</l>
<l>Luce la luce di Romeo, di cui</l>
<l>Fu l'opra grande e bella mal gradita.</l></lg>
<lg>
<l>Ma i Provenzai che fecer contra lui</l>
<l>Non hanno riso, e però mal cammina</l>
<l>Qual si fa danno del ben fare altrui.</l></lg>
<lg>
<l>Quattro figlie ebbe, e ciascuna reina,</l>
<l>Ramondo Berlinghieri, e ciò gli fece</l>
<l>Romeo persona umìle e peregrina;</l></lg>
<lg>
<l>E poi il mosser le parole biece</l>
<l>A dimandar ragione a questo giusto,</l>
<l>Che gli assegnò sette e cinque per diece.</l></lg>
<lg>
<l>Indi partissi povero e vetusto;</l>
<l>E se il mondo sapesse il cuor ch'egli ebbe</l>
<l>Mendicando sua vita a frusto a frusta,</l></lg>
<lg>
<l>Assai lo loda, e più lo loderebbe.</l></lg></div3>
<div3 n="Introduzione">
<p>In questo capitolo intende l'autore toccare cinque cose. La prima si è ch'ello introduce Iustiniano imperadore a parlare, lo quale palesa all'autore come è di quelli successori di Costantino cesaro, lo quale portò la sedia imperiale in Romania e partilla da Roma. La seconda si è che lo detto Iustiniano si palesa essere quello che corresse le leggi, e constituì in ragione ordinati volumi. La terza per redarguire parte guelfa e ghibellina palesa delle grandi vittorie che Dio ha concesse al pubblico segno dell'aquila imperiale e breve. La quarta similemente redargue quelli moderni che si appellano dalla casa di Francia, li quali in singolaritade si oppone al detto segno o ufficio di imperio. La quinta e ultima cosa pone essere uno Romeo nella detta stella, il quale, come appariràe, fue persona di grande nota. Circa le quali cose è bisogno ad intenzione d'esse manifestare la intenzione dell'autore circa l'essere della imperiale sedia, la quale elli intende essere in universale al mondo, ed in particolare intende essa essere la romana sedia, e provalo, come apparirà, per lo miracoloso processo ch'hanno avuto li seditori di quella, lo quale miracoloso processo non può procedere se non dalla volontade di quello Creatore, che è sopra natura sua possanza, che vive in eterno, sì come Tommaso nel terzo <emph>Contra Gentiles</emph> lo definisce: <emph>Miraculum est quod praeter ordinem in rebus communiter institutum divinibus sit</emph>; e muove lo attore a tenere che la sedia imperiale romana sia di ragione con volontà di Dio una cotale distinzione. Quello che Dio ne vuole mostrare e noi l'apprendiamo per nostra umana ragione, o noi lo apprendiamo per fede; se per nostra ragione umana l'apprendiamo, quest'è la scrittura delli filosofi, per la quale noi cognosciamo quello che è giusto e ragionevile, e per tale scrittura abbiamo noi la legge civile, la quale punisce li peccati o vizii, e rimunera li meriti o virtudi. Abbiamo eziandio la Politica del Filosofo, in la quale è scritto <emph>Homo pro patria debet disponere vitam suam se ipsum tamquam minus bonus pro meliori</emph> etc.; e questi così fatti giudizii hanno tanta ragione che possiamo essere certi che consonano e hanno la volontà di Dio; onde in Evangelio: <emph>Si oculus tuus scandalizaverit te</emph> etc.; e così appare che la parte si dee esponere a salvamento del tutto. E se noi apprendiamo per fede quello che Dio ci vuole manifestare, quello può essere in due modi, o per revelazione pura, o per revelazione mediante alcuno costringimento. Se per revelazione pura, o Dio lo revelerà per sua spontanea volontade o per orazione fatta a lui, se per spontanea volontade o ello espressamente lo revelerà, sì come fe' a Samuel, che ungesse Saul, (<emph>secundo Regum</emph>) e poi lo giudizio contra lui, o ello per spontanea volontade lo revelerà per segno sì com'èllo fe' a Faraone e alli Egizii per le piaghe, sì com'èlli è scritto in lo Esodo. E s'ello revelerà sua volontade per orazione a lui fatta, questo sarà sì com'è scritto <emph>Paralipomenon</emph> secondo: <emph>Ignoramus quod agere debemus</emph> etc. E se noi apprendiamo volontà di Dio mediante alcuno costringimento, o ello è per sorte o ello è per battaglia overo pugna; se per sorte è sì come fue instituito santo Mattia nel numero delli Apostoli, com'è scritto nelle Atti delli Apostoli, primo; e se lo apprendiamo per battaglia o vero pugna, o ello è per private persone, come per pugilli o campioni tolti concordevilemente per le parti, o elli è per più moltitudini, le quali tendano ad uno simile intento, sì come fue di più generazioni, che intesono ad acquistare l'onore d'avere a sè la imperiale Sedia, sì come fue Nino re d'Assiria, Necoso re di Egitto, Ciro re di Persia, Serse figliuolo di Dario re di Persia, Alessandro Macedonico: li quali avvegnachè chi più e chi meno acquistasse del mondo, nullo d'essi fue subiugatore del tutto, sì come appare per Ovidio e per Lucano e per gli altri scrittori delle istorie romane e dell'altro mondo. Per la quale distinzione chiaro può apparere che queste cose, che si vinceno o per pugilli o per campioni o per pugna di multitudine, se tale vittoria consuona alla volontade divina e' manifestacela per lo ditto modo. Ancora possiamo dire tale vittoria essere di ragione, e quelli vittoriosi possedere poi tale signoria di ragione in questo modo, che sì come nell'arte è tre gradi, cioè che ella si considera nella mente dello artefice, nello istromento con che l'artefice lo fa, e nella materia in che tale esercizio si adovra, <emph>exemplum</emph> in lo fabbro che ha lo coltello nella mente, ch'ello vuole fare, fallo poi col martello che è lo istromento, e fallo del ferro, che è la materia; così nella natura si considera tre gradi. Lo primo si è nella mente del sommo artefice, che è Dio: lo secondo grado si è lo cielo lo quale è istromento del preditto artefice, lo terzo si è la materia preiacente; e però ogni buono che si trova si è da imputare allo artefice, imperquello che lo istrumento, cioè lo cielo, senza l'artefice non potrebbe produrre alcuna nuova forma in materia; similemente la materia preiacente non potrebbe produrre all'anima nuova forma in sè medesima, imperquello che ella è passiva, e così se alcuno difetto si trova è da imputare solo alla materia preiacente, imperquello che lo sommo artefice, cioè Dio, si è sommo buono, e in esso, nè in sua operazione, non può essere difetto. Ancora lo cielo si è perfetto istrumento e ubbidisce continuo al suo artefice che sì come prova lo Filosofo nel libro <emph>De Caelo et Mundo</emph> esso consiste <emph>ex tota sua materia</emph>, e <emph>per consequens</emph> non ha nulla imperfezione. Ancora lo suo moto è uniforme nè augumentativo, nè remissivo. Ancora è circolare sì che anche ad esso instrumento non si può imputare lo difetto. Adunqua resta che lo difetto viene solo dalla materia preiacente, che non è disposta a ricevere la influenzia del preditto istrumento del sommo artefice. Or a proposito la ragione si è <emph>quoddam bonum</emph>, la quale si è in Dio per la ragione sopradetta, e nulla cosa può essere in Dio che non sia sua volontade; adunqua la volontà di Dio si è ragione. E così <emph>per locum a contrariis</emph>, quello che non è volontade di Dio, non è ragione, se sì come è detto di sopra, la vittoria si è volontade di Dio, e tale dominazione e la preditta volontade si è ragione come similemente è ditto, chiaro si conchiude che la vittoria e la dominazione si è di ragione. Adunqua mostrato che la imperiale sedia romana sia quella ch'abbia per pugna subiugato tutto lo mondo e vittoriato e dominato, sì conchiuderemo esso imperio romano essere di ragione, e così chi a quello si oppone, peccare sì come sfattore di giustizia e contradicitore della divina volontade. E questa brevemente si è la intenzione dell'autore.</p>
<p>Veduto questo si è da toccare lo principio della sedia imperiale e come in processo di tempo per battaglie conquistò e sottomise tutto il mondo a sua signoria; e sarà breve imperquello che a noi basterà solo a palesare lo intento dello autore, e però chi più diffusamente avrà diletto di vedere scritta tale istoria, cerchi Tito Livio, Orazio, Sallustio <emph>Catilinare</emph>, Lucano, e gli altri istoriografi, che hanno scritto di tale materia.</p>
<p>Elli è da sapere che quando la gente di Nembrot si partìe per la divisione delle lingue della torre ch'elli muravano, sì come è scritto nel Genesis, undecimo, el n'andò per tutte le parti del mondo, chi verso ostro, chi verso oriente, chi verso settentrione e chi verso ponente, sì che in Italia ne venne uno nome Atalam con molta gente, e fue questo Atalam figliuolo del ditto Nembrot, e in questa Italia edificò casamenti e fortezze, e cominciò ad abitarla, che in prima non era abitata, e a lavorarla e trarre sua vita; era lo predetto Atalam re di tutta questa gente. Poi dopo lo ditto Atalam fue re uno suo figliuolo, nome Italo, e perchè costui agrandì molto lo reame di cittadi e di castella, fue poi nomato lo territorio Italia. Poi dopo Italo fu re uno suo figliuolo nome Iano, poi fue re uno suo figliuolo nome Saturno, poi fue re uno suo figliuolo nome Ficus, poi fue re uno suo figliuolo nome Fanus, poi fue re uno suo figliuolo nome Latino, il quale non ebbe se non una figliuola nome Lavina. Fu questo re al tempo di David anni <emph>ab Adam</emph> 3467. Or in questo tempo fue briga tra li Greci e tra li Troiani perchè uno figliuolo del re Priamo di Troia, nome Paris, furò la moglie del re Menelao di Grecia, nome Elena, per la qual briga Troia dopo molta guerra e mortalità fue distrutta. Or uno grande cittadino di Troia, nome Enea, ebbe parola dalli Greci di potersi partire con sua gente e arnesi di Troia senza lesione, e così fece; entrò in navilii con sua gente e venne verso ponente con ben XX mila uomini, e arrivò a Cartagine o a Tunisi, che è così oggi chiamato, e lì trovò Dido reina di quello luogo, ed in amicossi con essa. Stato là per alcun tempo, entrò con sua gente nelli suoi navilii, e navigò per lo mare un altro tempo non senza naufragio; infine dismontò in Italia e fue in corte del re Latino. Or lo ditto Enea era molto costumata persona e gentilesca, sì che lo re predetto innamorò di lui, e pensòe di darli Lavina sua figliuola per moglie. La madre di Lavina sì la volea dare ad uno Turno, sì come fue detto nel primo capitolo dello Inferno. Sichè, abbreviando la novella, Enea fece suo sforzo, ed ebbe in suo aiutorio Pallante figliuolo del re Evandro, e molti altri; e Turno ebbe in suo aiutorio l'altro figliuolo di.... e molti altri; e di comune concordia combatterono per possedere lo ditto reame di Italia a chi Dio volesse concedere la vittoria. Dopo molte battaglie morì Turno, e molti de' suoi ed anco di quelli di Eneas morì fra li quali fu lo detto Pallante; ma pure Eneas rimase vittorioso, e così ebbe la ditta Lavina per mogliere, e succedè poi dopo la morte del re Latino nel reame. Ebbe Eneas di Lavina due figliuoli, l'uno nome Ascanio, l'altro nome Iulio Silvio, e questo Ascanio tenne lo reame in sua vita, poi succedette nel reame Iulio Silvio, il quale ebbe due figliuoli, l'uno nome Eneas, l'altro nome Eburto, questo Eneas succedette nel reame d'Italia, Eburto andò in Inghilterra, e fue lo primo re d'Inghilterra od Eburtanea. Dopo Eneas secondo regnò Latino suo figliuolo, dopo Latino regnò Albano per la cui bontade e accrescimento d'abitazione lo luogo principale, dove li regi abitavano, si era appellato Alba, ovvero città d'Alba. Poi succedette nel detto reame Egitte figliuolo del ditto Albano; morto Egitte, tenne la sedia del ditto reame Carpentor suo figliuolo, il quale quando fu a morte constituì Tiberio suo figliuolo nel reale officio, lo quale avea uno suo figliuolo nome Agrippa, che dopo la morte del padre tenne lo reame, e similemente lo figliuolo chiamato Aventino succedette, del quale nacque Procas che fue padre di Numitor e di Amulio, lo quale Numitor sì come maggiore figliuolo ebbe lo titolo del reame, e non avea ereditade mascolina se non una figliuola nome Rea. Rincresceva ad Amulio che suo fratello vivea troppo, imperquello che non avea figliuoli maschi aspettava lo reame, procacciò di torglielo per forza di mano, e sforzatamente lo cacciò fuora d'Alba con la sua figliuola, e regnò per uno tempo. Numitor essendo in esilio con questa sua figliuola giacque con essa, ed ebbene due figliuoli, li quali quando la detta Rea ebbe partoriti, per la infamia di suo peccato schifare, sì gli pose di notte in su la riva del Tevero. La mattina uno pecoraro si li trovò e portosseli a casa, e feceli nutricare a una sua femmina nome Laurenzia, la quale non pure a lui servia di sua persona; li quali fanti ebbono nome l'uno Romulo e l'altro Remulo. Crescerono costoro e divennero valorose persone in arme. Or tanto andonno cercando e da monte e da valle, ch'elli seppeno sua nazione. Saputo lo modo, sì si miseno a ritenere malandrini e male brigate, e di fare sua dimora di fuora dalla città d'Alba. Quando furono tanto grossi quanto li parve, sforzatamente entrarono nella cittade, e tolseno la signoria ad Amulio e restuirla a Numitor. Messo Numitor in signoria per le sue diverse brigate, non erano contenti di stare nella cittade, ma stavano di fuora sopra lo Tevere in quello luogo dove poi edificarono Roma. Edificato questi due fratelli con sua brigata principio di cittade, la quale appellavano Roma, cominciaro a fortificarla di fossati, di palamenti e di steccati e cominciò a cressere lo popolo d'ogni parte. Essendo a certo numero di persone overo abitanti questa Roma, si volse sapere s'ella dovea essere <emph>sui iuris</emph>, ovvero sudditi alli Albani. Li Albani diceano: noi abbiamo avuto sempre la signoria di tutta Italia, sì che a noi partiene la signoria. Li Romani diceano: noi siamo sì bene discesi come voi, e la nostra signoria è della stirpe regale. Dopo molta tenzione guerrionno insieme e morìo in processo di tempo molti da ciascuna parte. Vedendo che la briga non era per avere tosto fine caddono a questo accordio che ciascuna parte trovasse tre pugilli o campioni, li quali combattessono insieme a morte dare e ricevere, e quelli che avesse la vittoria avrebbe la iurisdizione della regale sedia. Trovati questi, quelli delli Albani furono tutti tre morti, e due di quelli de' Romani, sì che li Romani per l'uno vivo ebbono la vittoria e la iurisdizione. Or è da sapere che l'arme delli Troiani per comune si era l'aquila nera nel campo giallo o ad oro, e cosìe Eneas portava quella armadura sì come troiano; poi quando succedette nel regno di Italia, sempre la portò, e drieto a lui poi tutti gli altri regi: sì che quando li Romani ebbeno vinto la iurisdizione delli Albani si assunseno l'armadura preditta. Acquistata dalli Romani questa iurisdizione, e crescendo la cittade, cominciarono a fare costituzioni e ordini per mantenersi, e fue statuto che chi passasse la fossa della città dopo lo suono d'una certa campana, che suonava nel crepuscolo da sera cadesse in pena della testa, e molte altre condizioni e statuti feciono. Avvenne che Remulo per andare ad una sua amica di notte passò lo fosso; la domane Romolo lo fe' pigliare e tagliarli la testa in quello luogo dove fue lo passo; e quello fe' acciò che nullo presumesse d'andare contra li statuti, e per osservare così giustizia nel fratello come nelli estranei. Crescendo li cittadini di Roma si moltiplicavano pure li maschi, e poi nullo circonvicino si volea imparentare con essi, li Albani per ira della iurisdizione che aveano perduta, li altri perchè li pareano gente stranea e armigeri, e con tutti aveano per Albani fatto questione. Ebbe Romulo suo consiglio come potesse fare d'avere donne; deliberò di fare bandire e gridare per la contrada ch'elli volea fare una festa e una corte che durasse per otto die, e lìe contraffarebbe lo modo della destruzione di Troia, e sarebbe corte bandita che a nullo costerebbe le spese; e fece fare grandi steccati in figura delle mura di Troia, e fece fare solari sopra i quali dovesse stare le donne a vedere lo giuoco. Fatto ogni apparecchiamento e venuto lo termine del principio della festa, molte donne d'una contrada nome Sabina venneno là, e donzelle e maritate e vedove. Veduto che tante donne v'erano quante erano bisogno, e durata la festa quattro die, lo quinto ordinò che nell'ora della nona ciascuno adocchiasse quella che più li piacesse, e al suono d'una cennamella o zimarra ciascuno prendesse quella ch'avesse adocchiata, e portassela a casa, e quella possedesse sì come sua moglie. Venuta l'ora, la cennamella suona, e ciascuno piglia quella come fu ordinato, sì che ebbeno mogliere, che in prima non trovavano chi con essi si volesse parentare. Li Sabini così derubati delle sue femmine, ovvero donne, presono guerra co' Romani, e alla fine vennero al di sotto, sì che li Romani ebbero le donne, e da poi di molte battaglie ebbeno vittorie. Vittoriato così li Romani funno amezzatori tra le parti e fu fatto pace. Reggè la terra in sua vita Romulo, e fece senatori, li quali erano di suo consiglio; ordinò pugnatori, e fe' di tutta sua gente decine, a ciascuna decina constituì uno capo, ed era appellato Decurio; poi constituì ad ogni dieci decine uno capo ed era appellato Centurione; poi costituì ad ogni dieci Centurioni uno capo, ed era appellato <emph>Milex</emph>: e da questo ordine fu poi appellato <emph>Milex</emph> o cavalieri ciascuno degno d'essere capo o capitaneo di mille uomini. E però quelli che accedeno ad assumere lo nome di cavallaria se non sono sufficienti e valorosi d'essere capo di mille persone, lo tolle contro l'ordine naturale, e non senza peccato guastano quello che 'l Creatore ha voluto nel mondo, cioè ordine. Venne a morte Romulo, e rimase la signoria nelle mani delli detti senatori per uno anno e mezzo, poi elessero in rege Numa Pompilio, lo quale accrescè la signoria romana soggiogando a sè le sue vicinanze e sacrificando al modo de' Gentili. Veduto fu per miracolo discendere una donzella da cielo nel tempio nel quale sacrificava lo ditto Numa, la quale figurava che la ditta cittade sarebbe donzella, cioè non violenta d'alcuna forza, e sarebbe luogo delli divini Vicarii in quanto da cielo descende. Regnò o vivè lo detto Numa Pompilio anni XLI, e fue lo primo che ordinò lo stipendio o soldo alli pugnatori acciò che non si impacciassono nè in mercatanzia nè in scrittura per guadagno.</p>
<p>Dopo Numa Pompilio succedè nel reame Tullo Ostilio e visse anni XXXII; questi non attese ampliare lo regno, ma per peccati iniqui ello e sua famiglia ardèe per fulmine di saetta o tonitruo. Dopo costui resse Anco e vivè anni XXIII. Dopo costui resse Prisco, il quale cominciò a fare cavare il Campidoglio, e fue appellato Campidoglio perchè cavando per fare fondamenti fue trovato uno capo d'uomo senza busto; vivè nel regno anni XXVII. Dopo questo regnò Servo Tullio il quale fe' molto infortire la terra sì di fosse come di mura e di bettifredi e torri; fu morto da Tarquino Superbo, il quale poi succedette nel reame, e fue lo settimo re di Roma com'è ditto, e stette in lo reame anni XXXV. Costui fue crudelissimo uomo, fue lo primo che fe' tormenti alle persone, fece carcere, usò condannagioni pecuniarie e corporee. Aveva costui uno figliuolo nome Tarquino, lo quale veggendosi essere figliuolo del re fu presuntuoso a fare violenza ad una gentile donna della terra nome Lucrezia. Per la quale violenzia li parenti e l'altro popolo Romano a furore cacciò via lo re e sua famiglia: fèssi capo Bruto parente della detta donna. Cacciato lo re furono li senatori insieme e feciono costituzioni che a pena della testa nullo si osasse fare re di Roma, e costituinno molte leggi, ordini, e statuti, e feciono che due delli senatori fossono appellati Consoli, e avessono tale offizio solo per uno anno, e convenisse vacare due anni acciò che niuno s'appropriasse la signoria; lo primo avea ad ordinare tutte le cose dentro dalla cittade, l'altro tutte quelle di fuora dalla cittade, e fossono ubbiditi sì come fossono regi. Poi furono due altri officiali, li quali aveano solo le bisogne delle battaglie, ed erano appellati Dittatori, l'uno universalmente tutte quelle ch'erano fuori del contado di Roma, l'altro quelle ch'erano infra lo contado; e durava questo uffizio solo cinque anni. Poi faceva certi Capitani che aveano solo a proveder le battaglie e pugne d'uno vescovado, e questi nomina Tribuni, ed erano pure questi fuori del contado di Roma, dentro dalla quale terra erano officiali che aveano cognoscere le quistioni che parteneano al Comune; ed erano consiglieri del popolo e nominati Patrizii, li quali Patrizii aveano a cognoscere se alcuno officiale facea torto in sua sentenzia, e se alcuno cittadino volesse violentare la signoria od ordine. Sotto questi officiali erano ordinati avvocati delli parte, li quali diceano le ragioni dell'una parte e dell'altra, ed erano appellati Difensori del popolo. Poi erano officiali, li quali cognosceano le quistioni tra uomo e uomo di mobile e di stabile, ed aveano nome Censori. Poi era uno officio di Preconi o Comandatori, li quali gittavano entrambe le parti dinanzi alli Censori, e per quelli si facevano li comandamenti sì come messi e comandatori, ed erano appellati Pretori. E molti altri offizii e officiali constituiti, sì come ha bisogno a reggimento politico. Ordinato costoro suoi offizii e officiali e fatte le sue leggi, mandorono per tutte parti di sua gente conquistando verso Asia e verso Africa e in Europa, e, sì come appare per Tito Livio e Sallustio, elli fenno di grandi battaglie e vinseno molte pugne, e continuo in capo di cinque anni li Dittatori tornavano a casa ed erano onorati; e appellavasi ogni vittoria d'uno lustro, cioè di cinque anni uno trionfo, e molti furono che ebbero tre e quattro e cinque trionfi, sì come fue Scipione, Pompeio, Cato, Crasso, Cincinnato e molti altri.</p>
<p>In processo di tempo cadde discordia tra li senatori, che uno nome Catilina presumie di volere occupare la signoria, e con molte pulite arringhe sedusse alcuni delli senatori, sì come Sallustio narra. Cicerone, Cato e molti altri convocaron lo popolo, e arringarono molto pulitamente di questa vicenda, e come Catilina e li suoi seguaci erano traditori del suo Comune; per le quali arringhe fatte in la congregazione del popolo, Catilina temè e scampò con parte di quelli senatori che erano della sua lega, e molti suoi amici lo seguì; li altri senatori, che non scamparono, furono tutti presi e strangolati. Fuggìo lo ditto Catilina in Toscana in una città in montagna, ch'era appellata Fiesole. Cicerone e gli altri senatori di Roma mandarono là Antonio senatore con molta gente. Sì come Catilina vide Antonio e la sua gente, escì di Fiesole con la sua gente e andò verso l'Alpe e Antonio drieto aggiunselo in campo Piceno, e là fue grande battaglia, infine vi morì Catilina e tutta sua gente, e Antonio ebbe vittoria; vero è che elli non tornò a Roma se non con ventisei persone. Tornato a Roma ebbe suo trionfo. Ma pur li Romani non potevano credere che tanta gente vi fosse rimasa, mandonno in lo ditto luogo, e così fu veduta la veritade. Irati li Romani contra li Fiesolani si mandarono Metello e Fiorino con grande quantità di gente. Come furono a Fiesole, li Fiesolani iscirono fuori della terra gagliardamente incontra a' Romani, e cacciarli fino alla riva d'Arno, e li Fiesolani sull'altra riva. La notte sulla mezza Metello si levò secretamente e andò tra lo popolo delli Fiesolani e la città di Fiesole, e Fiorino rimase nella riva d'Arno. La mattina Fiorino assalì lo popolo de' Fiesolani dell'una parte e Metello dall'altra parte e sì li sconfissono; pochi ne rimasero li quali scamponno in Fiesole. Metello e Fiorino si strinseno alla città, ma ella era tanto forte che non ebbe luogo di poterla pigliare. Che fenno li Romani? Metello con sua gente tornò a Roma e Fiorino rimase all'assedio con sua gente in una villa che era suso lo preditto fiume, chiamata Arnina, e lìe con steccati e fosse s'affortie, e spesso scaramucciavano li Fiesolani e li Romani insieme. In processo di tempo una notte li Fiesolani venneno a questa villa Arnina, e spianonno le fosse da una parte, e ruppono lo steccato, e funno alle mani insieme; infine vinsono li Fiesolani, e fue morto Fiorino con tutta sua gente. Andata la novella a Roma fu là mandato Iulio Cesare per dittatore con molta gente, lo quale assediò Fiesole più anni; infine per forza non li potea soprastare, ma cadde a tale concordia ch'elli si rendessono salvo l'avere e le persone, e la città di Fiesole dovesse essere disfatta, e fatta un'altra cittade in villa Arnina, la quale fosse abitata mezza da' Romani e mezza da' Fiesolani, e fosse chiamata Fiorenza per Fiorino, ch'ivi fu morto. Fatto questo, Iulio Cesare si tornò a Roma ed ebbe suo trionfo.</p>
<p>Or in questo tempo che Roma era retta a senatori e a consoli senza re, sì si mosse dalle parti d'Africa uno nome Annibale con molta grande quantità di gente di suo paese, cioè Arabi, ed arrivò in Italia nelle parti di Puglia. Saputo li Romani di costui, mandonno grandissima gente in Puglia a vietare a costui suo intento, lo quale era d'acquistare Italia, e sottometterla alla sua signoria. Funno in campo assembiati e combattenno, infine lo detto Annibale ebbe vittoria, e quasi tutti li Romani vi funno morti, quelli pochi che avvanzonno, scamponno a Roma. Questo Annibal per sicurtà e baldanza di tale battaglia se ne venne a Roma conquistando tutte le vicinanze da quella parte, quando fue alla terra, trovolla forte di fosse, di mura e di guardia, sì che presumì d'assediarla. Posto a campo di fuori dalle mura ogni fiata che lo detto Annibal volea combattere o scaramucciare con sua gente, da cielo discendea sì terribile tempesta che non potea alcuna cosa conquistare. Veduto tale miracolo da quattro volte in suso sì si partì dalla terra in rotta, li cittadini drieto alla caccia, in fine dell'opera uccisono tutta gente, e Scipione dittatore ricoverò ogni signoria e luogo che per lui era tolta.</p>
<p>Ancora essendo Roma nel preditto reggimento di consoli e senatori si acquistò a sua signoria Gallia o Francia, e vinse di grande pugne contra a Brenno duce di Gallia, lo quale venne ad assedio a Roma. E similemente acquistò a sua signoria Grecia e quelle altre parti orientali come Egitto, Siria, Capadocia, Armenia, Sorìa, Arabia, e tutte altre parti orientali, australi, autrionali, e occidentali, e in tutti i luoghi lasciava suoi rettori appellati Proposti, e in le più parti gentili romani, com'erano Torquati, Quinti, Decii, Fabii, Cornelii <emph>etc.</emph>; e in alcune parti lasciava persone della contrada, delle quali si poteano confidare.</p>
<p>Era in Roma in uno mastro templo una immagine, la quale presentava la signoria romana, e intorno ad essa erano imagini cotante quante provincie Roma subiugava, e tutte stavano col viso volto alla imagine romana; quella imagine della provincia sì si volgea contra la romana quando tale provincia si ribellava alla signoria di Roma; quelli ch'erano deputati a ciò, vedevano tale moto, incontanente lo faceano noto al dittatore circa le forinseche pugne, ed esso adesso ordinava e mandava quella gente in quella provincia, che pensava essere sufficiente a ricoverarla e poi assettarla in tale modo che fosse tale subiezione perdurabile. Or per la volontade delle genti e per la diversitade delle contrade continuo tale dittatore stava in esercizio; manda qua, manda là. Ed era in Roma uno palazzo nome Iano che ordinò Numa Pompilio secondo re di Roma, il quale era pieno dell'arme del Comune, e quie ogni gente che venia da oste sì si dispogliava l'arme, e così ogni gente che per li Romani andava in oste, qui si s'armava; e tratta Tito Livio che continuo per tutto l'anno dall'una porta del ditto palazzo entrava gente a disarmarsi che venia dall'oste, e similemente da un'altra porta entrava gente ad armarsi per andare in oste. Or in processo di tempo Gallia sì si rebellò a Roma, che li Romani elesseno tre dittatori sovra le forinseche pugne; l'uno fue Pompeio, e questo rimase a Roma per le estrinseche pugne, e l'altro fue Crasso, e questo fue mandato in Africa sopra li Arabi, lo terzo fu Iulio Cesar, e questo fue mandato ad acquistar Gallia. Lo detto Crasso dopo alcune battaglie fue vinto, sì che non addusse vittoria. Iulio Cesare cominciò ad acquistare; or perchè i Franceschi sono gente mal fedele e ancora maestri di battaglie, avea grande briga d'acquistarli, e poi conquistati in poco di tempo si ribellavano. Compiuto lo termine delli cinque anni Iulio Cesare pensò: se torno a Roma, io non porto vittoria di Gallia, perchè ancora non l'ho conquistata, e anche molta parte di quello ch'io ho conquistato, si è ribellata, sì che quie nullo onore avrei; e poi se li Romani manderanno qua altro dittatore, elli sarà dalli Franceschi così ingannato com'io, e mai Roma non li potrà subiugare. Deliberò pure di non partirsi dal conquisto dicendo infra suo cuore pure: mo imparo io a cognoscere Franceschi; e poi soggiungea: s'io porto a Roma vittoria di tal gente, come sono i Franceschi, quale sarà quello che vieterà mio trionfo e mio onore? s'io sarò stato oltra lo lustro ordinato io porterò tale novella che la porta non mi serà serrata. Sì come elli pensò, così fe'; ch'elli conquistò tutta Gallia, tutta Allamagna, tutta Inghilterra e brevemente tutta Europa della parte occidentale. Lo senato di Roma veggendo che Cesare non tornava, stato oltra lo lustro, dieroli bando di Roma e mandolli dicendo ch'elli ponesse giuso le armi di Roma, acciò che per l'ordine della terra elli era bandeggiato. Allora Cesare molto si turbòe udendo che Pompeio e gli altri senatori li vietavano lo suo trionfo: entròe in navili con sua gente e venne suso per lo mare del Lione, e entrò nel mare Adriano che è appellato oggi lo golfo di Venegia, e dismontò a Ravenna. Or era le confina di Roma a Ravenna da quella parte, ed in singolarità terminava lo contado di Roma uno fiume appellato Rubicone, che è tra Ravenna e Arimino: ed era cotale legge o statuto di Roma che chi dentro dal confine del contado di Roma portasse arma senza licenzia del dittator della terra, che era Pompeio, com'è detto, fosse in bando, sì che per non cadere in questa seconda contumacia stette Cesare a Ravenna, e non si sapea deliberare di suo a fare. Uno senatore di Roma nome Curio venne a Ravenna, ed era molto amico di Cesare, e disse in una molto bella arringa, secondo che pone Lucano, com'elli era molto suo amico e molto li pesava che altri senatori vietavano suo trionfo, imperquello che elli cognoscea che la mora del tempo elli l'avea fatta pel meglio della terra e del conquisto, e ch'elli avea la ragione dal suo lato, che le leggi si denno intendere non <emph>simpliciter</emph>, ma <emph>secundum quid</emph> e <emph>secundum</emph> li luoghi, poi <emph>secundum</emph> le condizioni delle genti che abitano in quelli luoghi, e poi <emph>secundum</emph> le facoltadi delli pugnatori; e che sì come esso Curio cognoscea questo, così molti altri e senatori e Romani lo cognosceano, ed erano crucciosi che li era vietato suo trionfo; e però elli consigliava che vigorosamente elli venisse a Roma, e domandasse suo trionfo ch'elli volea, e profferia d'essere con la sua persona e colli suoi amici in suo aiutorio e favore. Udito Cesare lo detto di Curio molto li piacque, imperquello che, esso a natura era armigero uomo, e allora convocò sua gente, nella quale erano Romani, Franceschi, Alamanni, Fiandrisi, Lombardi, Toscani, Pugliesi, Romagnuoli e Schiavi; e a costoro fe' una solenne arringaria recitando lo detto di Curio, e confortando ciascuno che dovesse essere prod'uomo e ch'elli ha ragione dal suo lato, e così doveva avere la vittoria, ed elli li prometteva di rimunerare ciascuno nel suo grado. Dettò questo, montò a cavallo e saltò oltra lo fiume di Rubicone con tutte l'arme. La sua gente, gridando: viva Cesare, lo seguìa, e venne verso Roma. Or è così che Lucano recita che in questo tempo in Roma apparve molte meraviglie, in prima nell'aiere terribili truoni e grandi folgori, più comete, ecclissi di sole e di luna, grandi venti con molti aturbi e ignicoli, nel mare grande turbazione e naufragii, terremuoti innumerabili, le fiere delle selve veniano in Roma, le pinture di Roma e le imagini piangeano, molti mostri nasceano per Roma, chi con tre braccia, chi con una sola gamba, chi con due teste. Veggendo Pompeio e gli altri senatori e Romani queste novitadi, e udendo novelle che Cesare venia alla terra, funno sì pieni di paura, che si misono a fuggire fuori della terra, e andarono in Puglia, e la prima dimora che fenno si fue a Capoa. Cesare pur francamente andò a Roma, e non ebbe alcuno contrasto, ed entrò nella signoria, e fe' senatori, poi andò al palagio dov'era l'avere del Comune, appellato Tarpea, della quale fue fatto menzione nel nono capitolo del Purgatorio, e quella aperse, e dispensò tutto quello avere alla sua gente, sì che ciascuno remunerò secondo suo merito. Ben si trovò uno Marcello senatore, che volea vietare che l'avere non si dispensasse allegando sue ragioni, le quali nulla li valse, ma funne morto; e però l'audacia contr'a signori rado si trova partorire prode. Pompeio e sua compagnia pieni di paura sì si partì da Capua e andò a Brandizio, e là Pompeio mandò Sesto suo figliuolo in Grecia, in Egitto, in Sorìa, e per tutte le parti orientali comandando da parte sua e del senato di Roma che dovessono venire con tutto suo sforzo in aiuto a Pompeio e al senato contra Cesare rubello di Roma. Andato Sesto nelle parti preditte, e Cesare ordinato la signoria Roma, si convenne con grandissima gente a Brandizio. Come Pompeio lo seppe, entrò in nave con la sua gente, e Cesare drieto, e fue battaglia navale tra le isole di Brandizio sì che tutto lo sangue delli pugnanti tinse lo mare, e infine Pompeio scampò, e le sue navi, che ebbe vento a suo viaggio, andarono in Grecia. Cesare rimaso a Brandizio con sua gente, mandò Curio in Cicilia per Puglia, per Toscana, e per tutte parti di Italia, facendo grandi guarnimenti, e anco per le parti occidentali. Seppe che i Marsigliesi non volseno dare aiuto, dicendo che non si impacciavano da Romani a Romani, ma molto li pesava di tale questione; ancora i Spagnuoli non voleano dare aiuto a Cesare perchè Petreio e Afranio prefetti in Ispagna erano speciali amici di Pompeio. Fatta tale relazione a Cesare, tornò a Roma, poi si partì con sua gente e andò ad oste a Marsiglia, e puoseli oste dal lato di terra facendo fare una mota presso al muro della terra per una balestrata, e suso vi fe' fare bettifredi, che combatteano a mano a mano co' Marsigliesi: stette a questo assedio Cesare più die, e dubitando che lo soperchio delle parti occidentali non si ribellasse come avevano fatto Spagnuoli, si commise a Bruto che fosse capitano contra i Marsigliesi, e lasciolli grande quantità di gente, poi con un'altra quantità entrò in navilii e andò in Ispagna. Rimaso Bruto capitano assagliva spesso e scaramocciava la terra; li Marsigliesi francamente si difendeano, e trovò modo di saettare fuoco in tale modo, che egli arse bertesche e bettifredi tutti di Bruto. Veggendo Bruto essere così malmenato pensò: da questo lato della terra non posso io soprastarli, ma dal lato del mare li posso vincere. Allora procacciò d'avere navilii, e con tutta sua gente venne nel porto. Li Marsigliesi non furono lenti, venneli incontro con li suoi navilii, e qui fue grandissima battaglia, e, secondo che recita Lucano, qui la maggior parte dell'una parte e dell'altra vi rimasono morti; era tanta la moltitudine delli morti che 'l sangue avea tutta l'acqua del porto tinta, ed era tanto in quantità, che l'acqua per lo calore del sangue era calda. Infiniti morti e membra umane gittava lo mare alla terra; le femmine di Marsiglia stavano suso la riva e piangeano; vedean questi membri umani, tal pigliava una testa e baciavala immaginando che fosse o suo marito o suo figliuolo, ch'ella era stata forse d'un romano. Molte grandi vigorie conta Lucano in singolaritade e dall'una parte e dall'altra, le quali sarebbe troppo diffuse a scriver quie. Infine Bruto fue vittorioso, ed ebbe la terra. Lo primo luogo dove Cesare arrivò prima in Spagna fu a Ilerda, e lì puose d'assedio suo. Li cittadini di Ilerda li ruppono una acqua addosso, la quale allagò tutto 'l campo di Cesare e allora non con poco danno. Cesare fe' fare fossati per lo campo, nelli quali si scalò l'acqua, e allora stava sopra li polesini o rivali attendato. Ma di die quelli della terra non usciano a scaramucciare, ma pure di notte; infine tanto li straccò, che li Ilerdi uscirono fuori a campo: Cesare con sua gente si mise tra l'oste e la terra, sì ch'elli scamporono suso una montagna. Allora Cesare con fosse e palancati circondò quella montagna. Veggendo li Ilerdi essere a mal partito fecero insegne a quelli della terra che la rendessono, e questo fue dopo molte battaglie e così la ebbe. Cesare avuta Ilerda, tutta Ispagna si li sottomise, che in prima ripudiava la sua signoria. Or in questo tempo che Cesare stette in Ispagna, mandò Curio in Africa a Cartagine per avere aiutorio credendo ch'elli lo soccorressono, ma Varrio romano, ch'era là per Pompeio e per li senatori di Roma, contradisse, onde Curio si mettè a pugnarla. Iuba re di Libia venne in soccorso a Varrio, sì che infine Curio fue sconfitto e morto, per la cui morte cominciò lo sdegno da Cesare allo re Iuba, sì come tratta Lucano nel quarto. Ed acciò che la novella non portasse alcuna scurità, si è da sapere che quando Varrio romano, perchè abbiamo ditto che era in Cartagine per li Romani, e quando Annibal re d'Africa venne in Italia, e soprastette alli Romani tanto che assediava Roma se non fosse la tempesta da cielo, Scipione Cornelio essendo con gente in Africa sottomettè a sua signoria Cartagine e molti altri luoghi. Sì che perduto Annibal tutto lo suo conquisto in Italia, essendo a Cartagine con l'avanzo di sua gente lì parlamentò con Scipione e volevasi accordare, ma Scipione domandava del soperchio d'Africa tali patti che Annibale disse che era meglio a morire che a sottomettersi a tale subiezione, sì che molte battaglie furono tra loro; infine ad Annibale non rimasono se non quattro cavalieri. Veggendosi a tal partito campò in uno castello e quello tenne quanto potè; quando non potè altro bevve veleno e morì. Scipione subiugò tutta Africa a sua signoria e però continuo erano là preposti Romani fra i quali in Cartagine era Varrio. Conquistato Cesare Spagna, tornò a Roma, e pure lo quore stava a perseguire Pompeio, sì che ordinando sua gente, come era Decurii e Centurioni ecc., li Romani comincionno a brontolare e a dire: questo Cesare tutto 'l die ne mena da monte e da valle, noi andiamo per lo mondo morendo per acquistare a costui trionfo, ed egli è pur vago di battaglie, noi non vogliamo più seguirlo muoia, muoia. Allora Cesare venne solo suso la piazza e disse: Gente mal serva e di cattivo animo, voi mormorate perch'io, v'acquisto onore e vittoria per tutto lo mondo, e gridate muoia, muoia; facciasi innanzi quello che mi vuole uccidere, e chi non mi vuol seguire metta giuso le armi mie, e rimagna in terra ch'io non voglio la compagnia di nessuno, che non vegna ben volentieri meco. Allora tutti quelli ch'erano principali in dire muoia, muoia, si puoseno giuso l'arme e mettensi in fuga, li altri colle armi li seguinno e tutti li ucciseno. Fatta tale giustizia, dividè li trionfi e li onori entro li suoi amici; poi si mosse con sua gente e andò in Puglia tanto che fue a Brandizio, e là entrò in mare per andare perseguendo Pompeio e li senatori, che erano scampati con lui, e andò a Durazzo, nella qual terra era Pompeio e gli pose l'assedio. La terra era molto forte, e Pompeio usciva dalla terra a sua posta e di sua gente, e facea con Cesare e con li suoi smisurate battaglie, sì come tocca Lucano nel quinto libro. Vedendo Cesare che non poteva per forza pigliare la terra, overo battaglia, pensò d'assediarla, e fe' fare uno muro attorno la terra di lungi X miglia, e suso quello muro erano li bettifredi e torri molto spesse, e su ciascuna erano guardie, ed elli stesso continuo andava visitando a torno a torno, facendo fare buona guardia. Stato così per alcuno tempo, la vittuaria mancò a Cesare ed alla sua gente, sì che mandò Antonio a Brandizio per biada; aspettando Antonio per spazio di tempo possibile ad essere tornato, ed elli non vegnendo, per ira si mise Cesare solo una sera che nol seppe persona, e andò a riva del mare per entrare in mare e andare a sapere la cagione dello indugio d'Antonio. Trovò alla riva uno medagiolo non tutto coverto, nel quale era uno barcaruolo nome Amiclas tanto povero che, brevemente, non avea altro che una gonnella tutta squarciata di grigello, e questa barchetta con uno remo, e guadagnavasi di die in die la vittuaria a quella sufficienzia che poteva. Giunto lì Cesare dà della mano nel portello, e fe' scossare tutto lo medagiolo. Amiclas senza paura con ciò sia ch'elli era povero, che non dubitava che ladroni nè rubatori nè assessini gli venisse per fare danno, disse: chi è l'uomo? Cesare disse: io sono Cesare, vienmi a passare con la tua barca questo braccio di mare. Amiclas securo vedeva, per quella parte del suo medagiolo che era scoperta, l'aere, non si movea però da giacere per Cesare, anzi li rispuose: lo tempo non è acconcio a ciò. Cesare vedendo che costui non si movea, disse: com'è ciò che tu non ti muovi per me? Già sai tu bene che a una mia parola si muove la maggior parte del mondo, elli non è sì grande palagio ch'io toccandolo con la mano, non facessi ruinare e tu non ti muovi? Apri questo medagiolo. Allora Amiclas risponde: tu puoi bene sapere che è quello che mi fa sicuro, cioè la povertade; io non ho cagione di temere perchè io non ho che perdere, e se tu vuoi dire tu puoi perdere la mia vita, io rispondo che tale perdita mi sarebbe guadagno, imperquello che meglio sarebbe ad essere morto che stentare in povertade; e ancora non si movea. Veduto Cesare che per paura non lo potea vincere, cominciò a confortarlo e a lusingarlo e farli grandi promissioni di farlo ricco e signore di grande gente. Allora Amiclas si levò suso, e uscì fuora, e disse a Cesare: lo tempo non mi parea acconcio nè disposto a navigare, lo vento viene da tal parte che annunzia tempesta e tumulto d'onde, e però senza pericolo non sarebbe nostro viaggio. Cesare pure volontaroso disse: andiamo sicuramente che nostra fine non dee essere in mare. Misensi costoro nella barca e mano al remo quanto più andava verso la schiva del pelago, tanto la tempesta moltiplicava piùe. Amiclas continuo mormorava: questo non è senno. Quando fue nelli grandi frangenti a Cesare venne paura e disse: Amiclas, torniamo indietro. Amiclas vogliendo volgere, niente non potea fare; allora Cesare, sì come pone Lucano, fe' orazione alli Dei molto devoto, onde di subito si ritrovaro alla riva a piè del medagiolo di Amiclas. Era l'ora vicina al giorno, tornò Cesare all'oste, e li suoi molto lo redarguirono dicendo: se 'l giorno fosse venuto, e noi non trovata la tua persona, eravamo in rotta. L'altro die venne Antonio con molta vittuaria, per la cui venuta si rinfrescò tutto l'oste. Or dice Lucano che sì come di fuora da Durazzo era grande fame, così dentro dalla terra era mortalità e sì grande corruzione d'aiere, che quasi tutti moriano. Veggendo Pompeio li suoi discadere per tal modo, mettesi in quore di dovere uscire della cittade e di quelle mura ch'avea fatto fare Cesare; allora con la sua compagnia ch'era Cato, Tullio, Lentulo, Scipione lo giovane, e molti altri valorosi sì si serronno insieme, e tutti in uno luogo dienno lo stormo e ruppeno lo muro. Allora la gente di Cesare francamente lo difese e fra gli altri uno nome Sceva fe' maravigliose prodezze d'arme, sì come tratta Lucano; infine Cesare ebbe la peggiore, sì che Pompeio e 'l Senato n'andò in Tessalia o Farsaglia, che è una parte di Grecia. E disse Lucano che se Pompeio non fosse stato pietoso averso Cesare e sua gente, ch'elli l'arebbe bene annichilato; ma pare che divino giudicio fosse, che Pompeio comandò a tutti li suoi che, bando la testa, nessuno d'elli dovesse perseguire Cesare nè sua gente. Fue in quella rotta duca dell'oste di Pompeio Torquato, del quale discese poi a Roma quello casato che ha nome Torquati. Cesare rimase a Durazzo, e là si rifè di gente, poi andò in Tessalia, e là nel piano s'assembiò con Pompeio a campo, e fue smisurata battaglia; era con Pompeio quasi tutti orientali, e regi, e duci, marchesi, e conti; della quale battaglia fue trionfatore Cesare, Pompeio fuggì a mare, e là entrò in nave tutto solo, e andò in Bruttaglia, dov'era sua mogliere nome Cornelia de' Cornelii di Roma, gentili e valorosi uomini. Partissi poi con sua mogliere e andòe in nave per la riviera di Sorìa tanto che fue alla piaggia di Egitto. Allora Hontis disse a Tolomeo: se tu non ti sai guardare, tu se' morto; Cesare persegue Pompeio, elli ti verrà addosso se tu ricevi costui, e così aremo che fare e che dire; se tu mi crederai, mo ch'elli è con poca compagnia, tu lo farai pigliare e tagliarli la testa, e quella presenterai a Cesare, ella li serà tal dono che sempre ti serà tenuto. Credette Tolomeo a questo consiglio, e mandòe una barchetta incontro a Pompeio, e fuvvi messo Atelas e Settimo. Accostati alla navicella di Pompeo dissero: Tolomeo nostro signore e tuo fedele amico manda per te, e dice ch'elli ti priega che quest'altra compagnia, nella quale era Cornelia, tu facci fare dimora in questo luogo, ch'elli fa apparecchiare sua gente e sue donne, e vuole venire con grande festa allo incontro. Pompeio credette queste parole, e tutto solo si mettè in la barchetta di Atelas e Settimo; questi quando furono dilungati dalla nave gli salinno addosso colle spade. Pompeio veggendosi così malparato, si chiuse lo volto, e non fe' alcuna difesa; di tanta continenzia fue! E dice Lucano ch'elli fue di tanto quore che non temea la morte, poichè si vedea si aggiunto che per difesa non la potea schifare. Morto costui, taglionnoli la testa, e lo busto gittonno in mare, e la testa portonno a Tolomeo. La moglie e li altri, ch'erano con Pompeio, vedendo costoro fare tale diporto di Pompeio, volseno sue vele o andonno in Africa nel ditto reame di Iuba re di Libia. Similemente Cato e gli altri della parte di Pompeio rimasi della battaglia di Tessaglia, come meglio poteron entroron in mare e andonno nel ditto reame di Iuba. Volsesi essere vietato lo passo della riva del mare d'Africa a castello Focono, e qua fenno grandi battaglie, e fue Cato dopo la morte di Pompeio duca di quella gente. Andò poi nelle parti di Libia verso la zona perusta, e secondo che recita Lucano, elli ebbeno grandi avversitadi sì de' serpenti, che erano in quelle contrade, e sì di carestia d'acqua, e fue avvelenati Sabello e Nasidio dei quali è fatto menzione nel XXV capitolo dello Inferno. Poi arrivarono ad una cittade nome Letis, e lìe fecero sua dimora per alcuno tempo, imperquello che elli era più temperata stanzia e più abile alla vita umana. Or quando Cesare ebbe vinto in Tessaglia, e dimorato lìe quello che li parve, venne ad Ellesponto, quello braccio di mare che v'ha nel mare maggiore, e passò làe con navilii, e andò con sua gente in quello luogo, dove era stata la città di Troia, ed ebbe delle persone di quelle contrade, le quali li mostronno tutto come stava la terra, e dove era lo palazzo di Priamo, dov'era lo tempio, nel quale li Troiani sacrificavano alli suoi Dei, poi lo luogo e cimiterio dove si seppellivano li regi e li grandi baroni, fra li quali era lo tumulo di Ettor; e fece fare Cesare sacrifici in quello luogo, dov'era stato lo templo delli Dei delli Troiani, acciò che elli li fossono favorevoli in le sue bisogne; poi entrò in navilii e navigò in Egitto. Come fu alla piaggia, Tolomeo li fe' appresentare la testa di Pompeio imbalsimata: quando Cesare la vide, non se ne rallegrò, ma fe' alcuna deplorazione, sì come recita Lucano. Poi discese in Alessandria, e lìe trasse Cleopatra di prigione, la quale era sorella di Tolomeo, e tenea lo reame d'Egitto quando Pompeio lo conquistò a' Romani, come tratta Sallustio, allora Pompeio la mise in carcere, e costituì per li Romani Tolomeo re di Egitto, ed elli ne li rendeo cotale cambio, che a tradimento li fe' mozzare la testa, com'è detto. Tratta Cleopatra di prigione, ch'era molto bella donna, Cesare giacque con essa, e stette per suo amore due anni in Egitto. Atelas e Settimo veggendo che a Cesare non era molto piaciuto la morte di Pompeio, pensonno d'anciderlo, e una notte l'assaglinno con molta gente al palazzo; fattali alcuna difesa, Cesare, Tolomeo e Cleopatra scamponno al Faro d'Alessandria, onde la terra si ribellò al Faro. Giunse poi Antonio a Cesare con gente, pigliò per forza la terra, e tagliò tutti quelli che fue colpevoli contra Cesare. Lasciò in Egitto Cleopatra per reina, e dielle per marito Marco-Antonio. Partissi Cesare con sua gente, e andò conquistando tutte quelle parti orientali con molte battaglie, e infine arrivò a Tripoli di Sorìa. Quando fue làe ebbe novella che li Egizii non voleano obbedire a Cleopatra, e voleansi ribellare a lui. Cesare avea pure lo quore alli Romani rimasi in Tessaglia. Mandò Tolomeo ed altri con molta gente in Alessandria in aiuto a Cleopatra, ed ello andò con molta gente in Libia contra Iuba re di quelle parti, lo quale ritenea Cato, Scipione, e gli altri Romani, salvo che li figliuoli di Pompeio ch'erano scampati in Amode di Spagna. Sì tosto come Cesare fue in lo territorio di Iuba cominciò ad ardere e brusciare; la novella andòe al re, fe' suo guarnimento sì di sua gente e sì di quelli Romani, che rimaseno di Tessalia, e fue presso a Cartagine assembiato in campo, e l'una parte e l'altra, fue lìe grandissima battaglia, della quale fu vincitore Cesare. Iuba fu preso, Scipione morto; Cato fuggì ad un'altra terra, Antonio lo assediò per Cesare. Quando vide Cato che pure convenia venire alla subiezione di Cesare, sì si avvelenò; come fu morto, di presente la terra si rendeo ad Antonio. Vinto tutto questo paese, cioè Africa, Cesare lasciò lì proposto Antonio, ed elli andò in Ispagna ad Amode, là ov'erano li figliuoli di Pompeio, alli quali di tutto lo mondo era tratta gente, cioè a Gaio e Sesto, sì per la amistà di Pompeio, come per la inimistà di Cesare: e qua fu tra Cesare e li suoi e la gente dei figliuoli di Pompeio e li suoi molte battaglie; infine morì in una Gaio. Sesto veggendosi essere la fortuna contraria, una notte scampò al mare, e entrò in nave, e andò in Cicilia, e divenne corsale di mare. Quelli di Amode adesso si rendero a Cesare. Messo in ordine tutto quello paese di Spagna, tornò Cesare a Roma ed ebbe suo trionfo e suo onore, poi colli altri senatori remunerò tutti li suoi amici, e costituì ciascuno in tanto onore quanto avea meritato; fe' molte leggi e molti ordini, e stette colli altri senatori per tre anni. Or perch'elli era principale tra li altri sì si assunse nome di Imperadore, cioè Comandatore, e così era tra li senatori lo capo. Stando costui in tanto onore fue tentato da molti vizii sì in lussuria come in avarizia. La giustizia di Dio che non comporta bruto in quella sedia, mise in quore ai senatori di doverlo uccidere. Ora era Cesare di sì ardito animo che nullo avrebbe osato portare arme dove elli fosse stato, senza suo ordinamento, sì che ordinonno: quando noi saremo a consiglio con lui nella sala di petizioni, là ove si domandano le grazie, ciascuno lo fiera con lo stilo delle sue tavolette. Così come fue lo ditto, fu lo fatto. Morto Cesare, secretamente la notte lo seppellinno e costituinno Ottaviano Imperadore, lo quale fue per XLII anni innanzi la morte di Cristo. Fue questo Ottaviano nipote di Cesare; presa la signoria, vigorosamente pensò di vendicare la morte di Cesare, e cominciò a prendere di quelli senatori, ch'erano stati colpevoli, e a farli morire disconciamente, altri ne scamponno e per Lombardia e per Toscana e per la Marca, e ribellavansi ad Ottaviano, ed elli francamente li soperchiava. Fenno li suoi nemici grande resistenzia a Perugia; dopo molto assedio fue presa per forza, ed abbattute le mura, e fatta la vendetta sì come ribelli di sacro imperio. Similemente a Modena dopo molto assedio, Ottaviano fe' fare grandi fossi attorno la terra e gittare la terra della fossa di fuori della città in tale modo che poi tagliò loro addosso una acqua appellata Scoltenna, la quale allagò tutta Modena, e annegonsi tutti. Fue principale a tale resistenzia Bruto e Cassio, li quali erano stati principalmente remunerati da Cesare piùe altamente de' cittadini Romani, e così funno nella morte di Cesare principali suoi nemici. Marcantonio marito di Cleopatra ribellò ad Ottaviano Egitto; andò là Ottaviano, e dopo molte battaglie sì lo vinse, e ordinò a sua signoria tutto oriente. Cleopatra veggendo suo marito morto, per disperazione tolse due serpenti, e appiccosseli alle mammelle e morì. Fue questo Ottaviano grazioso signore, ed ebbe lo mondo in tanta pace a sua signoria che nè cittade nè castello nè villa li fue ribellate, onde quello palazzo di Roma appellato Iano, ove stava l'arme, stette nel tempo di costui serrato, che non bisognò mandare armata fuori. Vivè Ottaviano dopo la natività di Cristo anni quattordici.</p>
<p>Dopo Ottaviano fu imperadore Tiberio, sotto lo quale fue crocifisso Cristo benedetto; e però dice l'autore di questo Tiberio che quello che fe', fue di tanta eccellenzia, che ciò ch'era fatto per lo imperio da lì indrieto, e ciò che da Tiberio innanzi similemente era fatto per lo imperio, a comparazione era poco e scuro. E questo intende che fue la morte di Cristo, per la quale l'ira che era per lo peccato di Adam da Dio all'umana generazione fu evacuata.</p>
<p>Dopo Tiberio fue imperadore Calligola, dopo Calligola Claudio, dopo Claudio Nerone, dopo Nerone Galba, dopo Galba Vespasiano, dopo Vespasiano Tito. A questo Tito si ribellò tutto lo popolo de' Giudei e Ierusalem, per la quale ribellazione Tito andò làe, e prese la terra per forza e disperse tutti li Giudei, ed ebbeli in tanto dispregio che così com'elli comperonno Cristo trenta danari, così di loro furono dati XXX per uno danaio; e così questo Tito fe' la vendetta delli Giudei, li quali fecero in Cristo la vendetta del peccato di Adam. Fu nelli anni di Cristo LXXXI.</p>
<p>Dopo Tito fu imperadore Domiziano, dopo Domiziano Nerva, dopo Nerva Traiano, del quale è fatto menzione nel X capitolo del Purgatorio, e fue negli anni di Cristo C; dopo Traiano fu Adriano, dopo Adriano fue Antonio, dopo Antonio fue Marco Aurelio, poi fue Comodo, poi fue Elio, poi fue Antonio Caracalla, poi fue Acrino, poi fue Antonio, poi fue Alessandro, poi fue Massimiano, poi fue Gordiano, poi Filippo, e questo fue lo primo imperadore cristiano, e fue nelli anni <emph>Domini</emph> CCXLV. Poi fue Decio, poi fue Gallo, poi fue Valeriano, poi fue Claudio, poi fue Aureliano, poi fue Tacito, poi fue Probo, poi fue Fioriano, poi fue Costantino, anni di Cristo CCCXI lo quale dotò la Chiesa delle giurisdizioni temporali, essendo sommo pastore san Silvestro, e per reverenzia del papa lasciolli Roma e andò ad edificare Costantinopoli, lo quale è il principio di Grecia. Dopo Costantino fue imperadore Costantino secondo, poi fue Giuliano, poi fue Giubinano, poi fue Valentiniano, poi fue Valente, poi Graziano, poi Teodosio, poi fue Arcadio, poi Onorio, poi Teodosio secondo, poi fue Marziano, poi fue Leone, nel cui tempo i Veneziani addussono lo corpo di san Marco a Vinegia; fue negli anni di Cristo 458. Poi fue imperadore Zeno, poi Anastasio, poi fue Giustino, poi fue Giustiniano negli anni di Cristo 527, e questo si è quello che l'autore introduce nel presente capitolo a parlare. Questo Giustiniano recompilò tutte le leggi, le quali erano tanto confusemente scritte, e non ordinate, che del vero per tale scrittura nulla si sapea. E fue sì adatto e disposto a questa ovra, che abbandonava per essa l'officio della spada, e commettella in sua vita a Belisario suo patrizio, lo quale Belisario conquistò Persia, Iudea e Africa a Giustiniano, poi venne in Italia e trovò li Goti che avevano preso tutto, e assediavano Roma. Questo Belisario vigorosamente ebbe la vittoria, e tutti li disperse, ma non con poche battaglie; infine menò a Costantinopoli lo re de' Goti preso e presentollo a Giustiniano. Dopo Giustiniano fue imperadore Giustino, dopo Giustino Liberio, poi fue Marizio, poi fue Foca, poi fue Eraclio, poi fue Costantino terzo, poi fue Costantino quarto, poi fue Giustiniano secondo, poi fue Lione, poi fue Tiberio secondo, poi fue Giustiniano preditto secondo che fue cacciato dallo imperio, e sì lo racquistò, poi fue Filippo secondo, poi Anastagio, poi Teodosio, poi fue Leone terzo, poi fue Costantino quinto; fue questo negli anni <emph>Domini</emph> 744, al cui tempo fue Stefano secondo di nazione romana, il quale traslatò lo imperio di Grecia in Francia, e fenne allora una Decretale, la quale comincia: <emph>Venerabilem</emph>, nella quale si contiene come al sommo pastore si appartiene di esaminare lo imperadore della fede cristiana, e come trovandolo dritto e fedele, lo dee confermare. Poi fue imperadore Costantino sesto padre di Pipino re di Francia, poi fue Leone figliuolo del detto Costantino, e fratello del ditto Pipino, poi fue Costantino settimo figliuolo del detto Leone, poi fue Carlo Magno, anni Domini 831, lo quale essendo re di Francia e li Lombardi assediando Roma con uno suo re nome Desiderio, a prego di papa Adriano venne a soccorrere Roma. Dopo tale vittoria, cioè vinti i Longobardi fue fatto imperadore, e aggiunse alla Chiesa molto della temporale giurisdizione confermando quella che per li suoi predecessori era confermata. Poi fue imperadore Lodovico figliuolo del ditto Carlo Magno; questo ebbe molte avversitadi, e cadde in contumacia della santa Chiesa, sì che fue translatato lo imperio di Francia in Alamagna, anni <emph>Domini</emph> 855, perchè i Saracini vennero a Roma, i Franceschi non lo aiutavano, sì che il sommo pastore promettè che chi l'aiutasse a difendere, elli li darebbe l'onore della sedia imperiale. Allora li Alamanni compunti sì da mantenere la fede cristiana, e sì da acquistare tale onore, andonno là e vigorosamente misono in sconfitta li Saracini, e ricoveronno tutto quello che per li predetti li era stato tolto. Fue Lottieri lo primo imperadore todesco, dopo Lottieri fue Lodovico suo figliuolo, poi fue Carlo figliuolo del detto Lodovico, poi fue Carlo terzo, lo quale possedette Alamagna e Francia, poi fue Arnolfo, poi fue Lodovico terzo. Dal tempo di costui innanzi era eletto quando da Alamagna e quando di Francia e quando d'Italia imperadore, tutto che la elezione fosse in Alamagna, e questo addivenne perchè in Alamagna mancò buoni uomini, i Franceschi erano cattivi e non poteano difendere Roma da' Longobardi o Pugliesi. Poi fue Berlinghieri, poi fue Corrado, poi fue Berlinghieri secondo, poi fue Arrigo, poi fue Berlinghieri terzo, poi fue Lottieri, poi Berlinghieri quarto, poi fue Otto d'Alamagna, anni <emph>Domini</emph> 977, nel cui tempo fue due papi, poi fue un altro Otto, poi fue lo terzo Otto, nel cui tempo funno ordinati li elettori delli imperadori, cioè l'arcivescovo di Magonza, l'arcivescovo di Trevi, l'arcivescovo di Cologna, marchese di Brandiburgo, lo conte Paladino, lo duca di Sassonia e lo re di Boemia, e per questi sette si dee fare la elezione. Poi fue imperadore Enrico, e poi Corrado figliuolo del detto Enrico, e poi un altro Enrico figliuolo di Corrado predetto e poi Enrico, e poi Corrado e poi Enrico, poi fue Lottieri, poi fue Currado, poi fue Federico primo, anni <emph>Domini</emph> MCLII, poi fue Enrico quinto, poi fue Otto di Sassonia, poi fue Federico secondo, anni <emph>Domini</emph> MCCXXII. Questo fue disposto per papa Innocenzio; ebbe costui uno figliuolo legittimo nome Currado, fèllo re di Alamagna. Ebbe poi due figliuoli naturali, cioè lo re Manfredi di Cicilia e lo re Enzo, che presono li Bolognesi. Poi nel MCCLX, Curradino figliuolo del ditto re Currado venne a Roma, poi andò in Puglia contra lo re Carlo, lìe dopo molte battaglie fue soperchiato dal ditto re Carlo. Da questo Curradino innanzi li pastori della Chiesa hanno vietato quanto hanno possuto che imperio non sia. Poi nel MCCCX venne Enrico Conte di Lusimborgo, e andò a Roma, e fue coronato da papa Clemente quinto della imperiale corona e giurisdizione. Al quale Enrico fue molto contraditto per lo re Roberto di Puglia e per la parte appellata Guelfa di Italia. Circa la qual cosa si è da sapere che da poi che li pastori si misono in quore di volere che la sedia dello imperio vacasse, tutte quelle condizioni di persone che hanno voluto essere contro lo imperio, elli hanno raccolte, e quelli hanno favoreggiati, e s'elli è trovato alcuno traditore della corona, incontanente elli l'hanno benedetto e impostoli come questo è di parte di Chiesa, e ha tanto moltiplicato e raunato per la fragilità umana disposta più a peccare che a viver dritto sua parte che quasi ogni italiano n'è impegato; lo quale modo non è senza peccato prima a dividere la congregazione de' fedeli e fare parte di quello pane quotidiano che per li fedeli fu ed è domandato a quello che tale orazione costituì, cioè Cristo, Matteo VI: <emph>Panem nostrum cotidianum da nobis</emph> etc.; secondo a mischiare nella santa Madre Ecclesia cattolica romana appetiti inordinati come per superare lo prossimo, far della fede tra li fedeli parte; terzo a vietare la detta monarchia che sì com'è ditto, per li grandi miracoli che Dio ha fatti per lo santo segno dello imperio, possiamo conoscere tale sedia essere di ragione e <emph>per consequens</emph> volontà del Creatore, la qual parte di Chiesa <emph>nomine non re</emph>, assunse poi nome Guelfa, sì come qua innanzi apparirà nel XXVII capitolo. Or delli sudditi allo imperio si è poi partito uno sciame, li quali vinti da disordinato appetito simili alli guelfi per volere li suoi inimici superare s'hanno messo nome parte di imperio, lo quale poi, sì come diremo in lo preditto capitolo XXVII qua innanzi, si chiamano Ghibellini, li quali non fanno senza peccato sua parte prima che fanno della sedia imperiale (la quale non piega ad alcuna parte se non come giustizia e ragione vuole) parte, e assume per nome parte d'imperio avendo lo suo intento a disordinato fine disposto, sì come è ditto, a soperchiare lo prossimo; secondo non basta che vuoleno vituperare l'imperiale nitiditade o chiarezza, ma diventano presuntuosi contra li pastori della Chiesa; terzo per tale presunzione e irriverenzia diventano infedeli non temendo nè escomunicazioni, nè altri processi ecclesiastici. Onde male faceano li guelfi ad opporsi allo imperio e alli suoi prossimi, e ad impiegare la santità della Chiesa con parte, e male fanno i ghibellini ad impiegare lo imperio di parte ad odiare lo prossimo, e ad essere presuntuosi e irriverenti alli pastori ecclesiastici. Se in la Chiesa può esser mali pastori qua innanzi per lo detto dell'autore apparirà.</p>
<p>Veduto questo, chiaro appare le quattro parti del presente capitolo, cioè che Giustiniano imperadore, che l'autore introduce a parlare, resse la sedia imperiale sotto lo segno dell'aquila nelli anni di Cristo 527, e fue successore di Costantino, lo quale portò la sedia imperiale in Grecia sotto lo santo segno dell'aquila imperiale; poi come esso Giustiniano fu quello che corresse le leggi, e misele nelli volumi ordinatamente come Istituta, Codice, Digesto nuovo, Digesto vecchio, Autentica e Inforzato. Ancora appare come per le preditte cose, i guelfi e i ghibellini non senza peccato usano sue parti, e anco come quelli della casa di Francia, che signoreggiano in Puglia, li quali si fanno principali contra l'imperio, non usa suo intento senza vizioso appetito e questo chiaro si può arguire dallo universale al particolare che se ogni che contradice allo imperio pecca, Socrate che contradice allo imperio cagge in tale difetto.</p>
<p>Alla quinta cosa che tocca l'autore si è da sapere che Ramondo Berlinghieri conte di Provenza si trovò avere quattro figliuole femmine e nullo erede maschio; avea uno castaldo universale nome Romeo, del quale si ignora la parentela, lo quale Romeo, savio e provveduto la ragione del contado non lasciò discadere in ruina, e tanto sufficiente fue e liale, che là dove ogni altro castaldo assegna lo numero di X, questi assegnò XII, quasi dica: la integritade e oltra. Sopratutto questo avea tanta fede al suo signore che per sua opera lo ditto conte fe' delle dette quattro sue figliuole quattro reali parentadi, l'una allo re di Francia, la seconda al re Carlo primo di Puglia, la terza al re d'Inghilterra, la quarta al re di Ragona. In processo di tempo perchè tenea bene la ragione del contado, li sudditi l'odiavano, sì come per fragilitade umana si odia ogni regolatore; fue accusato al Conte che elli tollea alli sudditi del contado, e acquistava a sè proprio. Onde lo conte sodutto da tali accuse, ebbe questo Romeo in secreto, e disseli: tu se' stato mio castaldo grande tempo, e non m'hai mostrato mai alcuna ragione della intrata e della spesa, e però metteti in ordine ch'io intenda di vederla. Romeo udito questo non senza turbazione lo potèo portare considerando la pura fede ch'avea portata a suo signore, ma pure volle che sua vertude apparisse; trovò sue scritture e ad integritade e oltra li mostròe, poi disse: Signore, io non intendo d'essere più tuo officiale, io non addussi in tua corte che possa apparire nulla, così nulla me ne voglio portare. Tolse una schiavina e uno bordone, e partissi del contado nella estremitade della povertade, e come fosse poi sua vita l'autore lo commenda come appare nel testo. Poi in processo di tempo la ereditade rimase in la casa di Francia, li quali hanno sì pagati e condotti li Provenzali, che è stata giusta vendetta del peccato che commisono accusando lo ditto Romeo falsamente apresso li loro peccati. E però dice l'autore: dessi <emph>non hanno riso</emph>, cioè hanno pianto per pena.</p>
<p>Or è da sapere che l'autore in questo pianeto di Mercurio pone persone utili alla comunità per modo di provvidenzia fondata in scrittura. La quale allegoria hae a significare che la giustizia e benignità divina remunera ogni merito che se 'l partiene alla universalità, come fu di Giustiniano per le leggi, quale se li partiene alla singolaritade, come fue del detto Romeo per lo bene di Ramondo Berlinghieri conte di Probenza.</p>
<p>Veduto brevemente la intenzione quanto si puòe dello autore, si è da esponere lo testo acciò che nulla oscuro possa impedire</p></div3>
<div3><head>vv. 1-3</head>
<p><emph>Posciachè Costantin</emph>, cioè dopo lo tempo che Costantino resse la cattedra imperiale.</p>
<p><add resp="ed">1</add> <emph>L'aquila volse</emph>, cioè l'insegna dello imperio, la quale di Grecia venne in Italia, cioè da levante a ponente.</p>
<p><add resp="ed">2</add> Cioè esso Costantino lo portò di Italia in Grecia, com'è detto, che è contra lo corso del cielo, che è da levante in ponente.</p>
<p><add resp="ed">3</add> Cioè drieto ad Eneas, lo quale addusse tale aquila di Troia in Italia. Chiaro appare che Eneas tolse Lavina figliuola del re Latino, per la quale succedette nel reame di Italia</p></div3>
<div3><head>vv. 4-6</head>
<p>Cioè che lo imperio stette in Costantinopoli da Costantino, che fue, com'è ditto, anni di Cristo.... fino a Costantino quinto, lo quale fue negli anni di Cristo.... e così fue anni 433, che lo imperio fue poi traslatato in Francia.</p>
<p><add resp="ed">4</add> Cioè l'aquila imperiale, e dice <emph>di Dio</emph> che sì come speculando si diviene in uno signore universale, così speculando si viene ad una signoria temporale, la quale l'autore intende essere lo imperio.</p>
<p><add resp="ed">5</add> Cioè in Costantinopoli.</p>
<p><add resp="ed">6</add> Cioè ch'esso Costantinopoli è vicino allo luogo dove fue la città di Troia, che era parte in montagna e parte in piano, della quale cittade Eneas addusse tale armadure in Italia</p></div3>
<div3><head>vv. 7-9</head>
<p>Cioè lo mondo fue retto dallo imperio sotto tale insegna d'aquila sì di imperadore a imperadore che l'officio pervenne a Giustiniano; e però disse: <emph>in su la mia pervenne</emph>, cioè ch'essa aquila venne in su la mia mano, e fui portatore di quella e dello officio</p></div3>
<div3><head>vv. 10-12</head>
<p>Qui è da notare che per le grandi vittorie che per lo ditto officio dello imperio da Dio funno concedute a Cesare per eccellenzia, ciascuno imperadore s'hae poi fatto chiamare Cesare, sì che altro in questi successori di Cesare non è a dire Cesare se non trionfatore.</p>
<p><add resp="ed">12</add> Cioè corressi le leggi, e di quelle trassi lo troppo, cioè lo superfluo. Cioè quelle colorazioni che per li rettorici lì erano messe; e questo era che alcuni aveano parlato per versi, alcuni per metafore e similitudini, le quali non meno erano ad intendere la litteratura di tali leggi come la legge, overo lo vero di tale legge</p></div3>
<div3><head>vv. 13-18</head>
<p>Qui palesa come Giustiniano non era cristiano e che non vedeva o tenea la incarnazione del Figliuolo di Dio, ma per predicazione di santo Agabito, lo quale fue sommo pastore nel preditto tempo, divenne cristiano, e allora credè e cognoscè Dio essere vero Dio e vero uomo, e credette a tutti li articoli della fede, ed essendo cristiano sì si mise a fare la preditta opera delle leggi</p></div3>
<div3><head>vv. 19-21</head>
<p>Cioè allora ebbi fede, ma ora sono certo ch'io già credetti, ed egli è chiaro così come a te, autore, o agli altri mondani è questa proposizione vera <emph>de quolibet esse vel non esse contradictio verificatur</emph></p></div3>
<div3><head>vv. 22-24</head>
<p><add resp="ed">22</add> Cioè tosto com'io fui nella congregazione delli fedeli la quale è la Chiesa.</p>
<p><add resp="ed">23</add> Chiaro appare che fue la correzione delle leggi, alla quale fue tutto attento</p></div3>
<div3><head>vv. 25-27</head>
<p><add resp="ed">25</add> Questo fue Belisario patrizio, al quale lo ditto Giustiniano commise lo officio delle armi.</p>
<p><add resp="ed">26</add> Cioè che fue molto vittorioso in sue battaglie.</p>
<p><add resp="ed">27</add> Cioè per l'argomento preditto si può concludere che fu volontà di Dio</p></div3>
<div3><head>vv. 28-30</head>
<p>Che sì come appare nel precedente capitolo l'autore lo domandò chi elli era, e perchè era nella spera di Mercurio quando disse: <emph>Ma non so chi tu se', nè perchè aggi, Anima degna, il grado della spera, Che si vela a' mortai con gli altrui raggi</emph>. Ora gli è risposto ch'egli è Giustiniano imperadore, e perchè fue attento a scrittura, sì sta nella spera di Mercurio sì come pianeto adatto a ciò.</p>
<p><add resp="ed">29</add> Qui vuole l'autore in persona di Giustiniano palesare la condizione della cattedra o corona imperiale, e <emph>transumptive</emph> poetando dice pure dal segno dell'aquila, che è l'arme dello imperio, com'è ditto.</p>
<p><add resp="ed">30</add> <emph>Alcuna giunta</emph>, cioè quello ch'io ora dirò, sarà giunta alla risposta di tua dimanda</p></div3>
<div3><head>vv. 31-33</head>
<p>Ecco la ragione che muove l'autore a trattare di ciò; la quale è di redarguire li guelfi, che si oppognono allo imperio, e redargue li ghibellini che lo assumeno sotto nome di parte</p></div3>
<div3><head>vv. 34-36</head>
<p><add resp="ed">34</add> Cioè l'opera sua manifesta di sua dignità, come appare.</p>
<p><add resp="ed">35</add> <emph>E cominciò</emph>, cioè dalla pugna ch'ebbe Eneas contra Turno per lo reame di Italia, nelli quali morì fra gli altri dalla parte di Enea, com'è detto, Pallante</p></div3>
<div3><head>vv. 37-39</head>
<p><add resp="ed">37</add> Cioè in quella terra principale, ove lo re Latino faceva la sua dimora, e poi Eneas siccome successore nel ditto reame.</p>
<p><add resp="ed">39</add> Cioè quelli tre pugilli per parte che combatterono per li Albani e per li Romani per la giurisdizione, com'è detto</p></div3>
<div3><head>vv. 40-42</head>
<p>Cioè da Romolo che violentò le Sabine, e avenle con li suoi a sue moglieri, infino a Tarquinio Superbo, che fue per successione, com'è ditto, lo settimo re, e fue cacciato perchè il figliuolo violentò Lucrezia; cioè ch'esso segnò, cioè la signoria, conquistò e fece suddite a sè tutte sue vicinanze.</p>
<p><add resp="ed">42</add> Cioè al tempo che Roma si resse a senatori e non da regi; supple: grandi vittorie</p></div3>
<div3><head>vv. 43-45</head>
<p>Cioè contra quello duce de' Gallici che tanto guerriero con li Romani, com'è ditto.</p>
<p><add resp="ed">44</add> Questo fue un duca de' Greci, il quale venne in aiutorio a quelli di Taranto di Puglia, che si ribellonno a Roma lo quale fe' grande danno alli Romani; infine li mandonno Fabrizio contra per dittatore, lo quale dopo molte sconfitte lo ripinse in Grecia, e perseguendolo sì 'l condusse a morte. Chiaro appare per le istorie romane sì di Sallustio come degli altri istoriografi, che di ciò hanno voluto per loro scritture farne memoria.</p>
<p><add resp="ed">45</add> Cioè quello casato di Roma appellato Torquati. <emph>E Quinzio</emph>, questo è un altro casato disceso da Cincinnato, il quale era, com'è ditto, lavoratore di terra, ed era negligente a pettinar suo cirro, cioè sua zazzera, che fe' molto d'arme nel preditto tempo e contra i Franceschi e contra i Pugliesi, ond'è appellato quello valente, che da lui discese, Quinzio Cincinnato</p></div3>
<div3><head>vv. 46-48</head>
<p>Simile sono parentadi romani, li quali sotto lo preditto segno dell'aquila vittorionno e subiugarono molte parti e però dice: <emph>Ebber la fama</emph>, cioè tali vittorie.</p>
<p><add resp="ed">48</add> <emph>Che volontier</emph>, qui è da sapere che li antichi usavano d'ungere di mirra li corpi morti, ch'elli voleano che si conservassono, sì come li moderni usano d'imbalsamare: onde l'autore volendo conservare la ditta fama del Romano imperio sì la descrive nel presente capitolo, e dice: <emph>la fama che volontier mirro</emph>, cioè ungo di tale mirra, che la conserverà per lo tempo futuro</p></div3>
<div3><head>vv. 49-51</head>
<p>Chiaro appare, com'è detto, della pugna ch'ebbono li Romani contra Annibale re d'Africa.</p>
<p><add resp="ed">51</add> Qui apostrofa l'autore a Po, cioè a quel fiume di Lombardia che ha nome Po, e dice: <emph>L'alpestre rocce</emph>, cioè quelle montagne, delle quali tu nasci o metti in letto tua scoladura funno passate da Annibal preditto e da sua gente per venire a Roma, le quali montagne sono in Italia appellate Monte Apennino</p></div3>
<div3><head>vv. 52-54</head>
<p>Cioè che Scipione e Pompeio trionfò sotto tale segno d'aquila; e dice <emph>giovanetti</emph> a commendazione di quelli, imperquello che era una tale legge in Roma che nullo potesse avere trionfo che se non avesse passato XXX anni, salvo se espressamente non si vedesse certa prova; onde Scipione e Pompeio essendo di XXVIII anni fenno tali certezze al popolo che funno permessi ad acquistare trionfi, e andò Pompeio in oriente, e Scipione in ostro.</p>
<p><add resp="ed">53</add> <emph>Ed a quel colle</emph>, cioè a Fiesole, lo quale è sopra Fiorenza, e fue infine distrutta per la pugna dal segno dell'aquila che preseno i Fiesolani contra i Romani per Catilina</p></div3>
<div3><head>vv. 55-57</head>
<p>Cioè quando Dio volse che la detta monarchia tornasse a Roma, cioè che fosse uno principio come era uno principato, lo quale modo è sereno, cioè senza alcuna oscuritade.</p>
<p><add resp="ed">57</add> Cioè esso a Cesare portando lo detto segno d'imperio, conquistò tutta Gallia, Provenza, Inghilterra, Spagna ed Allemagna con tutte parti orientali di Europa, com'è detto</p></div3>
<div3><head>vv. 58-60</head>
<p><add resp="ed">58</add> Cioè quel fiume che è in principio di Provenza infino al Reno, che è fiume di Gallia.</p>
<p><add resp="ed">59</add> Questi sono tutti nomi di fiumi tra lo ditto Varo e il Reno preditto; quasi a dire: in questi termini fe' Cesare di dismisurate battaglie, e vinse grandi pugne.</p>
<p><add resp="ed">60</add> <emph>E ogni valle</emph>, cioè conquistando tutto quello territorio che mette in quello fiume appellato Rodano</p></div3>
<div3><head>vv. 61-63</head>
<p>Infino a qui avea fatto Cesare per li Romani, e sì com'è ditto elli li vietavano suo trionfo, onde d'allora innanzi fe' sotto tale segno per sè, e quello fue quando era tornato da Gallia, ed era venuto a Ravenna, che è in Romagna.</p>
<p><add resp="ed">62</add> Cioè quello fiume che è tra Ravenna ed Arimino.</p>
<p><add resp="ed">63</add> Quasi dica: fe' miracolose cose, e nel mondo in suo servigio funno di grandi segni</p></div3>
<div3><head>vv. 64-66</head>
<p>Cioè quando andò ad assedio a Marsiglia e poi in Ispagna, com'è detto. <add resp="ed">64</add> <emph>Stuolo</emph>, tanto è a dire come oste o congregazione.</p>
<p><add resp="ed">66</add> Fiume che in Egitto mette in mare, e dice <emph>caldo</emph> perchè nasce in oriente.</p>
<p>Per Pompeio, che in quella parte fu morto, come è ditto</p></div3>
<div3><head>vv. 67-69</head>
<p><emph>Antandro e Simoenta</emph>. E questi sono fiumi in Grecia.</p>
<p><add resp="ed">68</add> Cioè anco lo luogo, dove fue la città di Troia, vedette segno d'aquila trionfare.</p>
<p><add resp="ed">69</add> <emph>E mal per Tolommeo</emph>, fue tolto del reame di Egitto, e rimessoli Cleopatra sua sorore</p></div3>
<div3><head>vv. 70-72</head>
<p><add resp="ed">70</add> Cioè esso segno d'aquila d'oriente scese nelle parti d'Africa nel reame di Iuba folgorando e sottomettendo a sua signoria tutta gente.</p>
<p><add resp="ed">71</add> Cioè che vinta Africa tornò in Spagna, ov'erano scampati i figliuoli di Pompeio e quelli sottomise a sua signoria, l'uno per morte, l'altro cacciò, com'è ditto; e però dice: ello si volse nel vostro occidente, cioè Europa, là dove 'l sentio essere, supple, la Pompeiana tuba, cioè la tromba delli figliuoli di Pompeio</p></div3>
<div3><head>vv. 73-75</head>
<p>Poichè lo autore ha detto breve delle pugne che ha vinto lo segno dell'aquila in mano a Cesare, qui comincia a palesare quello che ditto segno fe' in mano di Ottaviano imperadore il quale fue secondo da Cesare. <add resp="ed">73</add> <emph>Baiulo</emph>, tanto è a dire quanto portatore. Sì che Ottaviano fue lo secondo portatore dell'aquila sotto questo particolare nome Imperadore, che, sì come è detto, per la legge non usava essere re in Roma per lo disordine di Tarquino, Cesare vogliendo pure che in uno si cognoscesse l'onore della monarchia, assunse prima questo nome di Imperadore.</p>
<p><add resp="ed">74</add> Cioè che questi due funno morti da Ottaviano imperquello che essi furono contra Cesare suo benifattore e condusselo a morte, e però sì come traditori in special modo li punisce in lo XXXIV capitolo dello Inferno</p></div3>
<div3><head>vv. 76-78</head>
<p>Cioè ch'essa come disperata s'ancise, e così ancora sta nel tribolo infernale.</p>
<p><add resp="ed">77</add> Cioè essa col marito perseguìta da Ottaviano; lo marito fue morto, essa con lo colubro s'ancise, cioè con quella spezia di serpente nome Colubro.</p>
<p><add resp="ed">78</add> Cioè consumevole od arida, senza ogni umido vivificativo di calore naturale, e per altro non dice <emph>atra</emph> se non consumativo modo</p></div3>
<div3><head>vv. 79-81</head>
<p>Cioè con Ottaviano secondo portatore del segno preditto mettè in subiezione tutte parti orientali, le quali intende per lo <emph>lito rubro</emph>, cioè per lo mare Rosso.</p>
<p><add resp="ed">80</add> Cioè ch'esso segno vittorioso e Ottaviano ebbono lo mondo tutto a subiezione sua con pacifico volere.</p>
<p><add resp="ed">81</add> Chiaro appare per quello che è detto del palazzo dell'arme. <emph>Delubro</emph>, tanto è come templo di santificazione</p></div3>
<div3><head>vv. 82-90</head>
<p>Detto delli affari dell'aquila sì in mano di Cesare come in mano d'Ottaviano, or vuole palesare quello che fece in mano di Tiberio, che fue terzo imperadore sì come è detto. Dice che ciò che avea fatto la detta aquila e tutto ciò che avea a fare in li successori di Tiberio, tutto era scuro quasi nulla a comparazione di quello, che in mano a Tiberio fece cioè ch'esso Tiberio fece la vendetta del peccato di Adam, cioè sotto lo imperio di Tiberio fue morto e crocifisso Cristo per la quale morte, come più volte è detto, fue reconciliata la specia umana con lo Creatore. E però dice Giustiniano: la divina giustizia, la quale mi spira, concedèo all'aquila essendo in mano del terzo Cesare, cioè Tiberio, di fare vendetta gloriosa dell'ira sua; supple: di Dio</p></div3>
<div3><head>vv. 91-93</head>
<p>Cioè mo sta attento, lettore, allo replicare ch'io faccio di questo vocabolo <emph>vendetta</emph>, che poichè l'aquila in processo di tempo fue portata da Tito imperatore, ella fe' vendetta della vendetta predetta, cioè ch'esso Tito disperso li Giudei, e prese Ierusalem, li quali funno quelli che crocifissero Cristo. Onde sotto lo ditto segno dell'aquila fue vendicata la ingiuria che feciono li Giudei della persona di Cristo, e così fu vendetta di vendetta</p></div3>
<div3><head>vv. 94-96</head>
<p>Cioè quando i Longobardi sorsono contra la Chiesa di Roma, esso segno d'aquila portato da Carlo Magno, che in quello tempo fue imperatore, la soccorse, cioè la Chiesa e la città di Roma</p></div3>
<div3><head>vv. 97-99</head>
<p>Cioè delli pastori della Chiesa che contradiceno e non lascionno essere imperio, e fanno parte guelfa, e li nemici fanno parte ghibellina</p></div3>
<div3><head>vv. 100-102</head>
<p>Cioè all'aquila imperiale.</p>
<p><add resp="ed">100</add> <emph>Gigli gialli</emph>, cioè l'arme della casa di Francia.</p>
<p><add resp="ed">101</add> Cioè mette contrario, e questi sono li guelfi. <emph>L'altro appropria</emph>, cioè li ghibellini s'appropriano la detta aquila che è segno pubblico e giusto a parte.</p>
<p><add resp="ed">102</add> E però che tali falli sono in peccato eguali, sì non è facile e senza briga a giudicare qual più pecca o li Guelfi o li ghibellini</p></div3>
<div3><head>vv. 103-108</head>
<p>Cioè che non segue l'aquila che parteggia.</p>
<p><add resp="ed">106</add> Cioè non siano presuntuosi quelli Carli di Puglia contra l'aquila, che, com'è detto, ella ha tritata la superbia di maggiori lioni di loro, tutto che essi Carli abbiano con loro per compagnia parte guelfa</p></div3>
<div3><head>vv. 109-111</head>
<p>Cioè l'agresto che mangiano li padri fa spadire li denti alli figliuoli, e però se li antecessori di quelli Carli fenno mai contra, di leggieri potrebbe avvenire che in essi si roborerebbe la vendetta</p></div3>
<div3><head>vv. 112-114</head>
<p>Cioè Mercurio, nella quale l'autore colloca quelli, che hanno merito nel mondo avendo buona fama</p></div3>
<div3><head>vv. 115-126</head>
<p>Or qui l'autore risponde ad una tacita questione, cioè che quelli che hanno acquistato in prima vita lo sito della stella sono diversi, adunque diverso dovrebbero essere sortiti. E risponde così: nella nostra beatitudine è tale commensurazione al merito, che sempre li vedemo eguale, e però la viva giustizia ciò ne mostra se 'l nostro appetito ad altro torcesse e tiene sì ferma che mai dal suo volere non ci torcemo; onde perch'ello sia uno medesimo luogo, la gloria è diversa secondo più e meno merito. E però concludendo dice: sì come diverse voci, cioè gravi e acute costituiscono una melodia dolce e soave, così in uno luogo glorioso sono diversi scanni, li quali gloriando la celestiale circolazione adornano</p></div3>
<div3><head>vv. 127-129</head>
<p><add resp="ed">127</add> Cioè in Mercurio preditto.</p>
<p><add resp="ed">128</add> Cioè è glorificata l'anima di Romeo, la cui opera grande male fue gradita dal conte di Provenza</p></div3>
<div3><head>vv. 130-132</head>
<p><add resp="ed">130</add> Cioè che accusando lo scaccionno.</p>
<p><add resp="ed">131</add> Cioè ch'esso Romeo li tolse quello che era ragione; ma quelli della casa di Francia, che hanno succeduto in lo contado, li han tolto la polpa e l'osso</p></div3>
<div3><head>vv. 133-135</head>
<p>Cioè lo conte di Provenza nome Ramondo Berlinghiero ebbe per lo trattato di Romeo quattro figliuole reine com'è detto</p></div3>
<div3><head>vv. 136-138</head>
<p>Cioè le accuse mosseno lo conte a domandare a Romeo ragione.</p>
<p><add resp="ed">137</add> <emph>A questo giusto</emph>, cioè Romeo li assegnò XII per X</p></div3>
<div3><head>vv. 140-142</head>
<p><add resp="ed">140</add> <emph>E s'el mondo</emph>, cioè sua pazienzia.</p>
<p><add resp="ed">142</add> <emph>Assai lo loda</emph>, cioè che è degno di maggiore lode.</p>
<p>E qui termina lo sesto capitolo.</p></div3></div2>

<div2><head>VII</head>

<div3 n="Versi">
<lg rend="emph">
<l>Osanna sanctus Deus Sabaoth,</l>
<l>Superillustrans claritate tua</l>
<l>Felices ignes horum malahoth!.</l></lg>
<lg>
<l>Così, volgendosi alla nota sua,</l>
<l>Fu viso a me cantare essa sustanza,</l>
<l>Sopra la qual doppio lume s'addua:</l></lg>
<lg>
<l>Ed essa e l'altre mossero a sua danza,</l>
<l>E, quasi velocissime faville,</l>
<l>Mi si velâr di subita distanza.</l></lg>
<lg>
<l>Io dubitava, e dicea: Dille, dille,</l>
<l>Fra me, dille, diceva, alla mia donna</l>
<l>Che mi disseta con le dolci stille;</l></lg>
<lg>
<l>Ma quella reverenza che s'indonna</l>
<l>Di tutto me, pur per BE e per ICE,</l>
<l>Mi richinava come l'uom ch'assonna.</l></lg>
<lg>
<l>Poco sofferse me cotal Beatrice,</l>
<l>E cominciò, raggiandomi d'un riso</l>
<l>Tal, che nel fuoco farìa l'uom felice:</l></lg>
<lg>
<l>Secondo mio infallibile avviso,</l>
<l>Come giusta vendetta giustamente</l>
<l>Punita fosse, t'hai in pensier miso:</l></lg>
<lg>
<l>Ma io ti solverò tosto la mente:</l>
<l>E tu ascolta, che le mie parole</l>
<l>Di gran sentenzia ti faran presente.</l></lg>
<lg>
<l>Per non soffrire alla virtù che vuole</l>
<l>Freno a suo prode, quell'uom che non nacque</l>
<l>Dannando sè, dannò tutta sua prole;</l></lg>
<lg>
<l>Onde l'umana spezie inferma giacque</l>
<l>Giù per secoli molti in grande errore,</l>
<l>Fin ch'al Verbo di Dio di scender piacque,</l></lg>
<lg>
<l>U' la natura, che dal suo fattore</l>
<l>S'era allungata, unìo a sè in persona</l>
<l>Con l'atto sol del suo eterno amore.</l></lg>
<lg>
<l>Or drizza il viso a quel ch'or si ragiona:</l>
<l>Questa natura al suo Fattore unita,</l>
<l>Qual fu creata, fu sincera e buona;</l></lg>
<lg>
<l>Ma per se stessa pur fu ella sbandita</l>
<l>Di Paradiso, perocchè si torse</l>
<l>Da via di verità e da sua vita.</l></lg>
<lg>
<l>La pena dunque che la croce porse,</l>
<l>S'alla natura assunta si misura,</l>
<l>Nulla giammai sì giustamente morse;</l></lg>
<lg>
<l>E così nulla fu di tanta ingiura,</l>
<l>Guardando alla persona che sofferse,</l>
<l>In che era contratta tal natura.</l></lg>
<lg>
<l>Però d'un atto uscîr cose diverse;</l>
<l>Ch'a Dio ed a' Giudei piacque una morte:</l>
<l>Per lei tremò la terra e il ciel s'aperse.</l></lg>
<lg>
<l>Non ti dee oramai parer più forte,</l>
<l>Quando si dice che giusta vendetta</l>
<l>Poscia vengiata fu da giusta corte.</l></lg>
<lg>
<l>Ma i' veggi' or la tua mente ristretta</l>
<l>Di pensiero in pensier dentro ad un nodo,</l>
<l>Del qual con gran disio solver s'aspetta.</l></lg>
<lg>
<l>Tu dici: Ben discerno ciò ch'i' odo;</l>
<l>Ma, perchè Dio volesse, m'è occulto,</l>
<l>A nostra redenzion pur questo modo.</l></lg>
<lg>
<l>Questo decreto, frate, sta sepulto</l>
<l>Agli occhi di ciascuno, il cui ingegno</l>
<l>Nella fiamma d'amor non è adulto.</l></lg>
<lg>
<l>Veramente però ch'a questo segno</l>
<l>Molto si mira e poco si discerne,</l>
<l>Dirò perchè tal modo fu più degno.</l></lg>
<lg>
<l>La divina bontà, che da sè sperne</l>
<l>Ogni livore, ardendo in sè sfavilla</l>
<l>Sì, che dispiega le bellezze eterne.</l></lg>
<lg>
<l>Ciò che da lei senza mezzo distilla</l>
<l>Non ha poi fine, perchè non si muove</l>
<l>La sua imprenta, quand'ella sigilla.</l></lg>
<lg>
<l>Ciò che da essa sanza mezzo piove</l>
<l>Libero è tutto, perchè non soggiace</l>
<l>Alla virtude delle cose nuove.</l></lg>
<lg>
<l>Più l'è conforme, e però più le piace;</l>
<l>Chè l'ardor santo, ch'ogni cosa raggia,</l>
<l>Nella più simigliante è più vivace.</l></lg>
<lg>
<l>Di tutte queste cose s'avvantaggia</l>
<l>L'umana creatura, e, s'una manca,</l>
<l>Di sua nobilità convien che caggia.</l></lg>
<lg>
<l>Solo il peccato è quel che la disfranca,</l>
<l>E falla dissimìle al sommo bene,</l>
<l>Perchè del lume suo poco s'imbianca;</l></lg>
<lg>
<l>Ed in sua dignità mai non riviene,</l>
<l>Se non riempie dove colpa vota,</l>
<l>Contra mal dilettar con giuste pene.</l></lg>
<lg>
<l>Vostra natura, quando peccò <emph>tota</emph></l>
<l>Nel seme suo, da queste dignitadi,</l>
<l>Come di paradiso, fu remota;</l></lg>
<lg>
<l>Nè ricovrar poteansi, se tu badi</l>
<l>Ben sottilmente, per alcuna via,</l>
<l>Senza passar per un di questi guadi:</l></lg>
<lg>
<l>O che Dio solo per sua cortesìa</l>
<l>Dimesso avesse, o che l'uom per sè isso</l>
<l>Avesse satisfatto a sua follia.</l></lg>
<lg>
<l>Ficca mo l'occhio per entro l'abisso</l>
<l>Dell'eterno consiglio, quanto puoi</l>
<l>Al mio parlar distrettamente fisso.</l></lg>
<lg>
<l>Non potea l'uomo ne' termini suoi</l>
<l>Mai soddisfar, per non poter ir giuso</l>
<l>Con umiltate, obbediendo poi,</l></lg>
<lg>
<l>Quanto disubbidiendo intese ir suso,</l>
<l>E questa è la ragion perchè l'uom fue</l>
<l>Da poter soddisfar sè dischiuso.</l></lg>
<lg>
<l>Dunque a Dio convenìa con le vie sue</l>
<l>Riparar l'uomo a sua intera vita,</l>
<l>Dico con l'una o ver con ambedue.</l></lg>
<lg>
<l>Ma perchè l'ovra è tanto più gradita</l>
<l>Dall'operante, quanto più appresenta</l>
<l>Della bontà, del cuore ond'è uscita;</l></lg>
<lg>
<l>La divina bontà, che il mondo imprenta,</l>
<l>Di proceder per tutte le sue vie</l>
<l>A rilevarvi suso fu contenta;</l></lg>
<lg>
<l>Nè tra l'ultima notte e il primo die</l>
<l>Sì alto e sì magnifico processo,</l>
<l>O per l'una o per l'altro fue o fie.</l></lg>
<lg>
<l>Che più largo fu Dio a dar sè stesso</l>
<l>A far l'uom sufficiente a rilevarsi,</l>
<l>Che s'egli avesse sol da sè dimesso.</l></lg>
<lg>
<l>E tutti gli altri modi erano scarsi</l>
<l>Alla giustizia, se il Figliuol di Dio</l>
<l>Non fosse umiliato ad incarnarsi.</l></lg>
<lg>
<l>Or, per empierti bene ogni disio,</l>
<l>Ritorno a dichiarare in alcun loco,</l>
<l>Perchè tu veggi lì così com'io.</l></lg>
<lg>
<l>Tu dici: Io veggio l'aere, io veggio il foco,</l>
<l>L'acqua, e la terra, e tutte lor misture</l>
<l>Venire a corruzione, e durar poco;</l></lg>
<lg>
<l>E queste cose pur fur creature;</l>
<l>Perchè se ciò ch'ho detto è stato vero,</l>
<l>Esser dovrian da corruzion sicure.</l></lg>
<lg>
<l>Gli angeli, frate, e il paese sincero</l>
<l>Nel qual tu se', dir si posson creati,</l>
<l>Sì come sono, in loro essere intero;</l></lg>
<lg>
<l>Ma gli elementi che tu hai nomati,</l>
<l>E quelle cose che di lor si fanno,</l>
<l>Da creata virtù sono informati.</l></lg>
<lg>
<l>Creata fu la materia ch'egli hanno,</l>
<l>Creata fu la virtù informante</l>
<l>In queste stelle, ch'intorno a lor vanno.</l></lg>
<lg>
<l>L'anima d'ogni bruto e delle piante,</l>
<l>Di complession potenziata tira</l>
<l>Lo raggio e il moto delle luci sante.</l></lg>
<lg>
<l>Ma nostra vita senza mezzo spira</l>
<l>La somma beninanza, e la innamora</l>
<l>Di sè, sì che poi sempre la disira.</l></lg>
<lg>
<l>E quinci puoi argomentare ancora</l>
<l>Vostra resurrezion, se tu ripensi</l>
<l>Che l'umana carne fèssi allora,</l></lg>
<lg>
<l>Che li primi parenti intrambo fensi.</l></lg></div3>
<div3 n="Introduzione">
<p>Nel presente capitolo intende l'autore toccare VI cose. La prima poetando descrive la letizia che avevano le anime, che erano in lo pianeto di Mercurio, dello raziocinamento ch'avea fatto Giustiniano. Secondo tocca uno dubbio che li sorse nel quore per alcuno detto di Giustiniano preditto, cioè come possa esser giusta la vendetta che fe' Tito imperatore, dei Giudei, dato ch'essi facessono morire Cristo, la qual morte fue vendetta del peccato de' primi parenti, e fue esaltazione e riparazione della umana generazione; e solve lo detto dubbio. Terzo conclude come la imperiale giurisdizione è giusta corte ed hae giudiziaria podestate. Quarto tocca poichè piacque a Dio lo modo dello incarnare lo Verbo suo e poi morire per redenzione della umana generazione più che altro modo, e dichiaralo presupponendo alcune cose. Quinto dichiara alcuni dubbi che potrebbono surgere di tale presunzione, com'ha fatto. Sesto argomenta alle resurrezioni dei corpi morti dopo lo dì del giudicio; e così compie suo capitolo.</p>
<p>La prima chiaro appare nel testo e apparirà nella esposizione di quello.</p>
<p>Alla seconda cosa si è da sapere che, sì come appare nel precedente capitolo, l'autore nell'altre vittorie che descrive dell'aquila imperiale, si connumera quella vittoria ch'ebbe Tito imperadore averso lo popolo de' Giudei, lo quale sì li disperse che così com'elli vendenno Cristo per XXX denari, sì come tocca san Matteo nello evangelio, capitolo XXVI, che di loro fue venduto grandissima quantità a XXX per uno danaro, del quale è fatta menzione nel terzo capitolo del Purgatorio. Ora è lo dubbio s'ella fue giusta cosa e degna e convenevole la morte di Cristo per salvare la umana generazione, sì come scrisse santo Ioanni, capitolo terzo: <emph>Sicut Moyses exaltavit serpentem in deserto sic oportet exaltari filium hominis ut omnes qui credunt in eum non pereant sed habeant vitam eternam, quod quidem de exaltatione de cruce intelliget</emph> etc. Adunque come puote essere la vendetta giusta, che fe' Tito delli Giudei, li quali funno quelli che crocifissero Cristo; lo quale dubbio solve Beatrice in questo modo: Con ciò sia cosa che li primi parenti, cioè Adam e Eva, fossono disubbidienti a Dio, e non volessono sofferire quello freno ch'era sua perfezione, cioè di ubbidienzia sì furono cacciati di Paradiso, e occorseli tanta disgrazia che così come in istato di innocenzia elli sarebbono stati signori e dominatori di tutte creature, così per lo peccato caddero in tanta bassezza che ogni creatura li sottomise e dominò, e non solo pure essi ma tutti li suoi discendenti fine al tempo che Dio venne ad assumere carne umana e a fare la nostra redenzione, sì com'è detto, ora è da considerare nella persona di Cristo due nature: l'una la divina, la quale assunse l'umana; l'altra l'umana, la quale fu assunta della divina, sì come dice santo Augustino in libro <emph>De Fide ad Petrum</emph>: - <emph>Naturam servi in suam capit Deus ille, scilicet unigenitus est persona</emph> etc. Or se noi consideriamo la pena della morte di Cristo per rispetto alla umanità, la quale era caduta da grazia, com'è detto, e per quella morte era la redenzione, neuna, dice Beatrice, mai nè fu così necessaria, nè mai morte pena porse, cioè dolore, così giustamente. E per questo così fatto rispetto tiene l'autore che la morte di Cristo fosse vendetta giusta del peccato de' primi parenti. L'altra considerazione si è che se noi consideriamo la persona di Cristo, che è lo verbo incarnato, soffrire pena dalla croce, nulla ingiuria, nulla offesa fu mai tanto ingiusta, tanto offendevole come quella. Or dunque di questa morte si può considerare due cose; l'una lo piacere di Dio, che fue di redimere la umana generazione, e così la morte di Cristo fue giusta vendetta del peccato delli primi parenti. L'altra lo piacere delli Giudei che fu che Cristo morisse sulla croce, per lo quale ingiusto piacere se li seguì punizione, e questa fue quella che giustamente fue punita per Tito imperatore.</p>
<p>Alla terza cosa si è da sapere che, sì come prova Aristotile nella sua Politica, ragionevilemente lo mondo si dee reggere per uno principio, lo quale hae custodia e reggimento de' suoi sudditi ed è suo regolatore, e fue opinione dell'autore che tale principio, cioè li temporali reggimenti, fosse lo imperadore di Roma, sì come ello tratta nella sua Monarchia nella prima e nella seconda parte, e nominato tale imperio avere giurisdizione giudiziaria circa questi temporali si 'l prova tra gli altri modi in questo. La pena, che dee essere vendetta d'alcuno peccato, fu bisogno ch'ella sia imposta al paziente da persona che abbia autoritade, cioè da giudice ordinario, altrimenti quella pena non sarebbe vendetta, ma sarebbe ingiuria del paziente. La morte di Cristo, sì come è ditto, fue vendetta del peccato de' primi parenti e delli suoi discendenti, li quali erano tutti quelli del mondo, adunqua è bisogno ch'ella fosse commessa da giudice ordinario, lo quale giudice elli scrive essere in quello tempo Tiberio Cesare, ed essere suo vicario in Ierusalem Pilato. Adunque concludendo a proposito, la pena di Cristo fu vendetta dal vicario di Tiberio Cesare, ch'era imperadore di Roma, e così lo imperio hae giurisdizione giudicatoria e per lo avvenimento di Cristo roborata.</p>
<p>Alla quarta cosa si è da sapere che l'autore fae che Beatrice presuppone alcune cose alla responsione della dimanda, cioè perchè piacque a Dio lo modo della redenzione d'incarnare lo suo Verbo e poi morire. Le quali disposizioni sono queste: tutte le creature che sono al mondo in le sue diverse forme o elle procedono da Dio <emph>immediate</emph> senza alcuno mezzo come li angeli, le anime umane, e li cieli; o elle procedano da Dio <emph>mediante</emph> alcuna cosa, come li elementi, li animali bruti sensitivi, e' vegetativi, che procedano da Dio mediante li cieli. Quelle che precedono <emph>immediate</emph> sì sono eterne, e mai non si corrompeno; quelli che procedeno <emph>mediante</emph> li cieli secondo li movimenti di quelli si corrompeno e generano, e soggiunge che le predette cose eterne sono libere, cioè hanno libero arbitrio, puonno peccare e meritare; se meritano per quella benevolenzia s'assomigliano al suo Creatore e divegnono beate, se peccano dilungansi dal Creatore e caggiono in subiezione, sì com'è ditto di sopra, e mai non puonno tornare in grazia fino che la giustizia di Dio non è appieno satisfatta. Presupposito questo, chiaro appare che quando li primi parenti peccarono, elli caddono dalla dignità preditta, e divennero di liberi, sudditi. Or s'elli voleano ritornare in grazia, elli convenia essere in uno di questi due modi, o che Dio avesse rimessa la colpa con la pena per sua cortesia, o ciò potea fare perchè non era offesa d'alcuno, con ciò sia che ello è sommo Signore, che non si offendeva a persona privata nè a ben comune, e adesso partiene di rimettere li peccati, con ciò sia che li peccati sono contra di lui; l'altro modo si era che l'uomo per sè medesimo meritasse tanto ch'esso avesse per premio la pristina grazia; questo secondo modo era impossibile imperquello che, sì come è detto, elli è impossibile all'uomo senza la grazia di Dio, cioè per suoi naturali, acquistare quella beatitudine che è lo fine della natura umana. Ancora è la ragione dell'autore: l'uomo non potrebbe mai tanto descendere umiliandosi, che equipollesse quello grado là dove elli presumio di montare peccando, adunqua per sè medesimo l'uomo non si potea salvare. Escluso l'uomo per sè medesimo dalla redenzione, rimase dunque a Dio tale carico ovrare acciò che la umana natura caduta si rilevasse; e con ciò sia che è ello onnipotente, in più modi e in più maniere potea fare tale redenzione, ma sì come dice Tommaso in la terza parte, questione 46, articolo 3, in la Risponsione: <emph>quod tanto aliquis modus convenientior est ad exequendum finem quanto per ipsum plura concurrent, quae sunt expedientia fini</emph> etc.; per lo modo della incarnazione del Verbo si vede in prima quanto Idio amò l'uomo, la quale cosa ne provoca ad amar lui; secondo, che da lui avemo esemplo come dovemo essere umili e virtudiosi, la terza si vede che non solo elli ci liberò dal peccato, ma elli ci diè grazia di poterci giustificare e acquistare la sua gloria; la quarta è che induce l'uomo a maggiore timidità di peccare considerando lo grande pregio e avere che costò tale deliberazione; la quinta si fue che sì come fue l'uomo vinto e sottoposto dal diavolo, così per tale unione lo diavolo fu vinto dall'uomo, e sì come l'uomo per lo peccato morìe, così per la morte dell'uomo, cioè di Cristo, funno liberati dalla preditta morte, e molti altri beni se ne seguì, li quali ne drizza a quello perfetto fine che è vita eterna.</p>
<p>Alla quinta cosa si è da sapere che l'autore tocca la differenzia che è dalle forme create <emph>immediate</emph> da Dio, a quelle che procedeno dal movimento del cielo, e dice che quelle che sono <emph>immediate</emph> create sono eterne, e mai non si corrompeno, imperquello che hanno suo essere intero e non sono composte di materia corruttibile, e non sono suddite al cielo, le quali sono li angeli e la umana anima; li angeli hanno quella gloria ch'elli denno avere; ma le anime umane, con ciò sia cosa ch'elle sieno incorruttibili e hanno o peccato o meritato con li corpi, fa bisogno adempiere la giustizia di Dio che resurgano ad avere o pena o merito secondo le opere sue congiunte con li corpi. Delle altre creature fue creata da Dio la materia <emph>immediate</emph> e fue creata la virtude informativa in li cieli e in le stelle quando loro creòe, per li quali movimenti quella vertude informativa induce in la materia preiacente diverse forme e diverse figure, le quali dan quello essere singolare alle cose per che l'una è distante dall'altra. E così hai la intenzione della sesta cosa toccata insieme con la intenzione della quinta.</p>
<p>Ditta brevemente la intenzione si è da esponere lo testo a perfezione di nostra opera</p></div3>
<div3><head>vv. 1-3</head>
<p>Qui Giustiniano canta compiuto suo parlamento e dice: "O Salvatore, lo quale della tua luce illustri, cioè rischiari di questi regni felici li fuochi, cioè anime, benedetto sie tu" ed a questo suono sparìo con tutti quelli che erano in sua compagnia. <emph>Osanna</emph> si è parola ebraica, e tanto è a dire quanto <emph>Salvatore</emph>, e però dice Isidoro nel sesto delle Etimologie, I: <emph>Salvifica, subaudi populum tuum vel totum mundum</emph>. - <emph>Sabaoth</emph> è uno delli dieci nomi che li Ebrei appellavano Dio, ed è tanto a dire quanto <emph>esercizio di virtude</emph>, e però è scritta in Psalmo: <emph>Dominus virtutum ipse est rex gloriae</emph>. - <emph>Malahoth</emph> apresso li Ebrei è in genitivo caso in plurale, ed è a dire tanto come <emph>regnorum</emph></p></div3>
<div3><head>vv. 4-6</head>
<p><add resp="ed">4</add> Nota che li movimenti che descrive l'autore delle anime beate sono tutti circolari, perchè si segue a perfetta forma perfetto movimento.</p>
<p><add resp="ed">6</add> Cioè ch'esso hae due corone, l'una per la bontà ch'ebbe circa le leggi, l'altra per lo merito dello officio, cioè della rettoria temporale, al quale appartiene obviare li mali e punirli, acciò che per la conversione de' mali uomini elli non disvii a sè tutti gli altri, sì come ne scrive l'Apostolo <emph>ad Corinthios</emph>, seconda: <emph>Nescitis quia modicum frumentum totam massam corrumpit</emph> etc. <emph>Auferte malum ipsi</emph> etc</p></div3>
<div3><head>vv. 10-15</head>
<p>Qui tocca quel dubbio, di che è fatto menzione, e poetando mostra che era timido, ma Beatrice, sì come nome virtudioso e perfetto, lo soccorse, e però dice <emph>per BE e per ICE</emph> toccando <emph>causa eufoniae</emph>, cioè per buona sonoritade, pure le estreme sillabe di tal nome.</p>
<p><add resp="ed">12</add> <emph>Con le dolci</emph>, nota conformativo e ragionevile stilo. <emph>Che mi disseta</emph>, etc., cioè che adempie col suo vino, cioè ragioni e argomenti, la sete dell'autore circa la verità delli dubbii.</p>
<p><add resp="ed">13</add> Nota parola informativa <emph>s'indonna</emph>, quasi a dire: si trasmuta in donna, e informasi dalla donnazione</p></div3>
<div3><head>v. 18</head>
<p><emph>Tal, che nel fuoco farìa l'uom felice</emph>, cioè in superlativo grado allegrezza</p></div3>
<div3><head>vv. 19-21</head>
<p><emph>Secondo mio infallibile avviso</emph>. Qui tocca lo dubbio detto di sopra come fue giusto che Tito vendicasse la vendetta, che seguìa al peccato commesso per li Giudei, lo quale atto è ditto vendetta del peccato de' primi parenti</p></div3>
<div3><head>vv. 22-24</head>
<p>Segue il poema rendendo l'autore affabile circa tale risposta</p></div3>
<div3><head>vv. 25-33</head>
<p>Cioè Adam ed Eva per non essere ubbidienti che ere loro perfezione caddono in peccato, e così si stese poi quel peccato nelli suoi discendenti, sì come dice Tommaso nella <emph>Prima Secundae</emph>, questione 81, articolo 3, in la Responsione e dice: <emph>Secundum fidem catholicam firmiter est tenendum quod omnes homines praeter solum Christum ex Adam derivati peccatum originale ex eo contrahunt. Alioquin non omnes indigerent redemptione quaesi est per Christum quod est erroneum</emph> etc. E rende apresso ciò una così fatta ragione sì come li membri peccano per volontade dell'anima, la quale è così suo movitore, così li discendenti di Adam participano del peccato del suo generatore. Adam fue padre di tutti, ergo <emph>etc.</emph> E sì come per quello Adam tutti li suoi generati, che sono tutti li uomini, furono in peccato, così per lo avvento di Cristo elli funno regenerati per la fede e per lo battesimo e liberi dal ditto peccato.</p>
<p><add resp="ed">29</add> <emph>Secoli</emph>. Secolo s'intende CX anni secondo Isidoro.</p>
<p><add resp="ed">31</add> <emph>U' la natura</emph>, cioè l'umana.</p>
<p><add resp="ed">32</add> <emph>Unìo a sè</emph>, cioè lo figliuolo.</p>
<p><add resp="ed">33</add> <emph>Con l'atto solo</emph>, cioè con lo Spirito Santo</p></div3>
<div3><head>vv. 34-36</head>
<p><emph>Questa natura</emph>. Nota qui che la umana natura che fue assunta dal Verbo di Dio si fue pura e sincera e senza lo peccato di Adam, e provale così Tommaso in la terza parte, questione 15, articolo primo in la Responsione del secondo argomento, e dice sì come dice Augustino X: <emph>Super Genesis ad litteram</emph>. - <emph>Non omni modo Christus fuit in Adam et aliis patribus quo nos ibi fuimus in Adam secundum seminalem rationem et secundum copulativam substantiam; Christus autem non fuit in Adam secundum seminalem rationem sed solum secundum corporalem substantiam</emph>; adunqua Cristo non assunse di Adam attivamente la natura umana, ma solo la materia, e così fu tolto del puro sangue di nostra Donna, e lo Spirito Santo attivamente li diè la natura umana, così come in la creazione di Adam la materia fue del limo della terra e attivamente fue la parte attiva, adunque si segue che Cristo non fue suddito al peccato di Adam, e la sua natura umana fue così sincera e libera come fue creata anzi lo peccato delli primi parenti</p></div3>
<div3><head>vv. 37-39</head>
<p>Chiaro appare come quella natura umana imperquello che era discesa di Adam pure era di fuora dal Paradiso e non era ancora libera dalla subiezione del peccato, tutto che l'atto umano non fosse per generazion in Cristo</p></div3>
<div3><head>vv. 40-42</head>
<p>Cioè che si considera questa materia essere quella che portando pena poteo liberare e liberò la umana generazione per la congiunzione della divinità che era con essa, nulla pena fue mai sì giusta, quasi a dire: questa pena non fu ingiusta, ma fue vendetta del primo peccato, com'è ditto, sì che giusto cioè ragionevile fue tal pena</p></div3>
<div3><head>vv. 43-45</head>
<p>Cioè se la pena per rivelazione si riferisce alla divinità e alla persona di Cristo, in questo Cristo non suddito a peccato nulla si porìa trovare che equipollesse a quella ingiuria</p></div3>
<div3><head>vv. 46-48</head>
<p>Cioè della morte di Cristo nasce due considerazioni, l'una lo piacere di Dio a redimere l'umana generazione per tal modo, l'altra la iniquitade delli Giudei a fare patire pena a persona innocente per invidia.</p>
<p><add resp="ed">48</add> Sì come è scritto <emph>Iohannis</emph>: - <emph>Tenebrae autem factae sunt, super terram</emph> etc., cioè che per la morte di Cristo 'l cielo che era stato inserrato alla umana generazione, che nullo si salvava, sì s'aperse, e ricevette poi quelli che per morte restituiti in grazia furono condegni d'avere la gloria di Paradiso, sì come dice l'Apostolo <emph>ad Aebreos</emph> V: - <emph>Habentes fiduciam in introitum sanctorum scilicet celestium in sanguine Christi</emph></p></div3>
<div3><head>vv. 49-51</head>
<p>Chiaro appare per quello che è detto che per giusta corte, cioè da Tito imperatore, fue vendicata la morte di Cristo e la vendetta che fenno li Giudei del peccato de' primi parenti ingiustamente in la persona di Cristo</p></div3>
<div3><head>vv. 55-57</head>
<p>Qui tocca l'altro dubbio, cioè perchè piacque a Dio più lo modo della incarnazione del Verbo, che altro modo</p></div3>
<div3><head>vv. 58-60</head>
<p>Quasi a dire: ell'è sottile questione</p></div3>
<div3><head>vv. 61-63</head>
<p><emph>Veramente, però</emph>. Qui mostra che la benivolenzia e cortesia di Dio fue circa tale modo, lo quale fue palesamento di sua possanza e misericordia</p></div3>
<div3><head>v. 67</head>
<p>Cioè l'anime umane e li angeli</p></div3>
<div3><head>v. 68</head>
<p><emph>Non ha poi fine</emph>; cioè eterne sono e incorruttibili. Nota qui influenza non suddita a moto e <emph>per consequens</emph> incorruttibile</p></div3>
<div3><head>vv. 70-72</head>
<p><add resp="ed">70</add> <emph>Ciò che da essa sanza mezzo</emph>, cioè in libero arbitrio.</p>
<p><add resp="ed">72</add> Cioè de' cieli che sono nuovi in quanto sono creati</p></div3>
<div3><head>v. 73</head>
<p>Cioè essa cosa creata a Dio è più conforme quanto prende più del suo splendore</p></div3>
<div3><head>vv. 76-78</head>
<p>Cioè che l'anima umana hae libero arbitrio, ed è eterna ed è disposta a ricevere tale splendore.</p>
<p><add resp="ed">77</add> Cioè se è suddita al peccato e non è in libero arbitrio o se non riceve per lo peccato lo splendore divino sì cade di sua nobilitade</p></div3>
<div3><head>vv. 79-81</head>
<p><emph>Disfranca</emph>, cioè tolleli la sua franchezza, e falla deviare dalla similitudine del sommo bene, cioè Dio.</p>
<p><add resp="ed">81</add> Cioè che 'l peccato la fae tanto negra che la luce del Creatore non la imbianca</p></div3>
<div3><head>vv. 82-84</head>
<p><emph>Cioè non remittitur peccatum nisi restituatur ablatum</emph> etc</p></div3>
<div3><head>vv. 85-87</head>
<p>Cioè in Adam.</p>
<p>Cioè da libertade e da disposizione d'essere adatta a ricevere lo preditto splendore e dallo luogo del Paradiso terrestre</p></div3>
<div3><head>v. 88</head>
<p><emph>Badi</emph>, cioè speculi e ragioni</p></div3>
<div3><head>vv. 91-93</head>
<p>Questo per la sua onnipotenzia.</p>
<p><add resp="ed">92</add> <emph>O che l'uomo</emph>, cioè per li suoi naturali senza altra estranea aita</p></div3>
<div3><head>v. 94</head>
<p><emph>Abisso</emph>, cioè lo profondo e secreto consiglio della divinitade</p></div3>
<div3><head>vv. 97-102</head>
<p>Cioè tanto abbassarsi quando credette montare</p></div3>
<div3><head>vv. 103-105</head>
<p>Chiaro appare come di necessità convenia a tale salvazione l'opera di Dio poich'è l'umana esclusa</p></div3>
<div3><head>vv. 106-108</head>
<p>Cioè è tanto più da pregiare quanto più perfettamente e cortesemente è elargita</p></div3>
<div3><head>vv. 109-111</head>
<p>Cioè che innanzi volle citare la umana e ruinata natura</p></div3>
<div3><head>vv. 112-117</head>
<p>Nota che a tanta larghezza non fu ne sarà mai dal primo die del mondo infino a quella notte che serà ultima nel tempo che dureràe lo mondo, quanto fu quella che Dio fe' in la redenzione umana, che diè sè stessa e portò pena e morte <emph>etc.</emph>; e fue troppo maggiore che s'ello avesse pure rimessa la colpa e la pena alla umana natura</p></div3>
<div3><head>vv. 118-120</head>
<p>Cioè che ogni altro modo è scarso, cioè di minore liberalitade e di minore contentamento alla giustizia a comparazione di questo; e concordasi con Augustino 13, <emph>De Civitate Dei</emph>: - <emph>Sanandae nostrae miseriae convenienter alius modus non fuit quam per Christi passionem</emph> etc</p></div3>
<div3><head>vv. 121-123</head>
<p>Qui dichiara quello che ha detto della differenzia delle creature che alcune sono eterne, e alcune sono generabili e corruttibili</p></div3>
<div3><head>vv. 124-126</head>
<p><emph>Tu dici io veggo</emph>, cioè li elementi e li elementati.</p>
<p><add resp="ed">126</add> Sì come mostra lo Filosofo nel libro <emph>De Generatione et Corruptione</emph></p></div3>
<div3><head>vv. 127-129</head>
<p>Nota che 'l dubbio nasce del detto di sopra, e inteso <emph>simpliciter</emph> senza distinzione</p></div3>
<div3><head>vv. 130-132</head>
<p>Qui distingue Beatrice e dice che li angeli e li cieli sono creati <emph>immediate</emph>, e però eterni</p></div3>
<div3><head>vv. 133-135</head>
<p>Cioè sono creati mediante cielo, il quale è la virtù informativa creata</p></div3>
<div3><head>v. 136</head>
<p>Cioè la materia preiacente</p></div3>
<div3><head>v. 137</head>
<p>Cioè la virtù delli cieli e delle stelle</p></div3>
<div3><head>v. 138</head>
<p>Cioè ad essi elementi, come appare nel Trattato della Spera e in libro <emph>De Caelo et Mundo</emph></p></div3>
<div3><head>vv. 139-141</head>
<p>Nota che le anime delli animali bruti, e le erbe sono addotte in atto da movimento di cielo, e però sono corruttibili e non eterne</p></div3>
<div3><head>vv. 142-144</head>
<p>Cioè l'anima umana <emph>immediate</emph> è creata da Dio sì come li angeli; e però si insempra e diventa eterna</p></div3>
<div3><head>vv. 145-148</head>
<p>Per la ragione sopradetta si è ragionevile la resurrezione de' corpi al giudicio finale acciò che 'l corpo che essendo unito coll'anima se meritò o peccò abbia quella remunerazione o pena, che è conforme alla giustizia del sommo Creatore, lo quale corpo resuscitato sarà nelli beni così glorificato, e mondo da ogni turpitudine, come fue nelli primi parenti nello stato della sua innocenzia innanzi che peccassono. E però dice: la carne sarà così fatta com'ella si fe' quando Adam ed Eva furono da Dio fatti.</p>
<p>E qui compie la sentenzia del settimo capitolo.</p></div3></div2>

<div2><head>VIII</head>

<div3 n="Versi">
<lg>
<l>Solea creder lo mondo in suo periclo</l>
<l>Che la bella Ciprigna il folle amore</l>
<l>Raggiasse, volta nel terzo epiciclo;</l></lg>
<lg>
<l>Per che non pure a lei faceano onore</l>
<l>Di sagrifici e di votivo grido</l>
<l>Le genti antiche nell'antico errore;</l></lg>
<lg>
<l>Ma Dione onoravano e Cupido;</l>
<l>Quella per madre sua, questo per figlio,</l>
<l>E dicean ch'ei sedette in grembo a Dido;</l></lg>
<lg>
<l>E da costei, ond'io principio piglio,</l>
<l>Pigliavano il vocabol della stella</l>
<l>Che il sol vagheggia or da coppa or da ciglio.</l></lg>
<lg>
<l>Io non m'accorsi del salire in ella;</l>
<l>Ma d'esserv'entro mi fece assai fede</l>
<l>La Donna mia, ch'io vidi far più bella.</l></lg>
<lg>
<l>E come in fiamma favilla si vede,</l>
<l>E come in voce voce si discerne,</l>
<l>Quando una è ferma e l'altra va e riede;</l></lg>
<lg>
<l>Vid'io in essa luce altre lucerne</l>
<l>Muoversi in giro più e men correnti,</l>
<l>Al modo, credo, di lor viste eterne.</l></lg>
<lg>
<l>Di fredda nube non disceser venti,</l>
<l>O visibili o no, tanto festini,</l>
<l>Che non paressero impediti e lenti</l></lg>
<lg>
<l>A chi avesse quei lumi divini</l>
<l>Veduto a noi venir, lasciando il giro</l>
<l>Pria cominciato in gli alti serafini.</l></lg>
<lg>
<l>E dentro a quei che più innanzi appariro</l>
<l>Sonava <emph>Osanna</emph> sì, che unque poi</l>
<l>Di riudir non fui senza disiro.</l></lg>
<lg>
<l>Indi si fece l'un più presso a noi,</l>
<l>E solo incominciò: Tutti sem presti</l>
<l>Al tuo piacer, perchè di noi ti gioi.</l></lg>
<lg>
<l>Noi ci volgiam co' principi celesti</l>
<l>D'un giro, d'un girare, e d'una sete,</l>
<l>A' quali tu del mondo già dicesti:</l></lg>
<lg>
<l><emph>Voi che intendendo il terzo ciel movete</emph>;</l>
<l>E sem sì pien d'amor che, per piacerti,</l>
<l>Non fia men dolce un poco di quiete.</l></lg>
<lg>
<l>Poscia che gli occhi miei si furo offerti</l>
<l>Alla mia Donna reverenti, ed essa</l>
<l>Fatti gli avea di sè contenti e certi,</l></lg>
<lg>
<l>Rivolsersi alla luce, che promessa</l>
<l>Tanto s'avea, e: Deh! chi sète, fue</l>
<l>La voce mia di grande effetto impressa.</l></lg>
<lg>
<l>E quanta e quale vid'io lei far piùe</l>
<l>Per allegrezza nuova che s'accrebbe,</l>
<l>Quand'io parlai, all'allegrezze sue!</l></lg>
<lg>
<l>Così fatta, mi disse, il mondo m'ebbe</l>
<l>Giù poco tempo; e, se più fosse stato,</l>
<l>Molto sarà di mal, che non sarebbe.</l></lg>
<lg>
<l>La mia letizia mi ti tien celato,</l>
<l>Che mi raggia dintorno, e mi nasconde</l>
<l>Quasi animal di sua seta fasciato.</l></lg>
<lg>
<l>Assai m'amasti, ed avesti ben onde;</l>
<l>Che, s'io fossi giù stato, io ti mostrava</l>
<l>Di mio amor più oltre che le fronde.</l></lg>
<lg>
<l>Quella sinistra riva che si lava</l>
<l>Di Rodano, poich'è misto con Sorga,</l>
<l>Per suo signore a tempo m'aspettava:</l></lg>
<lg>
<l>E quel corno d'Ausonia, che s'imborga</l>
<l>Di Bari, di Gaeta e di Crotona,</l>
<l>Da ove Tronto e Verde in mare sgorga.</l></lg>
<lg>
<l>Fulgeami già in fronte la corona</l>
<l>Di quella terra che il Danubio riga</l>
<l>Poi che le ripe tedesche abbandona;</l></lg>
<lg>
<l>E la bella Trinacria, che caliga</l>
<l>Tra Pachino e Peloro, sopra il golfo</l>
<l>Che ricave da Euro maggior briga,</l></lg>
<lg>
<l>Non per Tifeo, ma per nascente solfo,</l>
<l>Attesi avrebbe li suoi regi ancora,</l>
<l>Nati per me di Carlo e di Ridolfo,</l></lg>
<lg>
<l>Se mala signoria, che sempre accora</l>
<l>Li popoli suggetti, non avesse</l>
<l>Mosso Palermo a gridar: Mora, mora.</l></lg>
<lg>
<l>E se mio frate questo antivedesse,</l>
<l>L'avara povertà di Catalogna</l>
<l>Già fuggirìa, perchè non gli offendesse;</l></lg>
<lg>
<l>Che veramente provveder bisogna</l>
<l>Per lui, o per altrui, sì ch'a sua barca</l>
<l>Carcata più d'incarco non si pogna.</l></lg>
<lg>
<l>La sua natura, che di larga parca</l>
<l>Discese, avrìa mestier di tal milizia</l>
<l>Che non curasse di mettere in arca.</l></lg>
<lg>
<l>Perocch'io credo che l'alta letizia</l>
<l>Che il tuo parlar m'infonde, signor mio,</l>
<l>Ov'ogni ben si termina e s'inizia,</l></lg>
<lg>
<l>Per te si veggia, come la vegg'io;</l>
<l>Grata m'è più, e anche questo ho caro.</l>
<l>Perchè il discerni rimirando in Dio.</l></lg>
<lg>
<l>Fatto m'hai lieto, e così mi fa chiaro,</l>
<l>Poichè, parlando, a dubitar m'hai mosso</l>
<l>Come uscir può di dolce seme amaro.</l></lg>
<lg>
<l>Questo io a lui, ed egli a me: S'io posso</l>
<l>Mostrarti un vero, a quel che tu dimandi</l>
<l>Terrai il viso come tieni il dosso.</l></lg>
<lg>
<l>Lo ben che tutto il regno che tu scandi</l>
<l>Volge e contenta, fa esser virtute</l>
<l>Sua provedenza in questi corpi grandi;</l></lg>
<lg>
<l>E non pur le nature provvedute</l>
<l>Son nella mente ch'è da sè perfetta,</l>
<l>Ma esse insieme con la lor salute.</l></lg>
<lg>
<l>Perchè quantunque questo arco saetta</l>
<l>Disposto cade a provveduto fine,</l>
<l>Sì come cosa in suo segno diretta.</l></lg>
<lg>
<l>Se ciò non fosse, il ciel che tu cammine</l>
<l>Producerebbe sì li suoi effetti,</l>
<l>Che non sarebbero arti, ma ruine;</l></lg>
<lg>
<l>E ciò esser non può, se gl'intelletti</l>
<l>Che muovon queste stelle non son manchi,</l>
<l>E manco il primo che non gli ha perfetti.</l></lg>
<lg>
<l>Vuo' tu che questo ver più ti s'imbianchi?</l>
<l>Ed io: Non già, perchè impossibil veggio</l>
<l>Che la natura; in quel ch'è uopo, stanchi.</l></lg>
<lg>
<l>Ond'egli ancora: Or di', sarebbe il peggio</l>
<l>Per l'uomo in terra se non fosse cive?</l>
<l>Sì, rispos'io, e qui ragion non cheggio.</l></lg>
<lg>
<l>E può egli esser, se giù non si vive</l>
<l>Diversamente per diversi ufici?</l>
<l>No, se il maestro vostro ben vi scrive.</l></lg>
<lg>
<l>Sì venne deducendo insino a quici;</l>
<l>Poscia conchiuse: Dunque esser diverse</l>
<l>Convien de' vostri effetti le radici:</l></lg>
<lg>
<l>Perchè un nasce Solone ed altro Serse,</l>
<l>Altro Melchisedech, ed altro quello</l>
<l>Che volando per l'aere, il figlio perse.</l></lg>
<lg>
<l>La circular natura, ch'è suggello</l>
<l>Alla cera mortal, fa ben su' arte,</l>
<l>Ma non distingue l'un dall'altro ostello.</l></lg>
<lg>
<l>Quinci addivien ch'Esaù si diparte</l>
<l>Per seme da Iacob, e vien Quirino</l>
<l>Da sì vil padre che si rende a Marte.</l></lg>
<lg>
<l>Natura generata il suo cammino</l>
<l>Simil farebbe sempre a' generanti,</l>
<l>Se non vincesse il provveder divino.</l></lg>
<lg>
<l>Or quel che t'era dietro t'è davanti;</l>
<l>Ma perchè sappi che di te mi giova,</l>
<l>Un corollario voglio che t'ammanti.</l></lg>
<lg>
<l>Sempre natura se fortuna trova</l>
<l>Discorde a sè, come ogni altra semente</l>
<l>Fuor di sua region, fa mala prova.</l></lg>
<lg>
<l>E, se il mondo laggiù ponesse mente</l>
<l>Al fondamento che natura pone,</l>
<l>Seguendo lui, avrìa buona la gente.</l></lg>
<lg>
<l>Ma voi torcete alla religione</l>
<l>Tal che fie nato a cignersi la spada,</l>
<l>E fate re di tal ch'è da sermone;</l></lg>
<lg>
<l>Onde la traccia vostra è fuor di strada.</l></lg></div3>
<div3 n="Introduzione">
<p>Poichè l'autore nel precedente capitolo ha trattato di quelle anime beate, che sono nel cielo di Mercurio, in questo presente seguendo suo poema tratta di quelle anime beate che sono nel cielo di Venus, intendendo sempre l'allegoria essere di quelle beate anime conforme a nostro intelletto, imperquello che, sì com'è detto la diversitade del sito hae ad intendersi essere diverso in gloria, e intendere la beatitudine e più e meno perfettamente di quello unico Signore che a suo volere creò tutto. E tocca l'autore otto cose. La prima tocca alcuna cosa delle consuetudini e credenze che aveano li antichi della stella di Venere. La seconda seguendo suo poema entra nella ditta stella. La terza introduce in vista molte alme beate ed in singolaritade introduce a parlare Carlo Martello re d'Ungaria e fratello del re Roberto di Puglia. La quarta cosa tocca <emph>incidenter</emph> della cupidità e discrepazione dello ditto re Ruberto per comparazione alli suoi antichi e genitori. Quinto tocca uno dubbio per le preditte cose se può nascere delli virtudiosi parenti vile figliazione, e solve. Sesto tocca per modo di dubbio s'egli è meglio lo mondo essere retto per polizia, o s'elli si reggesse pure a singolari volontadi. Settimo recita come a natura e benessere del mondo li uomini nasceno diversi in costumi. Ottavo e ultimo tocca come la provvedenza umana è ignorante circa questi principii, che non considera quando fortuna si conforma con natura, e converso, per le quali ignoranze le tracce delli uomini non hanno quello profitto che è dritta regola a suo fine e intento naturale.</p>
<p>Circa la prima cosa si è da sapere che 'l mondo fu così in pericolo che li uomini non avevano legge, nè setta, nè fede, nè altra regola comune, per la quale elli si reggesse ma singolarmente ciascuno adorava e chi idoli di metalli e chi idoli di pietra, chi adorava il fuoco, e chi l'acqua, e chi lo vento, e chi le stelle, ed in una così fatta perseveranza adovrava e mettea lo mondo lo suo decorso, sì che fra le altre genti del mondo quelli dell'isola di Cipro adoravano la stella che è appellata Venus, e credeano da essa procedere questo amore concupiscivo che è oltra li limiti onesti e molte fiate fa l'uomo folleggiare, e però apresso quella etade è appellata quella stella Ciprigna, quasi a dire dea di Cipri. Or per esprimere più in particolarità quella stella dove entrava lo autore, si dice: questa è quella di che <emph>fabulose</emph> per li poeti si scrivea, ch'era figliuola di Dione e madre di Cupido, e che innamorò sì Enea di Didone che fu oltra misura, e per la saetta del figliuolo li entròe nel quore e nel grembo. La quale Venus si è nel terzo cielo, sì come per Tolomeo nell'Almagesto e per Alfragano, e per gli altri astrologi che seguono quella setta, chiaro e lucido appare nelli suoi volumi; vero è che opinione fue di Geber e di molti altri filosofi essere Venus nel quarto cielo; ma come ciò sia non è della presente speculazione, se non solo che lo autore mostra esso credere quella essere nel terzo cielo, autorizzando che la opinione delli gentili era ch'ella fosse nel terzo cielo. Ancora è da sapere che questa stella hae suo movimento da due circoli, l'uno è chiamato differente, lo quale moto è eguale di quello del sole, e però sempre l'accompagna; l'altro movimento è per uno circolo appellato Epiciclo, e per questo fue differenzia in compagnia che alcuna fiata si è occidentale dal sole, e però molte volte si vede alla mattina, e molte fiate si vede alla sera; le quali apparizioni non sono ignorate da quelli, che hanno la teorica de' pianeti per mano.</p>
<p>Alla seconda cosa si è da sapere che, sì com'è detto, l'autore vogliendo conformare sua poetria al nostro intelletto, così come intende di trattare d'alme beate in maggiore gloria così secondo distanzia di luogo ascende, e perchè lo cielo di Venus è più alto e rimoto dal centro del mondo sequente quello di Mercurio, però continuando nel presente capitolo di quello fa menzione, la forma del poema nel testo esposto chiaro apparirà.</p>
<p>La terza cosa nella esposizione del testo chiaro apparirà. Ma è da sapere che quest'anima che venne a parlare all'autore, della quale fa menzione nel testo, si fue Carlo Martello re d'Ungaria, figliuolo primogenito del Ciotto, e fratello del re Roberto di Puglia, il quale ebbe una moglie discesa delli duci di Austerich; al quale Carlo appartenea di ragione, innanzi che allo re Roberto, lo titolo dello reame di Puglia, e <emph>per consequens</emph> alli figliuoli, sì come a discesi dal primogenito, e così ogni signoria del padre predetto, ch'era Cicilia, Calabria e il Principato e Provenza, quella parte che toccò a quelli della casa di Francia per la figliuola di Ramondo Berlinghieri, del quale è detto nel precedente capitolo di questa terza parte.</p>
<p>Alla quarta cosa si è da sapere che l'autore in persona del ditto Carlo palesa proprio <emph>ex naturale</emph> alli Catelani essere avari e cupidi, e però dice: Se mio frate, cioè lo re Roberto, s'accorgesse quanto tale avarizia gli è amica, elli potrebbe provvedere a tale vizio, ma elli non pare curare: per la qual cosa come elli discrepa dalli suoi antecessori, li quali furono trionfatori nelle sue pugne, così elli d'ogni sua impresa verrà al disotto, e però bene bisogna ch'elli provegga e antiveggia la ruina che averso li sprona.</p>
<p>Alla quinta cosa si è da sapere che l'autore per le parole ditte dal ditto Carlo circa lo re Roberto muove uno cotale dubbio come può nascere di dolce semenza amaro frutto, cioè come può nascere di nobile, curioso e vertudioso padre figliuolo vile, codardo e vizioso. Al quale dubbio si è da sapere che sì come tratta Tommaso nella <emph>Prima Secundae</emph>, questione 81, articolo secondo: lo padre genera lo figliuolo a sè simile in ispezia, cioè che lo genera uomo e non cavallo ma non lo genera a sè simile perciò secondo individuo e secondo accidentali differenzie, che chiaro appare che 'l padre grammatico non genera lo figliuolo grammatico, ma generalo bene, se difetto non v'è di natura, con due occhi e con due mani e due gambe <emph>etc.</emph>; così in proposito lo padre largo e curiale, perchè sono accidentali atti e personali, non lo genera simile suo in quanto largo e curiale, ma in quanto uomo genera bene lo figliuolo uomo e così può diversificare lo figliuolo del padre. La quale diversificazione che tiene l'autore che vegna dalla costellazione, e accordasi con quello ditto del Filosofo: <emph>Homo generat hominem et sol</emph>; togliendo questo <emph>sole</emph> per tutta la costellazione celeste; e però dice l'autore, sì come appare nel testo, che Dio hae ordinato vertude nelli cieli, li quali hanno a disporre e a produrre in atto tutto quello che ha bisogno all'universo, e accordasi col ditto del Filosofo: <emph>Natura non deficit in necessariis</emph> etc. E prova tale ordinazione per lo conseguente che se ciò con fosse li motori delli cieli sarebbono ruina e non ordine, che è fatuo a tenerlo per lo Filosofo per tutta la filosofia. Sì che si può concludere secondo queste posizioni che il figliuolo hae dal padre l'essere uomo, e dal cielo hae li costumi, e nota non quelli che sono cagionati da libero arbitrio, ma quelli che seguono la complessione, lo quale cielo adovra alla perfezione del mondo, com'è ditto.</p>
<p>Alla sesta cosa si è da sapere che per quello, che è detto, chiaro appare come a perfezione del mondo è bisogno ad essere cittadinanza e polizie, imperquello che, sì come dice Aristotile nella Politica, l'uomo sì è animale sociabile, ed è impossibile ad esso vivere secondo lo mondo solo sì per li cibi sì per li vestimenti e sì per la produzione della spezia. Or se l'uomo non può vivere solo, adunque gli è bisogno compagni diversi di diverse arti, e che abbiano diversi offici e questa tale diversitade produce lo cielo, com'è ditto; e così hae lo intento della settima cosa.</p>
<p>Alla ottava cosa si è da sapere che quando lo cielo dàe a uno nato secondo le sopraditte posizioni alcuna proprietade, e quella si confaccia colli parenti e condizione, allora tale proprietade si è prospera, rigida e trionfante, sì come se uno figliuolo d'uno re nasce sotto costellazione di regno in quella fiata tale nato prospera e trionfa in tale atto, ma se la ditta costellazione concorre in la nativitade d'uno caligaro allora fa tale implessione cattiva prova; così similemente in ogni altra condizione che se lo stato delli parenti è conforme alla nativitade per costellazione, allora è tutto prospero, e s'ello è diverso, non prospera. E però tocca l'autore in la fine del presente capitolo che la cagione che le tregge mondane, cioè li reggimenti e li affari mondani, vanno torti e piegati in altra parte che non dovrebbono, si è che li uomini vogliono fare religioso quello che è da essere soldato o cavaliere, e così e contrario.</p>
<p>Qui finisce la sentenzia del presente capitolo.</p>
<p>Or per le sopradette parole potrebbe sorgere dubbio se li figliuoli non hanno dal padre altro naturalmente che l'essere uomo, e da altra cagione hanno la diversità delli atti sì dal cielo, come del libero arbitrio, perchè si tiene che in tutti li discendenti di Adam sia lo primo peccato del ditto Adam che è appellato originale, con ciò sia ch'essi figliuoli non abbiano da lui se non l'essere uomini, ma tali e quali da estrinseca cagione. La quale questione pone Tommaso nella preallegata questione, nel primo articolo, e in la Responsione recita alcune opinioni, le quali non toccano a perfezione la veritade, e soggiunge la sua in questo modo, che a tale dubbio dichiarare è bisogno ad immaginare tutti li discendenti di Adam sudditi a quello peccato essere uno uomo, ed essi ciascuno in singolarità essere singolare membro del ditto Adam. Presupposto questo, dice sì come quando uno membro fa alcuno peccato come è la mano che darà una gotata a uno altro, non è imputato lo peccato alla mano, ma è imputato alla voglia dell'uomo che regge tutta la persona, così la pena è data a tutta la persona, e <emph>per consequens</emph> ciascuno membro ne sente, così per lo peccato di Adam, che sì come la voluntade in l'uomo per rispetto alli discendenti sono puniti tutti li membri, cioè tutti li discendenti, e sì come per lo peccato della mano non è ditto peccato manale ma umano, così per lo peccato che ha ciascuno in singolaritade non è ditto attuale, ma è detto originale. Lo quale peccato originale si è eziandio senza volontade di quello discendente in chi ello è, sì come lo peccato della mano non è per singolare volontade ch'abbia essa mano, ma è per volontade di quello uomo, del quale la ditta mano è membro. Adunque chiaro appare che 'l peccato originale esclude quella ragione di colpa che vuole ch'ella sia volontaria in li discendenti di Adam, e come è necessario che l'uomo pur mo nato sia lavato da tale turpitudine e difetto; onde fermo e costante è da tenere, ed eziandio la Chiesa lo comanda, che 'l peccato primo di Adam è tradito nelli suoi discendenti, e questo è quello ch'ella canta nel simbolo: <emph>Confiteor unum baptisma</emph> etc.</p>
<p>Ditta la intenzione è da esponere lo testo</p></div3>
<div3><head>vv. 1-3</head>
<p>Cioè al tempo che erano li uomini gentili e senza legge.</p>
<p><add resp="ed">2</add> Cioè Venus.</p>
<p><add resp="ed">3</add> Cioè fosse cagione per influenzia dell'amore concupiscivo. <emph>Volta nel terzo</emph>, cioè situata nel terzo cielo. <emph>Epiciclo</emph>, cioè lo circoletto, per lo quale riceve lo pianeto l'essere diretto stazionario e retrogrado in suo movimento</p></div3>
<div3><head>vv. 4-6</head>
<p><emph>Per che non pure</emph> etc., cioè essa prima gente e gentili. <emph>Faceano onore</emph>. D'adorare la ditta stella per Dio e farli e olocasti e sacrificii con orazioni</p></div3>
<div3><head>vv. 7-9</head>
<p><emph>Ma Dione</emph>, cioè che non solo ad essa faceano sacrificii ma alla madre che diceano essere Dione, e al figliuolo, che poneano essere Cupido.</p>
<p><add resp="ed">9</add> <emph>E dicean</emph>, cioè esso Cupido innamorò Eneas di Didone, e Didone di lui sì com'è detto</p></div3>
<div3><head>v. 10</head>
<p><emph>E da costei</emph>, etc., cioè da questa Venus</p></div3>
<div3><head>v. 11</head>
<p>Cioè <emph>fabulose</emph> diceano transunta essa Venus in quella stella</p></div3>
<div3><head>vv. 13-15</head>
<p>Cioè per la continuitade delli cieli tra li quali non è intervallo.</p>
<p><add resp="ed">15</add> Cioè che quanto più ascende tanta teologia è più meravigliosa e bella, e ciò addiviene perchè s'avvicina più alla somma bontade</p></div3>
<div3><head>vv. 16-21</head>
<p>Cioè che tale distinzione era dalle alme che vide nella stella e la stella in chiarezza quale della favilla del fuoco a vederla in la fiamma.</p>
<p><add resp="ed">17</add> Qui adduce un altro esemplo che sì erano distante quelle alme dalla chiarità della stella come tra' cantori serà uno ch'avrà una voce differente da quella delli compagni, la quale melodiando si faràe discernere dall'altre essa biscantando e accordandosi a quelli termini che ha bisogno, e in quelle consonanzie, e l'altre tenendo il fermo e lasciandosi tornare dov'è necesso alla dolce sinfonia; e però dice: <emph>Vid'io in essa luce</emph>, cioè nella stella di Venus.</p>
<p><add resp="ed">19</add> Cioè anime beate.</p>
<p><add resp="ed">20</add> Qui descrive la velocità del moto ch'avea nelli suoi movimenti, e ciò per allegoria hae a significare la perfezione dello amore, in che fiammeggiano le anime beate, essere differenziata. <emph>Più e men correnti</emph>. Nota che l'autore poetando le sopradette alme pone essere nel corpo della stella e quella stella volgersi sovra suo centro, e questo fa perchè lo movimento attribuito a perfette substanzie dee essere perfetto; e circolare sì è desso, come appare per lo Filosofo e in lo terzo della Fisica e nel libro <emph>De Caelo</emph>; adunque quelle alme ch'erano più presso lo centro della stella sì si muoveano più tarde, e quelle che erano più presso alla circonferenzia, più veloci, e tutte si moveano ad uno moto; e però soggiunge <emph>Al modo, credo</emph>, cioè al moto circolare come appareano in sua vista rotonde</p></div3>
<div3><head>vv. 22-24</head>
<p>Qui per esemplo e per eccellente comparazione mostra l'autore la velocità del moto ch'ebbeno le dette anime spinte da amore eterno a venire ad essi per contentare ogni suo desiderio e appetito circa loro condizione, e dice che di fredda nube non discese mai vento di tanto veloce corso, come quelli venne ad ello che non paresse tardo e lento a comparazione di quello. Onde ad intelligenzia dello ditto esemplo si è da sapere, che, sì come lo Filosofo ne scrive nella sua Metaura, di più condizioni ascende nell'aiere vapori della terra e dall'acqua, li quali secondo sua complessione fanno diverso adovramento in essa, ed eziandio secondo il sito al quale elli ascendeno, che alcuni altri sono che generano nella suprema parte dell'aiere, comete e subiti ignicoli, in la seconda per rompimento e frazione d'altri vapori; tonitrui; e lucineri; in la prima: scalmaccio e ansietade. Altri ne sono che non ascendono a suprema per sua frigiditade, ma per sua siccitade generano vento in la regione mezzana e nella prima, e secondo che hanno più e meno del sottile ascendeno e più e meno nell'aiere, e <emph>per consequens</emph> lo suo movimento e decorso è più e meno veloce; e di questi cotal vapori si genera quelli venti, delli quali l'autore esemplifica. Altri ne sono che ascendono pure alla mezzana regione e secondo sua umiditade discende, e secondo quantitade si genera neve, gragnole o tempesta, pluvie, brina e rugiada. Altri sono che non ascendono se non al termine della prima regione, e per sua umidità si generano nuvole, caligini, calaverne, nebbie e fiumi, delle quali impressioni chiaro tratta lo Filosofo nelli primi tre libri della sua Metaura, e però chi più distintamente appetisse saperlo, nel ditto volume si può saziare.</p>
<p><add resp="ed">23</add> Qui per differenzia mostra che li vapori caldi sono luminosi, e però non si veggiono li freddi, come sono invisibili</p></div3>
<div3><head>v. 26</head>
<p><emph>Lasciando il giro</emph>, cioè a sè anime beate</p></div3>
<div3><head>v. 27</head>
<p><emph>Serafini</emph>, cioè circolazioni celesti</p></div3>
<div3><head>vv. 28-30</head>
<p>Nota che ringraziava in lo suo canto lo Salvatore.</p>
<p><add resp="ed">29</add> Qui mette tali parole per bellezza del suo poema</p></div3>
<div3><head>vv. 31-33</head>
<p>Chiaro appare sì come si offersero le ditte alme al piacere dello autore e Beatrice.</p>
<p><add resp="ed">33</add> <emph>Gioi</emph>, cioè prendi giovamento e diletto</p></div3>
<div3><head>vv. 34-36</head>
<p>Cioè noi alme beate ci moviamo a quello moto a che si muovono li angeli di questo cielo mossi da amore eterno, il quale ci regola d'una medesima misura, d'uno medesimo desiderio, d'uno medesmo affetto sì come è nello intendimento de' preditti che possede questa regione; e però semo simili ad essi.</p>
<p><add resp="ed">35</add> Qui è da sapere che l'autore fe', fuori che questa Commedia, molte altre cose in rima e suoni, e sonetti, e ballate canzoni, e canzoni distese, e fra le altre vogliendo alcuna cosa toccare d'amore concupiscivo fingendo poeticamente la opinione, della quale è fatta menzione nel principio del presente capitolo, sì cominciò e disse: <emph>Voi che intendendo il terzo ciel movete</emph> etc.; così come tu autore ponevi quelli intenditor essere li movitori del detto cielo, cioè di quello di Venus, così diceano quelle alme; intendi: noi essere quelle che siamo che moviamo lo preditto cielo</p></div3>
<div3><head>vv. 37-39</head>
<p>Cioè noi semo tanto desiderosi a tuo volere concupiscivo, che ogni indugio, ogni quiete non è meno dolce, cioè fatigoso, pure che a te satisfacciamo</p></div3>
<div3><head>vv. 40-42</head>
<p>Qui seguendo il poema mostra sua disposizione suddita ad ogni <emph>velle</emph> di sua donna.</p>
<p><add resp="ed">42</add> Cioè essa Beatrice fatti gli occhi dell'autore contenti concedendo per cenno che domandasse ogni suo piacere</p></div3>
<div3><head>v. 44</head>
<p>Cioè voi, alme, di chi foste?</p></div3>

<div3><head>vv. 46-48</head>
<p>Nota qui l'interiezione d'ammirazione, cioè: Ahi! che è quello che io vidi che essa alma quando udimmi dimandare che fue s'abbellie cotanto in sua luce e devenne più decora? E ciò pone l'autore per allegoria mostrando quanta perfezione di effetto si segue allo amore caritativo che hanno l'alme beate</p></div3>
<div3><head>vv. 49-51</head>
<p>Quest'alma beata fu Carlo Martello re d'Ungaria sopradetto, e dice che visse in questo mondo, cioè in prima vita poco tempo, e soggiunge che se fosse vissuto arebbe molti mali obviati che seranno, e nota tale obviazione circa li mali commessi, e che si doveano commettere per lo fratello, al quale elli sarebbe stato cagione di contrasto</p></div3>
<div3><head>vv. 52-54</head>
<p>Qui fue l'autore che fue nella sua prima vita domestico e amante di lui, ma tanta era la chiarezza della luce che non lo recognoscea; e però dice lo detto Carlo: <emph>la mia letizia</emph>, cioè la mia luce, <emph>mi ti cela</emph>, cioè nasconde sì come la seta del filugello asconde lo animale cioè lo vermicello che v'è dentro, lo quale è fasciato e involto nella ditta seta</p></div3>
<div3><head>v. 57</head>
<p><emph>Di mio amore</emph>, cioè lo frutto</p></div3>
<div3><head>vv. 58-60</head>
<p>Qui vuole mostrare come dovea essere Conte di Provenza, nel quale terreno dall'una delle parti corre Rodano fiume.</p>
<p><add resp="ed">59</add> <emph>Sorga</emph>. Si è nome d'un altro fiume. E parte quello Rodano, come è detto, quella parte di Provenza che è della Chiesa da quella che è della casa di Francia</p></div3>
<div3><head>vv. 61-63</head>
<p>Qui mostra come quella provincia dov'è Bari, Gaeta e la Catona era di sua giurisdizione, la quale è Puglia.</p>
<p><add resp="ed">63</add> <emph>Tronto e Verde</emph>. Sono fiumi nel ditto territorio</p></div3>
<div3><head>vv. 64-66</head>
<p>Cioè io fui re d'Ungaria; e denomina la detta provincia da quello fiume che esce del mare della Tana, e corre verso ponente pur Ungaria fino in Allamagna, dove si perde e annichilasi.</p>
<p><add resp="ed">65</add> <emph>Poichè le ripe</emph>. Nota che l'autore prende lo cominciamento del detto fiume da quel capo che è in Lamagna, sì che altro non vuol dire se non: posciachè il Danubio non è più in Allamagna, ello è in Ungaria, della quale diciamo</p></div3>
<div3><head>vv. 67-69</head>
<p>Qui vuol mostrare che anche gli era di sua giurisdizione l'isola di Cicilia, e che essa isola avrebbe aspettato, s'elli fosse vissuto, sua ereditate per re, la quale sarebbe nata e discesa da Carlo suo padre e da Rodolfo d'Austerich, imperquello che la moglie di questo Carlo Martello, sì com'è detto di sopra, fue delli duci d'Austerich. - <emph>Trinacria</emph> è appellata la detta isola perchè hae tre faccie e tre monti in essa, cioè Pachino, e monte Peloro e monte Vulcano; e nota che quello monte, che è dalla parte del golfo di Vinegia si è Vulcano, sopra lo quale monte si è continuo fuoco e fumo, lo quale li avviene, sì come tratta Alberto nella sua Metaura, per alcune vene di solfaro inceso, che sono dentro al ditto monte; e però dice <emph>caliga</emph>, cioè fuma. E a volere bene in singolarità dichiarare qual golfo intende, si dice che è quello che riceve da Euro, cioè da Scirocco, maggiore inondazione e percossa</p></div3>
<div3><head>v. 70</head>
<p><emph>Non per Tifeo</emph>. Questo Tifeo secondo li poeti era uno delli fabbri di Marte; lo quale con li compagni li fabbricava le arme e lo saettamento. Or vuol dire l'autore: quello caligo che è sul monte Vulcano, non nasce dalla fornace di Tifeo, ma nasce da solfo, cioè solfaro</p></div3>
<div3><head>vv. 73-75</head>
<p>Cioè quello che io hoe ditto tra io e li miei eredi signoreggerebbe, ma la signoria disordinata muove tale fiata li sudditi a disubbidienza, la quale signoria mosse Palermo in principio a gridare: <emph>muoiano li Franceschi</emph>, per la qual cosa di subito la casa di Francia perdè tutta l'isola</p></div3>
<div3><head>vv. 76-81</head>
<p>Qui soggiunge Carlo e dice: se mio frate, cioè lo re Roberto, s'accorgesse di questo, cioè che la mala signoria disordina li sudditi, elli provvederebbe a suo vivere e abbandonerebbe l'essere cupido che è proprio alli Catalani, ma elli non abbandona tal modo; e però in brieve conviene essere a tal barca, sì carica di peccato, sommersione se non si provvede, imperquello che è tanto carica che non puote ricevere più di carico</p></div3>
<div3><head>vv. 82-84</head>
<p>Cioè s'elli volesse seguire la larghezza delli suoi antecessori elli sarebbe vertudioso, e falli bisogno, imperquello che la sua milizia, cioè la signoria dove ello è, vorrebbe uno largo e curiale signore, e che non curasse di raunare moneta, e così durerebbe in reggimento; ma perch'elli non è così disposto, sì li avverrà quello naufragio e sommersione, che è ditto</p></div3>
<div3><head>vv. 85-90</head>
<p>Qui l'autore seguendo suo poema lo ringrazia di quello che li ha ditto, e soggiungendo in suo parlare li domanda dichiaragione d'uno dubbio sortoli per le parole antidette e disse: O Carlo, però ch'io credo che quella letizia, cioè allegrezza, che 'l tuo parlare m'infonde nell'anima mia, sì come cosa in che ogni bene cioè intendimento si comincia e terminasi, tue la veggi così interamente come la veggio io e sento, sì m'è molto caro; quasi a dire tacitamente io te ne ringrazio tanto quanto si conviene a tanta allegrezza.</p>
<p><add resp="ed">88</add> Cioè anche questo m'è caro ch'io so che tu la vedi così integra e così allegra com'io la vo remirando, e tu, in Dio. Alla qual cosa è da sapere che l'autore immagina Dio essere uno specchio parlando esemplificativamente, e in esso specchio essere idoli o vero figurazioni di specie di tutto ciò che è stato, e che è, e che dee essere in lo mondo, sì come specchio a chi ogni cosa è presente nè non suddito ad alcuno decorso di tempo. Ora immagina elli che le alme beate quando vogliano sapere alcuna cosa guardano pure in tale specchio e lì hanno suo contento. Sì che dice l'autore a Carlo: quando tu non vedessi in me l'allegrezza, ch'io ho del tuo parlare, io sono sicuro che se tu rimiri in Dio, essa non ti sarà nascosta, e ciò m'è molto caro, perchè ti sarà persuasione a renderti benivolo a rispondere a mia domanda</p></div3>
<div3><head>vv. 91-93</head>
<p><emph>E così mi fa chiaro</emph>, cioè che per tuo parlare sono entrato in dubbio, sì mi dichiara.</p>
<p><add resp="ed">93</add> Tu m'hai ditto che li generatori dello re Roberto furono di grande largitade; come potè di tale semenza nascere frutto vizioso e cupido</p></div3>
<div3><head>vv. 94-96</head>
<p><emph>Ed elli a me</emph>, cioè se tu, autore, potrai intendere lo modo e l'ordine da Dio fatto circa l'avvenimento delli uomini al mondo allora tegnirai lo viso là u' tu tieni lo dosso, cioè che quelli che sono in dubbio guardano in giuso, e lo dosso loro è volto verso suso, quelli che sono in perfetta scienzia hanno lo viso verso suso e lo dosso in giuso. E però dice: se tu intenderai quella verità, che io ti dirò, sì come mo tieni, che sè in dubbio, lo dosso verso suso, così tegnirai lo viso</p></div3>
<div3><head>vv. 97-99</head>
<p>Cioè Dio creatore ha posto la virtude informativa nelli cieli, ed esso è quello che tutto muove e tutto contiene</p></div3>
<div3><head>vv. 100-108</head>
<p>Qui vuole mostrare l'autore che come quella mente che ha libero arbitrio adovra per uno suo certo fine, al quale drizza quello suo movimento, così li cieli per li suoi movimenti adovrano ad alcuno fine, cioè a perfezione del mondo; e provalo che se ciò non fosse che quello ordine non sarebbe ordine, ma disordine quando fosse suo operamento non ad alcuno fine: la qual posizione è fatua, come mostra Tommaso, terzo, della sua <emph>Contra Gentiles</emph>; e però dice <emph>Che non sarebber arti, ma ruine</emph></p></div3>
<div3><head>vv. 109-111</head>
<p>E prova ancora che se non fosse ordine, le intelligenzie che moveano lo cielo sarebbono manche, cioè defettive, lo quale difetto potrebbe essere imputato al primo motore, cioè Dio perfetto; e però dice Tommaso nel proemio del preallegato terzo: <emph>Est igitur sicut perfectus in essendo et causando ita est in reggendo perfectus</emph> etc., poscia dice <emph>quod celestia corpora semper rectum ordinem divini regis servant</emph> etc. Ed anche è scritto in Deutero, IV capitolo: <emph>Deus corpora celestia fecit in ministerium cunctis gentibus</emph> etc</p></div3>
<div3><head>vv. 112-114</head>
<p>Questo dichiarato, qui si offere Carlo all'autore ancora dichiararli più, se bisogna.</p>
<p><add resp="ed">113</add> <emph>Ed io: Non già</emph>. Quasi a dire: elli è impossibile che la natura, cioè l'ordine sia manco, e ciò sarebbe se non adoperasse per alcuno fine</p></div3>
<div3><head>vv. 115-117</head>
<p>Ancora per meglio provare che li cieli abbiano a produrre perfezione nel mondo, domanda Carlo l'autore e dice: sarebbe meglio nel mondo che non fosse cittadinanza, cioè polizia o peggio per la umana natura.</p>
<p><add resp="ed">117</add> Cioè 'l sarebbe lo peggio, lo quale appare per lo Filosofo nella Politica, che sì com'è detto l'uomo è animale sociale, e non potrebbe vivere bene senza compagnia</p></div3>
<div3><head>vv. 121-123</head>
<p>Qui conclude Carlo e dice; s'elli ha bisogno di compagnia l'uomo elli conviene essere diversi in arti, imperquello diverse bisogne hae l'uomo in bene vivere sì in vitto come in vestito; e queste diversitadi pervegnono dal cielo, e questo detto s'accorda con quello di Tolomeo nel Centiloquio, che Mars, Venus e Mercurio hanno a significare influenza sopra li costumi umani</p></div3>
<div3><head>vv. 124-126</head>
<p>Qui mostra <emph>distincte</emph> come la costellazione produce diversitade in li uomini a perfezione del mondo per li effetti, chè l'uno nasce in povertà di costumi, l'altro Serse, cioè in grande magnificenzia d'animo, sì come quello Serse che assediò Grecia.</p>
<p><add resp="ed">125</add> <emph>Altro Melchisedech</emph>, cioè ad essere prete o religioso.</p>
<p><add resp="ed">126</add> <emph>E l'altro quello</emph>, cioè Dedalo lo quale volando perdèo lo figliuolo, sì com'è detto nel XVII capitolo dello Inferno, quasi a dire ingegnero e sottile in ogni invenzione sì intellettuali come artificiali</p></div3>
<div3><head>vv. 127-129</head>
<p><emph>La circular natura</emph>, cioè li cieli che sono cagione informativa a queste generazioni e corruttibili mondane.</p>
<p><add resp="ed">128</add> <emph>Fan ben su' arte</emph>, cioè adovrano bene a dritto fine.</p>
<p><add resp="ed">129</add> Cioè essi cieli non guardano a produrre lo ingegnero figliuolo pure nel padre che è ingegnero, nè 'l magnifico d'animo pure dal padre che è magnifico, e così delli altri, ma produceli nel mondo dove meglio possono e dove meglio s'affae secondo lo decorso del tempo, che quando dominerà Saturno produrrà gente grossa, Mercurio gente sottile <emph>etc.</emph></p></div3>

<div3><head>vv. 130-132</head>
<p>Cioè da questi cieli viene che due fratelli nati d'uno padre e d'una madre si diletteranno e faran proficuo in contrarie cose; esemplo in li figliuoli di Issac, che Iacob fue quieto e sagace, ed Esaù fue armigero e di grossa pasta.</p>
<p><add resp="ed">131</add> <emph>Quirino</emph>, cioè Combattente, quasi figliuolo di Marte, e però anticamente erano li Romani chiamati Quirini, imperquello che subiugavano tutto lo mondo per arme.</p>
<p><add resp="ed">132</add> Cioè che può nascere uno Quirino di vile padre e pauroso</p></div3>
<div3><head>vv. 133-135</head>
<p><emph>Natura generata</emph>, cioè lo padre farebbe bene simile lo figliuolo a lui, ma la provvisione di Dio, che ha dato questo ordine, vuole ch'ello vada innanzi. E nota che 'l dice <emph>natura generata</emph>, cioè lo padre è uomo che è generato, e non intende lo cielo che è per alcuno modo padre, che fu pur creato <emph>immediate</emph> del Creatore, com'è ditto</p></div3>
<div3><head>vv. 136-138</head>
<p>Qui vuol mostrare che è la cagione che molti sono prodotti nel mondo secondo sue perfezioni, ch'elli si trova uno figliuolo d'uno povero uomo essere sottile d'ingegno, e per la deficienza dello avere mondano non potrà imprendere scienzia, e così serà vano suo ingegno; simile in casa d'uno povero nascerà figliuolo adatto a reggimento, perchè la condizione delli suoi generanti non sarà conforme a tale atto, sarà indarno tale disposizione. E però dice Carlo: se la natura trova la fortuna del mondo discordarsi ella non fa buona prova; ed esemplifica sì come la semente dell'alboro o d'erbe adatta a uno terreno cretegno o sabbionoso o pantanoso, s'è messa in altra terra dura non viene a sua perfezione, ed eziandio lo cambiamento de' luoghi similemente impedisce loro adovramento, sì come appare in lo Palladio d'agricoltura</p></div3>
<div3><head>vv. 142-144</head>
<p>Or dice ancora Carlo: se voi mondani ponesti mente alle nature delle persone, e quelli cotali mettere a quelli officii a che sua natura si conface, ogni vostro intento vegnirebbe a perfezione, e nulla di buono sarebbe vano nè inane</p></div3>
<div3><head>vv. 145-147</head>
<p>Cioè voi fate tutto lo contrario, chè voi fate re, cioè reggitore, tale che lo reggimento non è a lui connaturale, e fatelo perchè 'l padre serà stato reggitore, e così tal fiata religioso fate lui, cioè non gli date reggimento secolare, che serà atto a cignersi la spada, cioè disposto ad ogni valorosa signoria, e questo perchè 'l padre non serà stato in reggimento, o di bassa condizione o d'altro paese</p></div3>
<div3><head>v. 148</head>
<p>E però che li uniti sono così contrarii, sì van le vostre tracce, li vostri affari, le vostre intenzioni così torte e fuora d'ogni strada ragionevile; lo quale attorcimento approva lo libero arbitrio dell'uomo.</p>
<p>E qui si compie l'ottavo capitolo.</p></div3></div2>

<div2><head>IX</head>

<div3 n="Versi">
<lg>
<l>Dappoichè Carlo tuo, bella Clemenza,</l>
<l>M'ebbe chiarito, mi narrò gl'inganni</l>
<l>Che ricever dovea la sua semenza;</l></lg>
<lg>
<l>Ma disse: Taci, e lascia volger gli anni;</l>
<l>Sì ch'io non posso dir, se non che: pianto</l>
<l>Giusto verrà dirietro a' vostri danni.</l></lg>
<lg>
<l>E già la vita di quel lume santo</l>
<l>Rivolta s'era al sol che la riempie,</l>
<l>Come a quel ben ch'ad ogni cosa è tanto.</l></lg>
<lg>
<l>Ahi, anime ingannate, e fattur'empie,</l>
<l>Che da sì fatto ben torcete i cori,</l>
<l>Drizzando in vanità le vostre tempie!</l></lg>
<lg>
<l>Ed ecco un altro di quelli splendori</l>
<l>Ver di me si fece, e il suo voler piacermi</l>
<l>Significava nel chiarir di fuori.</l></lg>
<lg>
<l>Gli occhi di Beatrice, ch'eran fermi</l>
<l>Sovra me, come pria, di caro assenso</l>
<l>Al mio disio certificato fermi.</l></lg>
<lg>
<l>Deh metti al mio voler tosto compenso,</l>
<l>Beato spirto, dissi, e fammi prova</l>
<l>Ch'io possa in te rifletter quel ch'io penso.</l></lg>
<lg>
<l>Onde la luce che m'era ancor nova,</l>
<l>Del suo profondo, ond'ella pria cantava,</l>
<l>Seguette, come a cui di ben far giova:</l></lg>
<lg>
<l>In quella parte della terra prava</l>
<l>Italica, che siede intra Rialto</l>
<l>E le fontane di Brenta e di Piava,</l></lg>
<lg>
<l>Si leva un colle, e non surge molt'alto,</l>
<l>Là onde scese già una facella,</l>
<l>Che fece alla contrada un grande assalto.</l></lg>
<lg>
<l>D'una radice nacqui ed io ed ella;</l>
<l>Cunizza fui chiamata, e qui refulgo,</l>
<l>Perchè mi vinse il lume d'esta stella.</l></lg>
<lg>
<l>Ma lietamente a me medesma indulgo</l>
<l>La cagion di mia sorte, e non mi noia,</l>
<l>Che forse parrìa forte al vostro vulgo.</l></lg>
<lg>
<l>Di questa luculenta e cara gioia</l>
<l>Del nostro cielo, che più m'è propinqua,</l>
<l>Grande fama rimase, e, pria che muoia,</l></lg>
<lg>
<l>Questo centesim'anno ancor s'incinqua.</l>
<l>Vedi se far si dee l'uom eccellente,</l>
<l>Sì ch'altra vita la prima relinqua!</l></lg>
<lg>
<l>E ciò non pensa la turba presente,</l>
<l>Che Tagliamento ed Adice richiude,</l>
<l>Nè per esser battuta ancor si pente.</l></lg>
<lg>
<l>Ma tosto fia che Padova al palude</l>
<l>Cangierà l'acqua che Vicenza bagna,</l>
<l>Per essere al dover le genti crude.</l></lg>
<lg>
<l>E dove Sile e Cagnan s'accompagna,</l>
<l>Tal signoreggia e va con la testa alta,</l>
<l>Che già per lui carpir si fa la ragna.</l></lg>
<lg>
<l>Piangerà Feltro ancora la diffalta</l>
<l>Dell'empio suo pastor, che sarà sconcia</l>
<l>Sì, che per simil non s'entrò in Malta.</l></lg>
<lg>
<l>Troppo sarebbe larga la bigoncia</l>
<l>Che ricevesse il sangue ferrarese,</l>
<l>E stanco chi il pesasse ad oncia ad oncia,</l></lg>
<lg>
<l>Che donerà questo Prete cortese,</l>
<l>Per mostrarsi di parte; e cotai doni</l>
<l>Conformi fieno al viver del paese.</l></lg>
<lg>
<l>Su sono specchi, voi dicete troni,</l>
<l>Onde rifulge a noi Dio giudicante,</l>
<l>Sì che questi parlar ne paion buoni.</l></lg>
<lg>
<l>Qui si tacette, e fecemi sembiante</l>
<l>Che fosse ad altro volta, per la rota</l>
<l>In che si mise com'era davante.</l></lg>
<lg>
<l>L'altra letizia, che m'era già nota,</l>
<l>Preclara cosa mi si fece in vista,</l>
<l>Qual fin balascio in che lo sol percota.</l></lg>
<lg>
<l>Per letiziar lassù fulgor s'acquista,</l>
<l>Sì come riso qui, ma giù s'abbuia</l>
<l>L'ombra di fuor, come la mente è trista.</l></lg>
<lg>
<l>Dio vede tutto, e tuo veder s'inluia,</l>
<l>Diss'io, beato spirto, sì che nulla</l>
<l>Voglia di sè a te puote esser fuia.</l></lg>
<lg>
<l>Dunque la voce tua, che il ciel trastulla</l>
<l>Sempre col canto di que' fuochi pii</l>
<l>Che di sei ale fannosi cuculla,</l></lg>
<lg>
<l>Perchè non soddisface a' miei disii?</l>
<l>Già non attendere' io tua dimanda,</l>
<l>S'io m'intuassi, come tu t'immii.</l></lg>
<lg>
<l>La maggior valle in che l'acqua si spanda,</l>
<l>Incominciaro allor le sue parole,</l>
<l>Fuor di quel mar che la terra inghirlanda,</l></lg>
<lg>
<l>Tra discordanti liti, contra il sole</l>
<l>Tanto sem va che fa meridiano</l>
<l>Là dove l'orizzonte pria far suole.</l></lg>
<lg>
<l>Di quella valle fu' io littorano,</l>
<l>Tra Ebro e Macra che, per cammin corto,</l>
<l>Lo Genovese parte dal Toscano.</l></lg>
<lg>
<l>Ad un occaso quasi e ad un orto</l>
<l>Buggea siede e la terra, ond'io fui</l>
<l>Che fe' del sangue suo già caldo il porto.</l></lg>
<lg>
<l>Folco mi disse quella gente, a cui</l>
<l>Fu noto il nome mio, e questo cielo</l>
<l>Di me s'imprenta, com'io fe' di lui;</l></lg>
<lg>
<l>Chè più non arse la figlia di Belo,</l>
<l>Noiando ed a Sicheo ed a Creùsa,</l>
<l>Di me infin che si convenne al pelo;</l></lg>
<lg>
<l>Nè quella Rodopea, che delusa</l>
<l>Fu da Demofoonte, nè Alcide</l>
<l>Quando Iole nel cuore ebbe richiusa.</l></lg>
<lg>
<l>Non però qui si pente, ma si ride,</l>
<l>Non della colpa ch'a mente non torna,</l>
<l>Ma del valor ch'ordinò e provide</l></lg>
<lg>
<l>Qui si rimira nell'arte che adorna</l>
<l>Cotanto effetto, e discernesi il bene</l>
<l>Perchè al mondo di su quel di giù torna.</l></lg>
<lg>
<l>Ma perchè le tue voglie tutte piene</l>
<l>Ten porti, che son nate in questa spera,</l>
<l>Procedere ancor oltre mi conviene.</l></lg>
<lg>
<l>Tu vuoi saper chi è in questa lumiera,</l>
<l>Che qui appresso me così scintilla,</l>
<l>Come raggio di sole in acqua mera.</l></lg>
<lg>
<l>Or sappi che là entro si tranquilla</l>
<l>Raab, ed a nostr'ordine congiunta</l>
<l>Di lei nel sommo grado si sigilla.</l></lg>
<lg>
<l>Da questo cielo in cui l'ombra s'appunta,</l>
<l>Che il vostro mondo face, pria ch'altr'alma</l>
<l>Del trionfo di Cristo fu assunta.</l></lg>
<lg>
<l>Ben si convenne lei lasciar per palma</l>
<l>In alcun cielo dell'alta vittoria</l>
<l>Che s'acquistò con l'una o l'altra palma;</l></lg>
<lg>
<l>Perch'ella favorò la prima gloria</l>
<l>Di Iosuè in su la Terra Santa,</l>
<l>Che poco tocca al papa la memoria.</l></lg>
<lg>
<l>La tua città, che di colui è pianta</l>
<l>Che pria volse le spalle al suo Fattore,</l>
<l>E di cui è la invidia tanto pianta,</l></lg>
<lg>
<l>Produce e spande il maledetto fiore</l>
<l>Ch'ha disviate le pecore e gli agni,</l>
<l>Perocchè fatto ha lupo del pastore.</l></lg>
<lg>
<l>Per questo l'Evangelio e i Dottor magni</l>
<l>Son derelitti, e solo ai Decretali</l>
<l>Si studia sì, che pare a' lor vivagni.</l></lg>
<lg>
<l>A questo intende il papa e i cardinali:</l>
<l>Non vanno i lor pensieri a Nazzarette</l>
<l>Là dove Gabriello aperse l'ali.</l></lg>
<lg>
<l>Ma Vaticano, e l'altre parti elette</l>
<l>Di Roma, che son state cimitero</l>
<l>Alla milizia che Pietro seguette,</l></lg>
<lg>
<l>Tosto libere fien dell'adultèro.</l></lg></div3>
<div3 n="Introduzione">
<p>Nel presente capitolo seguendo suo poema sì tocca l'autore principalmente tre cose. La prima apostrofa a madonna Clemenza figliuola di Carlo Martello, e nella sua apostrofazione tocca come la sua erede riceverebbe inganno dal fratello e dalli suoi eredi e come vendetta ne serà. La seconda introduce a parlare madonna Cunizza da Romano, la quale brevemente vaticina circa lo stato delle terre della Marca Trivigiana. La terza introduce Folco di Marsiglia, lo quale primo sì la palesa, secondo palesa di quelle alme beate, che sono in Venere e perchè vi sono, terzo biasma alcuna parte delle malizie ed inordinazioni de' pastori ecclesiastici; e così compie suo capitolo. E perchè nella esposizione del testo chiaro apparirà la intenzione dello autore, senza altro esordio o preambolo accederemo a tale declarazione di Dante</p></div3>
<div3><head>vv. 1-3</head>
<p>Qui è da notare che 'l modo del parlare, che è detto apostrofare, si è trovato a compimento di stile rettorico, e però quando è difettivo in lo conto che si voglia palesare alcuna cosa e non gli è atta persona a cui determinatamente si debbia ciò ragionare, così apostrofando noi introduchiamo una, e a quella sì come persona fuori dello giuoco, drizziamo nostro sermone; così simile in proposito volendo l'autore palesare che la erede di Carlo Martello dovrebbe succeder nel reame e signoria che si attribuisce suo fratello, si introduce madonna Clemenza figliuola del detto Carlo, e a lei drizza suo sermone dicendole come tale erede dee ricevere inganno; e soggiunge, come appare nel testo, che vendetta ne serà, per la quale si piangerà, cioè che serà grave, e tale pianto serà giusto imperquello che serà pena di peccato già commesso.</p>
<p><add resp="ed">2</add> <emph>M'ebbe chiarito</emph>. Cioè asciolto lo dubbio se di dolce semenza può nascere frutto amaro</p></div3>
<div3><head>vv. 7-9</head>
<p>Segue il poema mostrando come Carlo si partì del parlamento e tornòe a contemplare con quello amore che è perfetto e in nulla manchevole, cioè del pio Creatore</p></div3>
<div3><head>vv. 10-12</head>
<p>Qui esclama a quelli modani che per cupidigia di beni temporali dimenticano e mettono in oblìo l'amore della perfetta ed eterna vita</p></div3>
<div3><head>vv. 13-15</head>
<p>Qui introduce Madonna Cunizza come apparirà.</p>
<p><add resp="ed">14</add> Cioè che vide nello scintillare della chiarezza di quell'alma la disposizione, ch'essa avea, ch'era atta ad ogni suo piacere</p></div3>
<div3><head>vv. 16-18</head>
<p>Qui seguendo il poema mostra come era sempre disposto ad ubbidire lei, e come per chiaro senso s'avvide com'essa lo licenziò che domandasse suo affetto</p></div3>
<div3><head>vv. 19-21</head>
<p>Qui l'autore prega l'alma che 'l chiarisse del suo pensiero, ch'era di voler sapere chi essa era, e perchè era situata in tale stella</p></div3>
<div3><head>v. 22</head>
<p>Cioè che ancora non sapea chi si fosse</p></div3>
<div3><head>v. 23</head>
<p>Cioè del centro d'essa</p></div3>
<div3><head>vv. 25-27</head>
<p>Qui vuole palesare Da Romano, e palesalo per le sue continue vicinanze.</p>
<p><add resp="ed">26</add> <emph>Tra Rialto</emph>, cioè Vinegia.</p>
<p><add resp="ed">27</add> <emph>E le Fontane</emph>, cioè Padova. <emph>E di Piava</emph>, cioè di quello fiume che corre per Trivigiana</p></div3>
<div3><head>vv. 28-30</head>
<p><emph>Si leva un colle</emph>, cioè uno monticello non molto alto, del quale monticello discese già una facella, cioè messere Eccellino da Romano.</p>
<p><add resp="ed">30</add> Cioè che per forza la subiugò</p></div3>
<div3><head>vv. 31-33</head>
<p><add resp="ed">31</add> <emph>D'una radice nacque</emph>, cioè uno fu mio padre e suo, quasi a dire: io fui sua sorella.</p>
<p><add resp="ed">32</add> <emph>Cunizza</emph>. Qui palesa suo nome. <emph>E qui refulgo</emph>, cioè in questo cielo luce la mia alma, imperquello che sempre in prima vita fue disposta e adatta ad amore, che è la complessione di questa stella, com'è detto. Circa la qual cosa si è da sapere che la ditta madonna Cunizza si recita che fue in ogni etade innamorata, ed era di tanta larghezza il suo amore, che avrebbe tenuta grande villania a porsi a negarlo a chi cortesemente l'avesse domandato. Or per allegria l'autore fae menzione d'essa, che sì come essa fue larga e curiale circa l'amore mondano, così quelli che sono larghi e curiali e accesi circa l'amore divino, possiedono beatitudine e gloria di grandissima fama; e in questo così fatto modo pone l'autore tutte le alme, di che fa menzione nella seconda vita</p></div3>
<div3><head>vv. 34-36</head>
<p>Qui dice la ditta madonna Cunizza; forse che a voi mondani parrebbe strana che noi alme beate ricordiamo i nostri difetti, ma ello non c'è grave imperquello che mo cognosciamo meglio nostra beatitudine, e tale ricordare in noi non può generare peccato, nè però a me stessa</p></div3>
<div3><head>vv. 37-42</head>
<p><emph>Di questa luculenta</emph>. Detto madonna Cunizza chi ell'era, e perchè lì era, ora dice ella che quella alma, che più gli era presso, si è persona di cui nel mondo è rimasa grande fama, e innanzi che la detta fama s'ammorti, el passerà cinquecento anni, sì che ogni anno, che è lo centesimo, cioè quello che segue allo novantanove, sì si incinquerà, cioè vegnirà cinque fiate. E però altro non vuole dire se non che tale fama durerà cinquecento anni, e quest'anima, di chi è mo parlato, si intende essere Folco di Marsiglia.</p>
<p><add resp="ed">41</add> Qui per senso tropologico conforta li vivi che siano sì virtuosi, che di loro rimagna fama, acciò che tal vivere in fama relinqua la prima, cioè abbandoni sì come imperfetta e difettiva</p></div3>
<div3><head>vv. 43-45</head>
<p>Qui biasma gli uomini della Marca Trivigiana e di Friuli terminati da quelli fiumi, di che l'autore fa menzione: sì caduti in vizii, che non vi nasce in quelle terre persone di che dopo la morte rimagna fama nel mondo, nè menzione, sì che morta la persona morto ogni suo onore e fama e nominanza; e noma la contrada per li suoi circostanti, cioè per quella acqua che è appellato Tagliamento, che lì va e termina dall'una parte, e per quell'altr'acqua che è appellata Adice che lì va dall'altro lato e fa suo corso, sì che tra queste due acque e queste cittade sono cittadini cotanto bassi</p></div3>
<div3><head>vv. 46-48</head>
<p>Poi ch'ha detto in universale della contrada quella afflizione che avverrà per li peccati per loro commessi, descende a profferire in particolarità e comincia da Padoa, e dice che l'acqua Vicentina la condurrà a palude; e nota che in questi versi l'acqua si è nome; sì che essa acqua caccerà Padoa al palude. Vuole qui pronosticare l'autore che la dissoluzione di Padoa verrà per ragione che nascerà dalla parte di Vicenza, o di guerra che avranno insieme, di che Padoa caggerà in dissoluzione o discordia entro essi cittadini, nate per cagioni di quella parte. E assai bene fino a questo die pare lo vaticino dello autore tendere a quello fine</p></div3>
<div3><head>vv. 49-51</head>
<p>Detto di Padoa intende l'autore toccare di Trevigi, e simile vaticina che messer Ricciardo da Camino, che era in suo tempo in preclara denominazione, si vederebbe in desolazione e bassa condizione. Sile e Cagnan sono fiumi in lo contado Trivigiano, e però <emph>latenter</emph> tocca lo autore di Trevigio quando dice: in quello luogo dove questi due fiumi s'accompagnano</p></div3>
<div3><head>vv. 52-60</head>
<p>Toccato di queste due terre, mo vuole toccare Feltro, e dice ch'essi Feltrini e Friulani piangeranno ancora lo peccato commesso per lo suo vescovo di Feltro, lo quale serà sì orribile nel cospetto di Dio che mai chierico alcuno non ne commise simile, nè mai in Malta per simile peccato s'entra. Circa la qual cosa è da sapere ch'ell'è in Roma una pregione molto orribile, la quale si è appellata Malta, ed è prigione de' cherici, e falli metter lo papa quando vuole che di quelli non sia mai alcuna remissione; e così quando vi sono messi li tristi, mai non se ne fa novella. Or questa prigione sì come suona lo suo effetto crudele e senza nessuna misericordia, così si dee intendere che la cagione perchè elli vi sono messi è crudele e senza alcuno misericordevole atto. E poi volendo l'autore mostrare la eccellenzia del peccato del ditto Vescovo, dice che mai non s'entrò in Malta per simile, quasi dica: mai non ne fu commesso uno simile in crudelità e senza pietà umana <emph>etc.</emph> Circa lo quale peccato si è da sapere che essendo prete Gorza vescovo di Feltro, avvenne che quelli della Fontana, li quali erano cacciati di Ferrara per li marchesi da Esti passavano per lo terreno del detto vescovo, e credeano andare sicuri imperquello che mai per essi nè per suoi amici non era stato offeso nè al vescovo nè ad alcuno di quelle contrade. Lo quale vescovo come seppe lo viaggio di quelli gentili uomini, fe' stare a certe castella e a certi passi alcune genti a guardia, li quali li preseno e sostenneli. Menati questi alla prigione del vescovo, incontanente mandò lettere e messi a Ferrara alli marchesi facendoli noto ch'elli avea le cotali persone in sue prigioni, e quello ch'elli volea che 'l fêsse d'essi. Li marchesi li scrissono che a lui piacesse di donarglieli, lo qual vescovo sì come prete di mala ragione li concedette. Menati questi a Ferrara tra spezzati, e tagliate le teste e quali in prigione, tutti morirono. Per lo quale peccato crudelissimo e obbrobrioso convegnirà che 'l paese di quello vescovo ne porti pena, per la quale ne sarà giusto pianto, imperquello che ella serà giusta pena</p></div3>
<div3><head>vv. 61-63</head>
<p>Qui vuole la detta madonna Cunizza mostrare e palesare lo modo di sua prescienzia circa questa cotale vendetta e dice che nelli troni delli angioli si vede tale prescire, imperquello che elli riceve influenza di quello intelletto a cui è presente tutto senza alcuna differenzia del tempo. E questo è quello che dice Tommaso nella prima parte, questione 57, articolo secondo in la fine della sua Responsione: poich'ha detto che Dio cognosce tutto e in singolare e in particolare, sì come cagione d'ogni cosa, dice: <emph>Ita angeli per species a Deo inditas res cognoscunt et non solum quantum ad naturam universalem, sed etiam secundum earum singularitatem in quantum sunt quaedam representationes multiplicatae illis unitae et simplicis essentiae</emph>. Poi come l'anima separata intenda dalli angeli chiaro appare nel preallegato libro, questione 89, articolo secondo in la soluzione del secondo argomento, e dice: <emph>anima separata intelligit angelos per similitudines divinitus imprestas</emph></p></div3>
<div3><head>vv. 67-69</head>
<p><add resp="ed">67</add> <emph>Altra letizia</emph>, cioè Folco di Marsiglia. <emph>Che m'era</emph>, cioè le parole che disse madonna Cunizza di sopra: <emph>Di questa luculenta e cara gioia</emph>.</p>
<p><add resp="ed">68</add> Cioè esso Folco si chiarì a sua vista, e divenne radioso come si fae lo fino balascio quando è messo ai raggi del sole che rifiammeggia in ogni dimensione</p></div3>
<div3><head>vv. 70-72</head>
<p>Qua si rende la ragione che alla allegrezza delle anime beate si segue uno folgore, una radiazione e uno ridere tutto allegro; sì come quando ci rallegriamo, lo mostriamo per riso di fuori, e così quando noi ci attristiamo, similmente lo mostriamo di fuori per alcuno abbuiare, ovvero agghiadamento</p></div3>
<div3><head>vv. 73-81</head>
<p>Qui comincia l'autore a parlare con Folco preditto e disse, come appare nel testo: oh beato spirito, so che Dio vede tutto e lo tuo vedere in quello Dio <emph>s'inluia</emph>, cioè si sazia, sì che io conchiudo che tu sai la mia voglia; ma perchè non mi satisfai tu al mio disio con quella voce, con quella parlatura, con quella probazione, con la quale tu canti lode e grazie al nostro Creatore, mettendo quella inconsonanzia cantando con li altri Serafini che sono alati con sei ali, come li vide lo Evangelista, e scrivelo nello Apocalissi? E soggiunge l'autore: <emph>S'io m'intuassi, come tu t'immii</emph>, io non aspetterei per mia cortesia tua domanda. <emph>Intuare</emph> si è verbo informativo e descende da questo pronome <emph>tu</emph>; sì che <emph>intuare</emph> si è verbo, ed è a dire far sì quello tue a chi è drizzata tale parlatura. <emph>Immiare</emph> simile è verbo informativo, e descende da questo pronome volgare che è per lettera <emph>ego</emph>, sì che <emph>immiare</emph> tanto è a dire come un altro diventasse io</p></div3>
<div3><head>vv. 82-84</head>
<p>Qui comincia a parlare Folco e a satisfare al disio di Dante che era di sapere chi elli era, e per che beneficio era in quella stella sì per averne scienzia e sì per le parole ditteli di sopra da madonna Cunizza quando disse che era <emph>gioia</emph>. E dice <emph>la maggior</emph>, cioè lo mare Mediterraneo che è appellato mare del Lione, e ciò appare quando esclude quello mare che inghirlanda la terra, cioè che li va intorno, che è appellato Oceano; escluso quello, lo maggiore mare si è quello del Lione, lo quale come appare nel mappamondo hae suo cominciamento in ponente allo stretto di Sibilia, e passa per la terra sì che parte Africa da Europa, e dura verso levante fino a quello estuario dov'era la cittade d'Acri; e però che questo mare, com'è detto, parte Africa, che sono terre de' Saracini, da Europa, che è terra di Cristiani, sì dice Folco preditto <emph>Tra discordanti liti</emph>, quasi a dire: li abitatori di questi luoghi sono discordanti in fede, legge e usanze</p></div3>
<div3><head>vv. 85-87</head>
<p>Or vuole mostrare quie l'autore quanta parte è questa della terra, che corre ed è occupata in longitudine da questo mare Mediterraneo. E in prima si è da sapere che, sì come appare nel Trattato della Spera, la terra si è in mezzo lo mondo, ed egli si è appunto che da ogni ora in ogni parte che l'uomo si sia, ello è 90 gradi da quelli del cielo sovra terra, e altrettanti ne è disotto, sì che per lo moto diurno se uno grado ascende in oriente, uno n'ascende in occidente; loro circolo che parte quelli gradi, di <emph>sopra terranei</emph> da quelli <emph>suoterranei</emph> è appellato Orizon. Un'altra divisione si fae in questi gradi che si immagina uno circolo in croce di questo orizon, lo quale parte per mezzo li sopraterranei, e distingue 90 gradi dalla parte d'oriente e altri 90 dalla parte d'occidente, ed è appellato questo circolo immaginativo Meridiano, imperquello che sempre quando lo sole tocca d'ogni stagione si è mezzogiorno. Or è tanta la distanzia dal principio del ditto mare del Lione in fino alla fine dello estuario verso d'Acri, che essendo in lo ditto principio in ponente, lo detto luogo ed estuario d'Acri è suo orizon; e così si segue che lo estuario d'Acri è meridiano quando lo detto principio in ponente è orizon; sì che altro non vuole dire se non che 'l detto mare del Lione occupi la metà della spera abitabile, la quale metade si è 90 gradi</p></div3>
<div3><head>vv. 88-90</head>
<p><add resp="ed">88</add> Cioè la terra d'onde io sono, si è sopra l'uno de' liti del preditto mare del Lione.</p>
<p><add resp="ed">89</add> Detto in universale lo sito della sua terra, discende poetando a profferirlo in singolaritade, e dice che è tra questi due fiumi, ch'ènno in fra terra, e parte la detta Macra lo terreno Toscana da quello di Genova; Ebro si è più in ponento alle confine di Marsiglia e di Mompellieri nello territorio dello re di Castella</p></div3>
<div3><head>vv. 91-93</head>
<p>Qui palesa mo da quel lito ello è questo luogo, e dice che è uno oriente e uno occidente con Bugea, che è in Barbaria di sotto; quasi a dire che è in simile longitudine con Bugea, e la ditta Bugea è nel lito africano. Resta adunque che questo luogo, ch'elli vuole dire, è nel lito di Europa, imperquello che sopra uno medesimo lito non potrebb'essere due cittadi d'una longitudine, e specialmente sullo africano, che è lo suo estuario da levante a ponente; d'una latitudine ben li potrebbe essere, imperquello che la latitudine si tolle per differenzia dall'uno polo all'altro, sì come chiaro appare nel Trattato della Spera.</p>
<p><add resp="ed">93</add> Ancora poi ch'ha palesato lo detto luogo per circostanzie, mo lo descrive per li proprii luoghi e atti del detto luogo, e dice: ella è quella terra che fe' già lo porto suo sanguinoso del proprio sangue e caldo; e questa fue Marsiglia, sì come è trattato in lo sesto della presente parte. Non vogliendo quelli di Marsiglia essere sudditi allo imperio, presono briga con Iulio Cesare, lo quale fece un'armata di navi e galee; trovò in mare navilii de' Marsigliesi, li quali furono cacciati fino in lo suo porto, e lìe fue la battaglia grande e grossa; infine quelli di Marsiglia funno tutti tagliati e morti nelle preditte navi, onde per forza furono sottomisi alla signoria del preditto Iulio Cesare</p></div3>
<div3><head>vv. 94-96</head>
<p>Detto chi ello è, e come è suo nome, si dice la cagione perch'elli è in quella spera, cioè nel pianeto di Venus; e dice sì com'ello s'implessionò nella prima vita della implessione di Venus, così mo in questa seconda vita lo detto cielo s'implessiona di lui, e adornalo. Ed è ad intendere per allegoria che perchè uno uomo fosse in la prima vita ismisuratamente innamorato elli se li avvegna in la seconda per lo luogo la stella di Venus, ma condescende lo poema a nostro intelletto, acciò che più distintamente s'intenda e comprenda la differenzia della gloria del Paradiso, che è più e meno sentita dalle anime secondo suo merito</p></div3>
<div3><head>vv. 97-99</head>
<p>Qui volendo mostrare la eccellenzia dello amore che elli ebbe, introduce alcune fabule che sono poste per Ovidio, in le quali demostra la eccelsa infiammazione ch'ebbe d'amore; al quale grado d'amore elli fa comparazione e dice che non fue lo suo minore, e durò tanto in lui quello amore che fue in senectute ed era canuto, e disdiceaseli essere innamorato, e in quell'ultima etade si pentì e volsesi a quello amore che è prefetto, e riceve tutti con benigna amplectazione, e ciò dice: <emph>Non però qui si pente</emph>, quasi dica com'è detto io mi pentii a tempo, cioè nella prima vita.</p>
<p><add resp="ed">97</add> <emph>La figlia di Belo</emph>. Elli scrive Ovidio che uno ch'ebbe nome Prisco Belo re di Libia si ebbe due figliuoli, l'uno nome Danao, e l'altro nome Egisto; quello Danao avea LX figliuole femmine, e lo fratello Egisto avea LX figlioli maschi. Pensossi Danao di volere signoreggiare elli solo lo reame di Libia, ed ebbe uno die Egisto e disse: fratello mio, tu sai ch'io hoe LX figliuole, e sai che mi pertiene la metade di questo reame, s'io le vorrò maritare, elli n'anderà bene la mità del nostro in esse; elli mi parrebbe, se a te paresse, di darle per moglieri alli tuoi figliuoli, che sono così LX com'elle sono, sì che del nostro non andasse fuori di casa, e che lo reame rimanesse pure a noi. Egisto rispose: fratello mio, ello mi pare quello che pare a te, e però io sono acconcio a fare e a dire tutto quello che ti piace. Contratti questi matrimonii e perdurati alcuno tempo, Danao ebbe in una camera tutte sue figliuole, e disse: così vi comando, e così voglio che ciascuna di voi ista notte in l'ora di mezza notte seghi le canne della gola al suo marito ch'io vi prometto ch'io vi rimariterò ciascuno a suo piacere. Queste donne tra perchè glie ne era alcune che si teneano male maritate e alcune ch'erano volontarose di mutare vivanda, e alcune per lo comandamento del padre, si rispuosono tutte ad una voce che sarebbe fatto. Venuta l'ora di mezza notte le LVIIII segonno le gole alli suoi mariti, alla sessagesima, nome Ipermestra, parve peccato del marito nome Lino, non lo vuolse ancidere, ma disseli: fratello overo marito mio, tu sei fuora di tutti li tuoi fratelli, ed io de' miei cognati per tale ordinamento fatto, io voglio, perchè ardo in tanto tuo amore ch'io non posso soffrire che tu perisca, assentati da questo luogo acciò che non periamo; e così fenno. Scampati costoro con Egisto, a chi elli lo fenno assavere, romase lo reame a Danao. Sichè tolle l'autore in persona di Folco che questa figliuola di Belo, nome Ipermestra, non arse tanto in amore come esso era infino a sua senectute. E nota che a volere dare lo costrutto elli vi si sopraintende amore, e vuole esser nome, sì ch'altro non è a dire se non amore non arse più la figliuola di Belo di ciò ch'esso amore arse Folco, e similemente lo predetto amore non arse noiando, cioè facendo danno, e a Sicheo e a Creusa, com'ello arse Folco. Sicheo fu marito di Dido reina di Cartagine, lo quale Sicheo per accendimento d'amore ch'avea a Dido sì ne morie, ed ella fece quello ardere, e sovra la cenere sua faceva tutti i suoi sacramenti, sì com'è trattato nel quinto dello Inferno. Amicossi poi la detta Dido con Enea, e però ch'ello non rimase con essa a suo volere, sì si ancise. Creusa fue la terza moglie di Iasone, la quale molto l'amò, e perchè 'l ditto Iasone stava più con essa che con Medea sua prima moglie, imperquello che vedea ch'essa tanto l'amava, la detta Medea con suoi incantamenti arse la casa di Iason ed arse Creusa, ed uccise due suoi figliuoli ch'ella avea di Iasone, e fuggìo ad Atene, e lì si maritò ad Egeo re d'Atene.</p>
<p><add resp="ed">98</add> <emph>Infin che sì</emph>, cioè infino alla senectute di Folco predetto</p></div3>
<div3><head>vv. 100-102</head>
<p>Ancora per fare sua comparazione adduce la favola di madonna Fillis di quella contrada che è appellata Rodopo, la quale si inamicòe con Demofoonte quando tornava dall'oste de' Troiani, e stato lo ditto Demofoonte per alcuni die, stretto dell'amore di vedere suo padre e sua madre disse che volea andare in sue contrade, e infra uno mese tornerebbe. Datosi quelle fidanze Demofoon andò a suo viaggio. Come fue passati quattro mesi, e questi non tornava, per disperazione d'amore ch'avea in esso, sì s'appiccò per la gola.</p>
<p><add resp="ed">101</add> <emph>Nè Alcide</emph>. Questo Alcide si fue Ercole, lo quale ebbe una sua moglie nome Iole, figliuola di Oecalia, e amolla molto ed ebbela in questo modo. Ercole udendo che in Africa era uno mostro, lo quale soperchiava ogni persona per forza, sì come è detto nel XII capitolo dello Inferno, si andò là e vinselo, e ucciselo e conquistò tutte quelle contrade; fu nella terra dov'era re Oecalia e lui uccise e subiugòe. Andando scapigliata Iole per la terra, costui la vide e innamoròe di lei, e tolsela per moglieri. Costei lo aderbòe, e facea lo maggiore strazio del mondo di lui, facealo filare, e innaspare, ed essa si mettea le sue arme, e facealo specchiare con essa; questi tanto l'amava, che non si potea partire da lei nè di quello paese. Deianira sua prima mogliere veggendo che costui non tornava da lei, dopo più lettere li mandò la camicia di Nesso, per la quale ello morì, sì com'è detto nel detto XII capitolo dello Inferno.</p>
<p>Or a proposito vuole dire Folco: Alcide, cioè Ercole, non arse tanto in amore quando rinchiuse Iole nel quore suo che tanto l'amòe, come feci io fino alla mia ultima etade</p></div3>
<div3><head>vv. 103-108</head>
<p>Sì com'è detto volendo mostrare Folco si pentì e immossasi da tanto accendimento d'amore nella ultima sua etade, sì dice: qui non si pente e sono beate, adunque convenne ch'io mi pentisse nella prima vita; e quando ha detto <emph>Infin che si convenne al pelo</emph>, sì dice e palesa l'ultima etade, in lo quale non si conviene all'uomo essere innamorato, e ciò testimonia lo pelo, cioè li capelli canuti.</p>
<p><add resp="ed">103</add> Detto come si pente nella prima vita, qui dice come nella seconda ello ride non della colpa, imperquello che non si può disordinare nè peccare poi che è in lo Paradiso, come prova Tommaso in lo quarto <emph>Contra Gentiles</emph>.</p>
<p><add resp="ed">105</add> Cioè che si ride dell'ordine del mondo, lo quale per la provvidenzia del Creatore produce nel mondo tanta diversità nelli uomini, che, sì com'è detto nel precedente capitolo, altri sono adatti a scrittura, altri ad arte bellicosa, e altri ad amore <emph>etc.</emph>; e però dice ch'elli rimira nell'arte che adorna tanti effetti.</p>
<p><add resp="ed">107</add> <emph>E discernesi</emph>, cioè quello ordine che è dato da Dio, nel mondo di su, cioè li cieli, torna quello di giuso, cioè muove a generazione e corruzione li elementi e li elementati</p></div3>
<div3><head>vv. 109-111</head>
<p>Segue il poema mostrando che mo gli ha detto Folco ogni sua condizione, e mo li vuole dir di quell'alma, che apresso a lui scintillava quasi a dire: noi fossimo nel mondo primo d'una qualitade. Or è da sapere sovra tutto che il ditto Folco fue uno grande dicitore in rima e specialmente in lingua provenzale, e in particolarità disse molto bene d'amore, e perchè fue così unico, sì 'l pone l'autore in Venere, com'è detto</p></div3>
<div3><head>v. 112</head>
<p><emph>Lumiera</emph>, cioè <emph>stella Veneris</emph></p></div3>
<div3><head>v. 114</head>
<p><emph>Mera</emph>, cioè chiara</p></div3>
<div3><head>vv. 115-117</head>
<p>Questa Raab, sì com'è scritto in libro di Iosuè, si era una meretrice, la quale avea lo suo ostello apresso li muri della città di Ierico in tale modo che una sua finestra era nel ditto muro e guardava sovra lo fosso. Avvenne che il popolo d'Israel andando in terra di promessione e condotti da Iosuè, perchè Moises era morto, fue a questa città e domandò la terra. Fulli risposto per quelli che la teneano, che non ne farebbono alcuna cosa, onde stette ad assedio al ditto Ierico. Or lo detto Iosuè mandò dentro dalla terra tre suoi secretarii in veste ed abito di ribaldi, li quali provvideno dentro dalla terra, e albergarono dentro della terra alla casa della ditta Raab, sì come ad ostello di piccola condizione, ed a costei si palesarono la sera chi elli erano, onde li profferse di metterne con una fune quanti a loro paresse dentro dalla terra per quella sua finestra che guardava sopra lo fosso della città, ed essi promiseno e giuronno ch'essa e 'l suo parentado sarebbe salva delle persone e dello avere. Fatti costoro questi patti, tornarono a Iosuè e recitarono la istoria. Onde brevemente ella ne tirò colla fune in grande quantitade, li quali corsono la terra, e apersono le porte, onde lo popolo entrò dentro e taglionno e spezzonno tutti li suoi nemici e contradicenti, e la casa di costei avea per insegna uno cavestro o canepo con che sue li tirò, onde fue guardata con tutti li suoi parenti. Or perchè fue in prima costretta d'amore concupiscivo, e poi infine per quello beneficio si sottrasse del peccato e fue salva, però dice: <emph>A nostr'ordine</emph>, cioè è posta in ordine delli beati in nostra compagnia.</p>
<p><add resp="ed">117</add> <emph>Nel sommo grado</emph>, cioè di quello grado che è sommo in amore</p></div3>
<div3><head>vv. 118-120</head>
<p>Qui tocca l'autore che la prima alma adatta ad essere per lo modo sopradetto in Venere <emph>poetico</emph> fue la ditta Raab, imperquello che, come appare nel testo, ella fu la prima persona che favoreggiò lo popolo d'Israel all'entrata della terra santa, e vuole singolarmente dire che il circolo di Venere quando dice che l'ombra del nostro mondo, cioè del corpo della terra, s'appuntò fino a quello cielo, sì come appare per Tolomeo nell'Almagesto in lo capitolo delli Eclissi, là dove chiaro fa demostrazione che 'l cono dell'ombra della terra aggiunge fino nel cielo di Venere.</p>
<p><add resp="ed">120</add> <emph>Del trionfo</emph>, cioè dell'anime beate</p></div3>
<div3><head>v. 123</head>
<p><emph>Con l'una e l'altra</emph>, cioè quando trasse con la fune in la terra</p></div3>
<div3><head>vv. 127-132</head>
<p>Qui Folco di Marsiglia redargue lo sommo pastore, lo quale dovrebbe avere lo suo intento disposto a ciò che 'l popolo cristiano ricovresse la terra santa, la quale è di ragione di quello popolo che è popolo di Dio; e adesso soggiunge la cagione che fa lo ditto pastore deviare da tale intento, e drizza suo parlare Folco a Dante, e dice: la tua cittade ch'è pianta da quello demonio che prima per invidia volse le spalle al suo fattore, cioè fue Lucifero, che invidiando la eccellenzia di Dio per superbia fue cacciato dal cielo; la quale invidia si è cotanto pianta imperquello che esso principio di peccato fue dispregiamento d'ogni creatura, che esso demonio tentò Eva, ed Eva Adam; dice che si seguìo all'umana generazione essere priva dello stato della innocenzia.</p>
<p><add resp="ed">130</add> <emph>Produce e spande</emph>, cioè la ditta città, che è Fiorenza, moneta d'oro appellata <emph>fiorini</emph>, la qual moneta non solo ha disviate quelle pecore, cioè quella gente che denno tesaurizzare in cielo, e non in terra, che sono li cherici, ma eziandio lo suo pastore che dovrebbe essere governatore e tutore di quelle pecorelle, è fatto lupo, lo quale per la ditta moneta divora le dette pecorelle, e non solo quelle, ma elli ne riceve danno e lesione tutto l'altro popolo cristiano, imperquello che non hanno quelle predicazioni umili e spirituali che dovrebbono avere; poi quando vedono quelli che dovrebbono essere suoi dottrinatori tanto fallare, mancali ogni pia, buona, e onesta volontà e fede di quelli, e diventano irriverenti e alienati ad ogni suo comandamento e ordinazione</p></div3>
<div3><head>vv. 133-135</head>
<p><add resp="ed">133</add> Cioè per questo fiore, che intende li fiorini che sono gigliati dall'uno lato, dall'altro è lo Battista, che non gli dee essere picciolo carico.</p>
<p><add resp="ed">134</add> <emph>E solo a Decretali</emph>. Perchè scienzia lucrativa è contumeliosa, e nota che quelle scienzie sono lucrative che sono contumeliose, imperquello che ogni parte con fallace si puòe substentare, e di vero non se ne ha espressa veritade, e però quelli che hanno il loro intento al guadagno, studiano in esse che tribolando e pelando le parti le tegnono sospese e indefinite, e alla fine non è data tale sentenzia sì ordinatamente che non vi siano appellazioni, e per tali atti continuo guadagnano; come 'l sia lecito o noe quello a chi non può essere cambiata nè conta, nè bilanciata, nè marcata, nè Marco lo saperà bene.</p>
<p><add resp="ed">135</add> <emph>Sì che pare</emph>, cioè li estremi orlelli del panno, e cognescesi a quelli la fina drapparia sì di Celona come di Borsella <emph>etc.</emph>, sì che altro non vuol dire se non che guadagnano tanto che vanno vestiti delli più fini panni che puonno trovare, lo qual vestimento è diverso da quello del Battista e delli apostoli di Cristo, delli quali denno seguire le vestigia</p></div3>
<div3><head>vv. 136-138</head>
<p><add resp="ed">136</add> Cioè a questo li ne diè possedere fiorini.</p>
<p><add resp="ed">137</add> <emph>A Nazzarette</emph>, cioè alla terra santa, in lo quale territorio fue annunziata nostra Donna</p></div3>
<div3><head>vv. 139-142</head>
<p>Qui conchiude Folco e diceli che luoghi di Roma, che sono stati ab antico cimitero di quelli pastori, che hanno seguito le vestigia che seguìo san Piero, cioè di Cristo, seranno liberi tosto da questo adulterio; quasi dica: Dio metterà compenso in tali pastori e raddurralli al pristino stato, sì che non serà tale offizio adulterato, maculato, nè tinto da tanto obbrobrioso difetto. E nota che questo Pietro si è <emph>casus accusativi</emph>, sì che ad intendere l'autore, si vuole lo verso così costruire: Quelle parti di Roma, che sono state cimitero di quelli, che hanno seguito le vestigia, o milizia di santo Piero primo papa, tosto saranno libere. E qui finisce la sentenzia del IX capitolo del Paradiso.</p></div3></div2>

<div2><head>X</head>

<div3 n="Versi">
<lg>
<l>Guardando nel suo Figlio con l'amore</l>
<l>Che l'uno e l'altro eternalmente spira,</l>
<l>Lo primo ed ineffabile valore,</l></lg>
<lg>
<l>Quanto per mente o per occhio si gira</l>
<l>Con tanto ordine fe', ch'esser non puote</l>
<l>Senza gustar di lui chi ciò rimira.</l></lg>
<lg>
<l>Leva dunque, Lettore, all'alte ruote</l>
<l>Meco la vista dritto a quella parte</l>
<l>Dove l'un moto e l'altro si percuote;</l></lg>
<lg>
<l>E lì comincia a vagheggiar nell'arte</l>
<l>Di quel maestro, che dentro a sè l'ama</l>
<l>Tanto che mai da lei l'occhio non parte</l></lg>
<lg>
<l>Vedi come da indi si dirama</l>
<l>L'obliquo cerchio che i pianeti porta,</l>
<l>Per soddisfare al mondo che gli chiama:</l></lg>
<lg>
<l>E se la strada lor non fosse torta,</l>
<l>Molta virtù nel ciel sarebbe in vano,</l>
<l>E quasi ogni potenzia quaggiù morta.</l></lg>
<lg>
<l>E se dal dritto più o men lontano</l>
<l>Fosse il partire, assai sarebbe manco,</l>
<l>E giù e su, dell'ordine mondano.</l></lg>
<lg>
<l>Or ti riman, Lettor, sovra il tuo banco,</l>
<l>Dietro pensando a ciò che si preliba,</l>
<l>S'esser vuoi lieto assai prima che stanco.</l></lg>
<lg>
<l>Messo t'ho innanzi: omai per te ti ciba,</l>
<l>Chè a sè ritorce tutta la mia cura</l>
<l>Quella materia ond'io son fatto scriba.</l></lg>
<lg>
<l>Lo ministro maggior della natura,</l>
<l>Che del valor del cielo il mondo imprenta,</l>
<l>E col suo lume il tempo ne misura,</l></lg>
<lg>
<l>Con quella parte che su si rammenta</l>
<l>Congiunto si girava per le spire</l>
<l>In che ogn'ora più tosto s'appresenta;</l></lg>
<lg>
<l>Ed io era con lui; ma del salire</l>
<l>Non m'accors'io, se non com'uom s'accorge,</l>
<l>Anzi il primo pensier, del suo venire:</l></lg>
<lg>
<l>O Beatrice quella che si scorge</l>
<l>Di bene in meglio sì subitamente</l>
<l>Che l'atto suo per tempo non si sporge,</l></lg>
<lg>
<l>Quant'esser convenìa da se lucente!</l>
<l>Quel ch'era dentro al sol dov'io entra'mi,</l>
<l>Non per color, ma per lume parvente,</l></lg>
<lg>
<l>Perch'io lo ingegno e l'arte e l'uso chiami,</l>
<l>Sì nol direi che mai s'immaginasse,</l>
<l>Ma creder puossi, e di veder si brami.</l></lg>
<lg>
<l>E se le fantasìe nostre son basse</l>
<l>A tanta altezza, non è meraviglia,</l>
<l>Chè sovra il sol non fu occhio ch'andasse.</l></lg>
<lg>
<l>Tal era quivi la quarta famiglia</l>
<l>Dell'alto padre che sempre la sazia</l>
<l>Mostrando come spira e come figlia.</l></lg>
<lg>
<l>E Beatrice cominciò: Ringrazia,</l>
<l>Ringrazia il sol degli angeli, ch'a questo</l>
<l>Sensibil t'ha levato per sua grazia.</l></lg>
<lg>
<l>Cuor di mortal non fu mai sì digesto</l>
<l>A divozione ed a rendersi a Dio</l>
<l>Con tutto il suo gradir cotanto presto,</l></lg>
<lg>
<l>Com'a quelle parole mi fec'io;</l>
<l>E sì tutto il mio amore in lui si mise,</l>
<l>Che Beatrice ecclissò nell'obblio.</l></lg>
<lg>
<l>Non le dispiacque; ma sì se ne rise,</l>
<l>Che lo splendor degli occhi suoi ridenti</l>
<l>Mia mente unita in più cose divise.</l></lg>
<lg>
<l>Io vidi più folgor vivi e vincenti</l>
<l>Far di noi centro e di sè far corona,</l>
<l>Più dolci in voce che in vista lucenti.</l></lg>
<lg>
<l>Così cinger la figlia di Latona</l>
<l>Vedem tal volta, quando l'aere è pregno</l>
<l>Sì, che ritenga il fil che fa la zona.</l></lg>
<lg>
<l>Nella corte del ciel dond'io rivegno,</l>
<l>Si trovan molte gioie care e belle</l>
<l>Tanto, che non si posson trar del regno;</l></lg>
<lg>
<l>E il canto di que' lumi era di quelle;</l>
<l>Chi non s'impenna sì, che lassù voli,</l>
<l>Dal muto aspetti quindi le novelle.</l></lg>
<lg>
<l>Poi sì cantando, quegli ardenti soli</l>
<l>Si fur girati intorno a noi tre volte,</l>
<l>Come stelle vicine a' fermi poli;</l></lg>
<lg>
<l>Donne mi parver non da ballo sciolte,</l>
<l>Ma che s'arrestin tacite, ascoltando</l>
<l>Fin che le nuove note hanno ricolte;</l></lg>
<lg>
<l>E dentro all'un senti' cominciar: Quando</l>
<l>Lo raggio della grazia, onde s'accende</l>
<l>Verace amore, e che poi cresce amando,</l></lg>
<lg>
<l>Multiplicato in te tanto risplende,</l>
<l>Che ti conduce su per quella scala,</l>
<l>U' senza risalir nessun discende,</l></lg>
<lg>
<l>Qual ti negasse il vin della sua fiala</l>
<l>Per la tua sete, in libertà non fora,</l>
<l>Se non com'acqua ch'al mar non si cala.</l></lg>
<lg>
<l>Tu vuoi saper di quai piante s'infiora</l>
<l>Questa ghirlanda, che intorno vagheggia</l>
<l>La bella donna ch'al ciel t'avvalora.</l></lg>
<lg>
<l>Io fui degli agni della santa greggia,</l>
<l>Che Domenico mena per cammino,</l>
<l>U' ben s'impingua se non si vaneggia.</l></lg>
<lg>
<l>Questi, che m'è a destra più vicino,</l>
<l>Frate e maestro fummi, ed esso Alberto</l>
<l>È di Cologna, ed io Thomas d'Aquino.</l></lg>
<lg>
<l>Se sì di tutti gli altri esser vuoi certo,</l>
<l>Diretro al mio parlar ten vien col viso</l>
<l>Girando su per lo beato serto.</l></lg>
<lg>
<l>Quell'altro fiammeggiare esce del riso</l>
<l>Di Grazian, che l'uno e l'altro foro</l>
<l>Aiutò sì che piace in Paradiso.</l></lg>
<lg>
<l>L'altro ch'appresso adorna il nostro coro,</l>
<l>Quel Pietro fu che con la poverella,</l>
<l>Offerse a Santa Chiesa suo tesoro.</l></lg>
<lg>
<l>La quinta luce ch'è tra noi più bella,</l>
<l>Spira di tale amor, che tutto il mondo</l>
<l>Laggiù ne gola di saper novella</l></lg>
<lg>
<l>Entro nell'alta mente un sì profondo</l>
<l>Saver fu messo, che, se il vero è vero,</l>
<l>A veder tanto non surse il secondo.</l></lg>
<lg>
<l>Appresso vedi il lume di quel cero</l>
<l>Che, giuso in carne, più addentro vide</l>
<l>L'angelica natura e il ministero.</l></lg>
<lg>
<l>Nell'altra piccioletta luce ride</l>
<l>Quell'avvocato de' tempi cristiani,</l>
<l>Del cui latino Agostin si provvide.</l></lg>
<lg>
<l>Or, se tu l'occhio della mente trani</l>
<l>Di luce in luce, dietro alle mie lode,</l>
<l>Già dell'ottava con sete rimani.</l></lg>
<lg>
<l>Per vedere ogni ben dentro vi gode</l>
<l>L'anima santa, che il mondo fallace</l>
<l>Fa manifestò a chi di lei ben ode.</l></lg>
<lg>
<l>Lo corpo ond'ella fu cacciata giace</l>
<l>Giuso in Cieldauro, ed essa da martiro</l>
<l>E da esilio venne a questa pace.</l></lg>
<lg>
<l>Vedi oltre fiammeggiar l'ardente spiro</l>
<l>D'Isidoro, di Beda e di Riccardo</l>
<l>Che a considerar fu più che viro.</l></lg>
<lg>
<l>Questi, onde a me ritorna il tuo riguardo,</l>
<l>È il lume d'uno spirto, che in pensieri</l>
<l>Gravi a morir gli parve esser tardo.</l></lg>
<lg>
<l>Essa è la luce eterna di Sigieri</l>
<l>Che, leggendo nel vico degli strami,</l>
<l>Sillogizzò invidiosi veri.</l></lg>
<lg>
<l>Indi come orologio, che ne chiami</l>
<l>Nell'ora che la sposa di Dio surge</l>
<l>A mattinar lo sposo perchè l'ami,</l></lg>
<lg>
<l>Che l'una parte e l'altra tira ed urge,</l>
<l>Tin tin sonando con sì dolce nota,</l>
<l>Che il ben disposto spirto d'amor turge;</l></lg>
<lg>
<l>Così vid'io la gloriosa ruota</l>
<l>Muoversi, e render voce a voce in tempra</l>
<l>Ed in dolcezza, ch'esser non può nota,</l></lg>
<lg>
<l>Se non colà dove gioir s'insempra.</l></lg></div3>
<div3 n="Introduzione">
<p>Nel presente capitolo intende l'autore toccare sette cose. La prima si è dell'ordine che tenne lo Creatore a creare li corpi celesti. La seconda vogliendo descrivere lo tempo, palesa come lo sole era nel segno dello Ariete. Terza poetando descrive lo subito entrare che fe' nel corpo solare. La quarta mostra come quelle anime beate, che sono nel sole, sono la quarta famiglia di Paradiso. La quinta cosa che tocca si è la sua disposizione adatta e disposta tutta ad ascendere alle superne glorie. La sesta introduce frate Tomaso d'Aquino dell'ordine de' Predicatori a parlare, lo quale li palesa chi è in sua compagnia in quella solare spera. La settima tocca compiendo suo capitolo e descrive lo loro movimento circa lo suo letiziare.</p>
<p>Alla prima cosa si è da sapere che la divinitade si è una in essenzia e trina in persona, le quali persone e essenzia sempre furono, e sempre saranno, e queste sono lo Padre, il Figliuolo e lo Spirito Santo; la quale essenzia si è lo Creatore di tutte le cose, lo quale creò di nulla per sua volontade, e non costretto da alcuna necessitade. Or perchè lo nostro intelletto non può bene intenderlo siccome cosa che non procede da senso intellettivo secondo sua cognizione attribuisce alla persona del Padre la possanza, imperquello che Dio è onnipotente, e attribuisce al Figliuolo la sapienza, e attribuisce alla persona dello Spirito Santo l'amore; e tutta questa divisione ad intenderlo più in uno che in altro viene dalla bassezza del nostro intelletto, imperquello che la divinità è una substanzia in tre persone; questa una substanzia ha tutte le vertudi, e così ciascune persona le ha tutte, chè in quella substanzia non cade diversità secondo tempo, nè accade secondo qualitade, ma solo è diversa secondo numero, chè altra persona è quella del Padre, altra quella del Figliuolo, e altra quella dello Spirito Santo. Veduto questo, è da sapere che quando la divinità creò lo mondo, elli li concorsono tutte e tre le persone, adesso la persona del Padre, a cui è attribuita, com'è detto, la possanza, poi la persona del Figliuolo, sì com'è scritto in Psalmo: <emph>Omnia in sapientia fecisti</emph>, e in li Proverbii, capitolo terzo: <emph>Dominus in sapientiam fundavit terram</emph>: poi la persona dello Spirito Santo, sì come dice Dionisio, capitolo secondo: <emph>De Divinis Nominibus</emph>; - <emph>Quae communia totius divinitatis sunt omnia causalia</emph>. E però dice Tommaso nella <emph>Prima Secundae</emph>, articolo quadragesimoquarto, <emph>argumentum sextum</emph> in la Responsione: <emph>Deus pater operatus est creaturam per suum verbum quod est Filius, et per suum amorem, qui est Spiritus Sanctus</emph> etc.; e in la Responsione al secondo argomento: <emph>quod sicut natura divina licet communis sit tribus personis ordine tamen eis convenit in quantum Filius accipit naturam a patre, scilicit divinam, et Spiritus Sanctus ab utroque ita et virtus creandi licet sit communis tribus personis; ordine tamen quodam eis convenit nam Filius habet eam a patre, sed Spiritus Sanctus ab utroque</emph> etc. E questa si è la intenzione dell'autore in lo principio del capitolo mostrando che le creature e l'ordine di quelle furono create dalla Trinitade per lo modo preditto. Or sì com'è ditto adrieto Dio creò <emph>immediate</emph> li angeli, le anime umane e li cieli e la materia preiacente, e nelli cieli formò vertude informativa, per li quali movimenti si genera e corrompe li elementi, e li ementati, e così cambiando la detta materia preiacente forma e produce nuove cose in essere, e così annichila secondo forma alcune altre, come chiaro appare per lo Filosofo in libro <emph>De Generatione et Corruptione</emph>. E acciò che più piena scienzia se n'abbia descrive lo autore lo movimento del cielo e quello delli pianeti, e mostra come per tale moto si sta in diversità li aspetti de' pianeti e dell'altre immagini, ch'hanno a produrre novitade in le forme, che sono appiccate alla materia preiacente. Or bisogna ad averne piena scienzia che si sappia che 'l cielo si è corpo sperico rotondo, lo quale si volge ad uno moto sopra due poli, li quali poli convegnono distare l'uno dall'altro per la metà del cielo che sono 360 gradi; e conviensi sapere che tramezzo li predetti poli per eguale distanzia si v'hae attraverso lo cielo uno circolo chiamato Equatore in astrologia, lo qual circolo è sì nel mezzo del cielo che sia diversa quanto vuole la abitazione, sempre la mità d'esso si è sopra la terra, e l'altra mitade si è sotto terra, sì come appare in lo Trattato della Spera, salvo che se la abitazione fosse punto sotto l'uno delli predetti poli, allora questo equatore sarebbe orizon della ditta abitazione. Or è un altro circolo nel cielo, lo quale si è appellato Zodiaco in astronomia, ed è situato in questo modo che l'una delle parti sì si estende verso l'uno polo per gradi 24 distanti dallo equatore predetto; l'altra parte sì si estende verso l'altro polo per simile distanzia, sì che è necessario che questo circolo sechi lo equatore in due luoghi oppositi, che sì come la estensione o declinazione è apposita, così conviene le dette secazioni essere opposite, sì come appare nella presente figura. Or sì come appare noi avemo ditto nel quarto capitolo del Purgatorio quelle due estensioni che fa lo ditto zodiaco verso li poli sono appellati Tropici, le due sezioni sono appellate Equinozii. Ancora è da sapere che li pianeti vanno per lo suo proprio movimento sotto questo zodiaco, e di fuori non deviano, ed è largo questo circolo XII gradi. Vero è che fue opinione d'alcuni che Venus escisse fuori per uno grado di sotto lo detto circolo, della quale non pare che si sentisse nè per Tolomeo nè per Giber nè per gli altri antichi astrologhi. Or ch'elli sia o no e' non partiene alla presente speculazione. Adunque se li pianeti vanno sotto quello zodiaco, vanno per proprio movimento dall'uno polo all'altro per eguale distanzia, manifesta cosa si è che alla parte quarta della terra che è abitabile, li detti pianeti accedono e recedono, per la quale vicinazione ed elongazione essi che hanno la vertude informativa nè generano nè corrompono tutte quelle cose che non sono suddite alli loro movimenti, e questo s'accorda col Filosofo nel libro <emph>De Generatione et Corruptione</emph>. E però dice l'autore che se la via loro non fosse torta, cioè lo zodiaco, elli n'anderebbeno sempre per eguale distanzia a queste cose terrene, e <emph>per consequens</emph> non sarebbe nè accesso nè recesso, sì che questa materia preiacente non riceverebbe diversità in forme; e quando questa materia non si mutasse, così la vertude informativa nelli corpi celesti sarebbe indarno, e sarebbe manco l'ordine preditto del Creatore circa le creature, da poi che a lui piacque che alcune fosseno create <emph>immediate</emph> da lui, e alcune mediante li corpi celesti simile create <emph>immediate</emph> da lui, come è detto di sopra. Or è da sapere che l'una delle preditte sezioni si è tolto per li astrologi lo principio del ditto circolo obliquo cioè zodiaco, e comincia lìe lo segno d'Ariete, e vae verso lo polo artico, cioè questo che a noi abitanti appare e gli è Tauro e Gemini, sì che la fine del Gemini si è in la estrema estensione verso lo predetto polo; poi torna lo predetto circolo verso l'equatore dall'altro lato del cielo, ed ègli <emph>Cancer, Leo, Virgo</emph>, e in lo predetto equatore si è lo principio di <emph>Libra</emph>. Poi si estende lo detto zodiaco verso l'altro polo nome antartico, ed ègli <emph>Libra, Scorpio e Sagittario</emph>, sì che in l'ultima estensione verso l'altro polo si è lo principio di <emph>Capricorno</emph>. Poi torna lo ditto zodiaco verso l'equatore, ed ègli <emph>Capricorno, Aquario</emph> e <emph>Pesce</emph>, sì che la fine del Pesce si è contigua col principio dello Ariete, e però quando l'occhio guarda l'equatore dov'è il principio dello Ariete, ello vede l'una rama del zodiaco, cioè l'una parte, declinare all'uno polo, l'altra vede declinare all'altro. Or pone l'autore che 'l corpo del sole si era nel ditto segno dell'Ariete e si volgeva con lui, ed appellalo <emph>ministro maggiore</emph>, imperquello che è lo maggiore de' corpi del cielo, sì come appare nell'Almagesto e Giber e Alfragano, capitolo <emph>Della quantità de' corpi celesti</emph>. Adunque si conclude che se 'l sole era in lo Ariete, ch'ello era nel mese di marzo passato lo mezzo mese, imperquello che circa lo mezzo marzo ello entra sotto lo preditto segno, e introduce questa descrizione di tempo l'autore acciò ch'ello si continui questa terza parte della sua Commedia alle due prime, lì dove ha descritto il tempo per die e per notte, come avemo dichiarato in esse; ma perchè in cielo non è notte, non potea descrivere lo tempo al primo modo, si trovò questo secondo modo. E questa è la intenzione della seconda parte e cosa ch'elli tocca.</p>
<p>Alla terza cosa si è da sapere che l'autore continuando il suo poema, si pone ch'ello entrò senza alcuno intervallo di tempo e senza alcuno preaccorgersi, nel corpo del sole; e poetando descrive come Beatrice era più lucida. Per le quali cose si può notare in prima che li cieli sono continui, e che tra l'uno e l'altro non è intervallo nè vacuo, lo quale s'accorda collo Filosofo nel primo <emph>De Caelo et Mundo</emph>. Ancora si può notare per allegoria la remunerazione del Creatore circa le creature, che procede tanto continuo senza alcuna interpellazione, ed è tanto l'abbondanza della sua gloria, che ogni parte celeste n'è piena e pasciuta, come allegato fue nel Proemio overo nel Psalmo che è scritto: <emph>Gloria et divitiae in domo eius</emph> etc. Ed adduce un esemplo nel testo che tanta fue la sua velocità che non s'accorse quando v'entrò se non come l'uomo s'accorge de' primi pensieri innanzi che li vegnano. Circa la qual cosa si è da sapere che l'uomo pensa o viene in pensiero in due modi; l'uno si è quando la cagione è in lui, cioè per uno pensieri in che elli incorre in uno altro, lo quale si segue a quello, come se io penso d'essere signore d'una terra, io discorro in uno altro di farla sì guardare, che ella non mi sia tolta; e questi cotali pensieri sono secondi e non primi. Ma quelli che hanno la cagione <emph>extra</emph> lui, quelli sono primi, li quali puonno venire o per volontade o per movimenti de' cieli, o per accessione d'uomo, o per cosa che sia fuori di noi e di Dio che <emph>immediate</emph> muove lo intelletto e adducelo in nuovo pensieri, dalli cieli che muovano la complessione e la fantasia, per alcuna azione d'uomo come per interrogazione fatta o d'altra cosa, come o per violenza o per segno. Or l'uomo di questi primi pensieri, perchè la cagione non è in lui, non se ne può accorgere. Vero è che nullo primo pensiero può essere nell'uomo se non quello che è mosso <emph>immediate</emph> da Dio, chè nullo altro intendimento può muovere drittamente lo intelletto ma indirettamente sie, come appare per Tommaso nel terzo <emph>Contra Gentiles</emph>, capitolo 85. Ancora pone per allegoria la eccellente chiarezza di teologia, la quale è più mera della luce del sole; e perchè noi non comprendiamo secondo nostro naturale uso se non dalli sensi, come più volte è detto, e lo nostro senso del viso non può comprendere più chiarezza che quella del sole, sì dice l'autore che a questa tale discrezione bisogna fede, e non cercare in essa ragione ch'ell'è tanto bassa nostra fantasia, che non può tanto ascendere, nè pensare nostro intelletto, la quale chiarezza di teologia si è che sì come dice lo Filosofo nel primo dell'Anima, la scienza si è <emph>nobiliore</emph> quando ella hae <emph>nobiliore</emph> subietto, e quanto essa procede più chiara e ragionevilemente. Manifesta cosa è che Teologia hae nobilissimo subietto che, sì come prova Tommaso nella prima parte, è Dio; ancora procede più chiara e ragionevilemente di tutte altre scienzie, imperquello che quella cosa secondo scienzia, è più chiara che s'affae più con lo intelletto, e non solo questa scienzia adovra tutto lo intelletto ma ella li va di sovra. E però allegorizando vogliendo l'autore mostrare sua nobilitade, cioè di teologia, figura e descrive Beatrice essere più splendida che 'l sole.</p>
<p>Alla quarta cosa è da sapere che l'autore descrivendo le anime beate essere nel sole, le intitola essere lìe la quarta famiglia del celestiale trionfo; e per questo sì dichiara lo errore circa lo sito del sole d'alcuni filosofi, che 'l puosono <emph>immediate</emph> sovra lo circolo della luna, e moveali questa ragione. Prima che 'l non si trova che naturalmente il sole possa eclissare se non per corpo, che si interpone tra lui e 'l viso nostro, nè non si trova che mai eclissasse naturalmente se non per interposizione della luna; adunque se Venus e Mercurio fossono di sotto da lui, alcuna fiata elli sarebbono interposti, e <emph>per consequens</emph> l'avrebbono eclissato. L'altra ragione si era che sì come la natura ha provveduto di porre quello pianeto, che hae piùe a muovere l'umido, più vicino della terra, sì come di principali fondamenti del misto limo, così <emph>immediate</emph> ha provveduto di porre lo sole adesso sopra quello sì come pianeto che hae a muovere lo calore, sì come l'altro principale fondamento. Le quali ragioni di leggieri si solveno: la prima che Venus e Mercurio sono corpi diafani, sì che interposti essi al sole, li radii solari penetrano per essi, e non fan sensibile avvedimento; ancora sono piccioli in quantità e per comparazione al corpo del sole lo corso dell'ombra sua non si estende tanto che pervegna alla superficie della terra, sì che s'elli s'interpongono, lo nostro senso del viso non se ne può preaccorgere. Alla seconda ragione si è da sapere che sì come dice Tolomeo in lo suo Centiloquio, Venus hae a reggere la virtù concupisciva, e Mercurio la discretiva, le quali virtudi sono piùe nobili, e <emph>per consequens</emph> denno avere più nobile cagione che quelli pianeti che hanno a muovere li sostanziali fondamenti; e però che 'l sole hae, sì come egli pognono a reggere, governare, e muovere uno di quelli, secondo provvigione naturale ello dee essere di sopra ed ello di sotto. Or delli due primi substanziali qual'è più materiale e grave, dee essere mosso da più potente cagione, e però che l'umido è più facile, si è lo pianeto in chi è la sua vertude, più basso, e questa si è la luna, lo quale ordine de' pianeti secondo fa ragione naturale ch'essi hanno a bene essere e non necessario secondo ordine fìlosofico, chiaro appare per astrologia, secondo <emph>De Caelo et Mundo</emph>, col quale l'autore s'accorda quando pone lo sole essere lo quarto tra li pianeti.</p>
<p>La quinta cosa che tocca l'autore si è ch'ello palesa sua disposizione, per la quale brevemente si può notare due cose; l'una la continuazione del poema, la quale dee interporre parole poetiche per mantenere suo stilo secondo che quanto l'anima più ascende e avvicinasi alla prima cagione e al sommo bene, tanto diviene più preclara e perfetta sì in vertute come in beatitudine. La prima e la seconda chiaro appariranno nella esposizione del testo.</p>
<p>Alla sesta cosa si è da sapere che l'autore pone essere in questo pianeto quelle persone che sono state nella prima vita così alluminatori delli altri uomini in scienzia come lo sole entro li altri pianeti è quello che allumina tutti li corpi celesti e lo aire; ed introduce sì come singolare alluminatore lo venerabile maestro parigino e santo canonizzato per la santa madre Ecclesia fra Tommaso d'Aquino dell'ordine dei frati predicatori, lo quale siccome fue alluminatore della veritade nel mondo nelle sue scritture, così all'autore dechiarò, palesò e fece noto quelli universalmente erano degni di fama seconda la preditta bontade e perfezione. Ed acciò che alquanto si palesi della perfezione del ditto santo e venerabile maestro, si avvereremo le scritture ch'elli ne lasciò le quali procedeno con tanta vertude, veritade e vero ordine che veramente si può dire d'esse quello che dice l'autore della scienzia di Teologia, ch'ello figura essere Beatrice, nel quarto capitolo di questa terza parte quando dice: <emph>Cotal fu l'ondeggiar del santo rio Ch'uscì del fonte ond'ogni ver deriva</emph> etc. Scrisse lo preditto autore sopra li quattro libri delle Sentenzie; compuose una Somma in teologia partita in tre parti e in quattro volumi, cioè la prima parte, la prima della seconda, la seconda della seconda, e la terza parte; una altra Somma nome <emph>Contra Gentiles</emph>, questioni <emph>De fide et veritate</emph>; <emph>De potentia Dei et virtutibus</emph>; <emph>XII quolibet desputandi</emph>; espose tutti quattro li Evangelisti, espose Iob, espose tutto lo Apostolo, espose Isaia e Geremia e <emph>Thronos Hieremiae</emph>, e scrisse sovra Dionisio <emph>De divinis nominibus</emph>, sovra Boezio <emph>De ebdomatibus</emph>, sovra Boezio <emph>De trinitate</emph>, sovra la Fisica del Filosofo, sovra la Metafisica, sovra la Metaura, sovra lo <emph>De Caelo et Mundo</emph>, sovra li libri <emph>De Generatione et Corruptione</emph>, sovra lo libro <emph>De anima</emph>, sovra lo libro <emph>De sensu et sensato</emph>, sovra lo libro <emph>De memoria et reminiscentia</emph>, sovra lo libro <emph>De causis</emph>, sovra l'Etica, sovra la Politica, sovra la Posteriora, sovra li Elenchi, sovra lo <emph>Peryhermenias</emph>; compuose uno opuscolo <emph>De fide et spe</emph>, un altro <emph>Contra impugnantes religionem</emph>; fe' uno trattato <emph>De occultis operationibus nostrae naturae</emph>, un altro <emph>De inditiis astrorum</emph>, un altro <emph>De principiis naturae</emph>, un altro <emph>De rege et regno</emph>, un altro <emph>De substantiis separatis</emph>, un altro <emph>De rationibus fidei</emph>, un altro <emph>De perfectione vitae spiritualis</emph>, un altro <emph>Contra doctrinam retractantium religionem</emph>, un altro trattato compuose <emph>De sortibus</emph>, un altro <emph>De forma absolutionis</emph>, un altro Contra lo errore de' Greci, una Declarazione di XXXVI quistioni di teologia, un altro di Declarazioni di XL quistioni, e una terza di Sessanta questioni; fece lo trattato <emph>De ente et essentia</emph>, un altro <emph>De mixtione elementorum</emph>, un altro <emph>De motu cordis</emph>, un altro <emph>De unitate intellectus contra averroistas</emph>, un altro <emph>De eternitate mundi</emph>, e fece le Esposizioni sovra 'l primo del decretale e sovra lo secondo, fece uno opuscolo <emph>De articolis fidei</emph>, e delli sacramenti della Chiesa, fe' due trattati <emph>De corpore Christi</emph>, fece poi una lettura sovra santo Ioanni, poi fece una lettura sovra tre notturni del Psalterio, poi una lettura sovra lo santo Matteo, fe' collezioni sovra lo Patrenostro, del <emph>Credo in Deum</emph>, e Sermoni dominicali e quadragesimali, compuose uno opuscolo sovre li X comandamenti, ed eziandio dichiarò molti passi, li quali lasciò indefiniti santo Augustino in teologia, e molte altre cose fe', le quali non si possono ridire tanto sono in moltitudine e varietate. La qual grazia di cognoscere tanta veritade si vede che è più divina che umana, e però è da referire grazia a quello che volse che tanta bontà communicasse con noi, e questo si è quello misericordioso e pio Signore, che vive in eterno. Or li lavorieri circa scrittura che fe' in la prima vita questa compagnia che pone l'autore di fra Tommaso in la esposizione del testo paleseremo <emph>Domino concedente</emph>.</p>
<p>Alla settima cosa è da sapere che, sì come più volte è stato ditto, l'autore <emph>fictive</emph> descrive li movimenti delli beati essere circolari: primo che tal moto è perfetto e conveniente ad alme perfette, secondo perchè nel mondo letiziando s'usa tal moto come lo ballo, descrive quelli a cotal modo muoversi, quasi dica: sempre sono in allegrezza.</p>
<p>Detto la intenzione dell'autore accederemo ad esponere lo testo al modo consueto</p></div3>
<div3><head>v. 1</head>
<p><emph>Guardando nel suo Figlio</emph>, cioè lo padre. <emph>Con l'amore</emph>, cioè con lo Spirito Santo. <emph>Figlio</emph>, cioè lo figliuolo</p></div3>
<div3><head>vv. 4-6</head>
<p><add resp="ed">4</add> Cioè corporale creature e spirituale.</p>
<p><add resp="ed">5</add> <emph>Ch'esser non puote</emph>. Nota la bonitade di tale speculazione che ne congiunge a Dio</p></div3>
<div3><head>vv. 7-9</head>
<p>Qui dirige l'autore suo sermone allo lettore poetando.</p>
<p><add resp="ed">7</add> Cioè al cielo, quasi a dire comincia a speculare all'ordine delle creature.</p>
<p><add resp="ed">9</add> Cioè in quella intersecazione che fanno quelli circoli che hanno diverso moto, che sono, com'è detto di sopra, lo equatore, che è il suo movimento da levante a ponente, l'altro si è lo zodiaco, che è lo suo movimento dall'uno polo all'altro, la quale intersecazione si è lo principio del segno dell'Ariete</p></div3>
<div3><head>vv. 10-12</head>
<p><add resp="ed">10</add> Cioè vedi quello ordine che ha lì lo suo principio, lo quale fe' quello artista che la sua arte è la natura.</p>
<p><add resp="ed">11</add> <emph>Di quel maestro</emph>, cioè Dio. <emph>A sè l'ama</emph>, cioè delettando</p></div3>
<div3><head>vv. 13-15</head>
<p><add resp="ed">13</add> <emph>Vedi come</emph>, cioè dalla detta intersecazione.</p>
<p><add resp="ed">14</add> <emph>L'obliquo cerchio</emph>, cioè lo zodiaco.</p>
<p><add resp="ed">15</add> Per li movimenti di quelli segni e corrompe queste forme in li elementali</p></div3>
<div3><head>vv. 16-18</head>
<p><add resp="ed">16</add> Per lo accesso e recesso si genera e corrompe.</p>
<p><add resp="ed">17</add> Cioè non farebbe nuova operazione.</p>
<p><add resp="ed">18</add> Nota che l'autore appella la materia preiacente potenza, imperò che sempre è in potenza a ricevere nuova forma</p></div3>
<div3><head>vv. 19-21</head>
<p>Cioè se declinasse più all'uno polo che all'altro, da quella parte che meno declina sarebbe manca della vertù celeste che non produrrebbe diverso, e sarebbe manca da quella medesma parte la potenza cioè la materia di suso, perchè non sarebbe diversamente prodotta</p></div3>
<div3><head>vv. 22-27</head>
<p>Segue lo poema escusandosi che lo subietto della sua Commedia è diverso da quella della natura, e sì pone silenzio circa quello, e però dice: <emph>Quella materia ond'io</emph> etc</p></div3>
<div3><head>vv. 28-30</head>
<p><add resp="ed">28</add> <emph>Lo ministro</emph>. Qui torna a proposito, cioè lo sole.</p>
<p><add resp="ed">29</add> Chiaro appare come n'alluma.</p>
<p><add resp="ed">30</add> Cioè che è quello che ne descrive lo tempo che per lo suo moto fa die e notte, e così li mesi e li anni; e però dice lo Filosofo nel quarto della Fisica: <emph>Tempus et numerus motus</emph>, ed intendesi questo lo moto solo diurno</p></div3>
<div3><head>vv. 31-33</head>
<p>Cioè con quella secazione de' circoli, che è detto di sopra, lo quale è lo segno dell'Ariete.</p>
<p><add resp="ed">32</add> Cioè ch'era congiunto collo detto Ariete, e con esso si girava da levante a ponente sopra terra. <emph>Spire</emph>, cioè li circoli che fa lo sole da levante a ponente.</p>
<p><add resp="ed">33</add> <emph>In che più tosto</emph>, qui è da notare, che l'autore vuole mostrare che in quella stagione le ore del die sono eguali a quelle della notte, imperquello che secondo li istrumenti d'astrologia tale se lo die è grande come piccolo elli il fanno XII ore, e la notte altrettante; del che si segue che dì è grande, le ore sono grandi, <emph>converso</emph>, e così della notte; e però quando lo die è grande, le ore si rappresentano più tosto, e lo simile avviene della notte. Or è così che quando lo die è grande, la notte è piccola, e <emph>converso</emph> e così della notte. Adunque si segue che quando le ore del die si brigano più a rappresentarsi, quelle della notte si rappresentano più tosto, e <emph>converso</emph>. E però a volere che ogni ora, cioè tutte le ore, si rappresentino d'uno modo, fa bisogno che 'l sia quando esse sono eguali, e questo avviene nel principio dello Ariete preditto del quale l'autore fa menzione</p></div3>
<div3><head>vv. 34-36</head>
<p><emph>Ed io ora</emph>. Seguitando il poema descrive come era in lui, cioè in lo sole. <emph>Ma del salire</emph>, chiaro appare per quello che è detto</p></div3>
<div3><head>vv. 37-39</head>
<p><add resp="ed">37</add> <emph>O Beatrice</emph>, cioè teologia.</p>
<p><add resp="ed">39</add> <emph>Per tempo</emph>, cioè più eccellentemente che a questi atti mondani, che si misurano con tempo, vuol dire intellettualmente</p></div3>
<div3><head>v. 42</head>
<p><emph>Non per coloro</emph>, cioè per sensualitade. <emph>Ma per lume</emph>, cioè spiritualitade</p></div3>
<div3><head>vv. 43-48</head>
<p>Segue suo poema mostrando che ingegno di mondano, nè arte, nè usanza di dire non potrebbe tanto montare che potesse esprimere, e ciò addiviene perchè nostra cognizione non intende più chiarezza che quella del sole, imperquello che ella prende da senso com'è detto</p></div3>
<div3><head>vv. 49-51</head>
<p><add resp="ed">49</add> Cioè la quarta differenzia de' beati.</p>
<p><add resp="ed">50</add> <emph>Dell'alto Padre</emph>, cioè Dio.</p>
<p><add resp="ed">51</add> <emph>Come spira</emph>, cioè come da esso procede ogni cosa, che ha essere per suo ordine</p></div3>
<div3><head>v. 53</head>
<p><emph>Il Sol degli angeli</emph>, cioè Dio</p></div3>
<div3><head>v. 54</head>
<p>Cioè lo sole sensibile</p></div3>
<div3><head>vv. 55-57</head>
<p>Qui nota sua devota disposizione</p></div3>
<div3><head>vv. 58-60</head>
<p>Quasi a dire che 'l fu tanto disposto allo Creatore che ogni altra cosa mettè in dimenticanza, ed eziandio Beatrice eclissò, cioè fue dimenticata sua chiarezza</p></div3>
<div3><head>vv. 61-63</head>
<p>Cioè essere messa in oblivione per lo suo Creatore, ma benivolemente lo fece attento a più cose perch'era pure fisso a tale disposizione e divozione</p></div3>
<div3><head>vv. 64-66</head>
<p>Qui comincia a descrivere lo modo in che li apparve la preditta quarta famiglia, e dice che fecero di lui e di Beatrice centro e di loro fecero corona, cioè circolo sopra lo detto centro: e soggiunge che li canti loro teneano più estremità in dolcezza che non facea lo loro lume in lucidezza</p></div3>
<div3><head>vv. 67-69</head>
<p>Qui esemplifica che stavano a tal modo dentro da questa ghirlanda cinti come al tempo del plenilunio la notte, quando l'aiere è alcuna cosa di vapori pregno, si dicerne attorno lo corpo della luna uno circolo, che è distante dal corpo per mezzo diametro, circa uno braccio.</p>
<p><add resp="ed">67</add> <emph>La figlia di Latona</emph>, cioè la luna sì com'è detto nel XX capitolo del Purgatorio.</p>
<p><add resp="ed">69</add> Cioè che non sia sì folto lo vapore e spesso che ne celasse lo corpo della luna</p></div3>
<div3><head>vv. 70-72</head>
<p>Chiaro appare, sì come anche disse nel capitolo primo di questa terza parte là u' disse: <emph>Nè sa, nè può qual di lassù discende</emph>.</p>
<p><add resp="ed">71</add> Cioè differenti glorie che non si possono quaggiuso esemplificare</p></div3>
<div3><head>vv. 73-75</head>
<p><emph>Chi non s'impenna</emph>, cioè che non si può notare tanto perfetto, tanto dolce con penna che possa esprimere tanta alterezza, e però soggiunge che chi cerca nella prima vita tali cose sapere non troverà novelle se non da muti; quasi a dire che ciò che si dice per rispetto al vero si è quasi uno silenzio</p></div3>
<div3><head>v. 78</head>
<p>Cioè sì come fanno le stelle del Carro al polo artico e così allo antartico se ve n'hae delle vicine</p></div3>
<div3><head>vv. 79-81</head>
<p>Qui esemplifica che sì come le donne che sono in ballo s'astallano per intender la ripresa della loro ballata ovvero canzone, così fenno quelle alme beate mettendo in posa suo movimento circolare</p></div3>
<div3><head>vv. 82-90</head>
<p><emph>E dentro all'un</emph>, cioè di quelli lumi.</p>
<p><add resp="ed">82</add> <emph>Cominciar</emph>. Dice, come appare nel testo, che uno di loro disse: quanto entra moltiplica tanto in splendore lo raggio della grazia che poi accendendosi cresce in tanto amore che tu monti in questo eccelso luogo; certo non cortese non libero saria ch'io ti negassi tuo desiro; quasi a dire: poichè Dio ti ha tanto donato di grazia, noi per nostra liberalitade e cortesia non ti negheremo nè terremo celato cosa, che da noi tu vogli sapere</p></div3>
<div3><head>vv. 91-93</head>
<p>Quasi a dire noi veggiamo tuo disio, il quale si è che tu vuoi sapere chi noi siamo; li quali siamo fiori che siamo ghirlanda a Beatrice, che ti mostra lo regno celeste</p></div3>
<div3><head>vv. 94-96</head>
<p>Qui l'alma, che parlava si palesa, e dice che fu delli agnelli della santa gregge che menò Domenico sì come Pastore per cammino; cioè io fui frate predicatore dell'ordine di santo Domenico, nel quale ordine, se non s'intende a vanitade, bene s'impingua, cioè bene s'ingrassa</p></div3>
<div3><head>vv. 97-99</head>
<p><add resp="ed">97</add> Poi ch'ha detto di sè <emph>universaliter</emph>, dice del compagno, il quale fue frate Alberto di Catalogna maestro del preditto ordine.</p>
<p><add resp="ed">99</add> <emph>Ed io Thomas</emph>. Qui palesa sè in singularitade</p></div3>
<div3><head>v. 102</head>
<p><emph>Beato serto. Hoc sertum, ti</emph>, si è la corona, cioè la ditta ghirlanda</p></div3>
<div3><head>vv. 103-105</head>
<p>Questo si è quello Graziano che scrisse il Decreto e Decretali, e felli sì perfetti che piacè alla ragione e alla giustizia</p></div3>
<div3><head>vv. 106-108</head>
<p>Questo fue Piero Lombardo, il quale scrisse sovra i Decretali, e la sua ovra offerse a santa Chiesa tutto che fosse minima, ma fece simile di quella poverella di cui nell'Evangelio si fa menzione, che offerse al tempio quello ch'ella avea, e fue accettata da Dio, sì come offerta conforme alla possibilitade dello offerente, e fe' le sentenzie di teologia</p></div3>
<div3><head>vv. 109-114</head>
<p>Questi fue Salamone, e perchè di lui fue e sono molto opinioni, sì ne parla così lo autore</p></div3>
<div3><head>vv. 115-117</head>
<p>Questo fue san Dionisio, il quale scrisse in la prima vita più adentro delli ordini delli angeli, che persona innanzi a lui</p></div3>
<div3><head>vv. 118-120</head>
<p>Questo fue santo Ambrogio, il quale ne lasciòe scrittura molto sottile, e spezialmente circa li articoli della fede.</p>
<p><add resp="ed">120</add> Qui volendo esprimere santo Ambrogio dice che è quello di cui Santo Augustino si provvide, cioè si fece cristiano. Onde è da sapere che a quel tempo santo Ambrogio era fedele e santo Augustino infedele; era santo Augustino finissimo fìlosofo e tutto dì scriveva a santo Ambrogio questioni circa la fede; <emph>breviter</emph> santo Augustino invaghio di santo Ambrogio, e fue a lui, e divenne cristiano, e lascionne cotanto utile scrittura circa la fede quanto n'appare e sanno quelli che la cercano</p></div3>
<div3><head>vv. 121-123</head>
<p>Quasi a dire: noi abbiamo udito e veduto delle sette, resta a dire della ottava</p></div3>
<div3><head>vv. 124-126</head>
<p>Questi si è Boezio, il quale ne filosofòe molto circa fortuna e mondano decorso, sì come appare nel suo libro <emph>De Consolatione</emph>, lo quale elli compose essendo esulo da Roma; scrisse sovra le sette liberali arti, scrisse sovra filosofia naturale, ed in teologia compose molti libelli</p></div3>
<div3><head>vv. 127-129</head>
<p>Cioè lo corpo di Boezio, il quale è sepolto a Pavia nella chiesa di nostra Donna appellata Santa Maria di Ciel d'Oro.</p>
<p><add resp="ed">129</add> Nota che pone Boezio esulo e martire</p></div3>
<div3><head>vv. 130-132</head>
<p>Qui nomina Isidoro, il quale compuose tra gli altri libri quello di teologia, e per esso s'appresero molte veritadi.</p>
<p><add resp="ed">131</add> <emph>Beda</emph>. Questo fue uno prete, il quale fu maestro in teologia e scrisse molto bene in le scienzie. <emph>Riccardo</emph>. Questo fue grande maestro in teologia, e secondo l'autore 'l vide, cognobbe, e scrisse tanto adentro che è impossibile a scienzia umana, sì come si può dire e concludere che ebbe da Spirito Santo aiutorio e favore</p></div3>
<div3><head>v. 133</head>
<p><emph>Questi, onde</emph>. Questo fue maestro Sigieri il quale compose e lesse loica in Parigi, e tenne la cattedra più anni nel vico cioè nella Vicinanza delli strami, che è uno luogo in Parigi ove si legge loica, e vendesi li strami da cavalli, e perciò è appellata quella contrada <emph>vicostramium</emph></p></div3>
<div3><head>v. 134</head>
<p><emph>Invidiosi veri</emph>, cioè che leggeva li Elenchi, nelli quali si sillogizza sillogismi apparenti e non veri, e però sono sillogismi che hanno invidia al vero</p></div3>
<div3><head>vv. 139-141</head>
<p>Nomati tutti, dice che le ditte alme si mossono al primo moto circonvolandosi; e dà per esemplo che sì come fanno le rote delli orologii nel mattino quando scocca e fa sonare le campanelle, così questi, dette Tommaso le sopradette parole, sì incominciarono a volgersi e a cantare come si convenìa a quel luogo.</p>
<p><add resp="ed">140</add> Cioè nell'ora che la santa Chiesa officia; e nota non pure mattino, ma tutte altre ore dove suona e scocca orologio</p></div3>
<div3><head>v. 142</head>
<p><emph>Urge</emph>, cioè domina e signoreggia</p></div3>
<div3><head>v. 144</head>
<p><emph>Turge</emph>, cioè scampa e delibera</p></div3>
<div3><head>vv. 145-148</head>
<p><add resp="ed">145</add> <emph>Così vid'io</emph>. Chiaro appare la comparazione allo esemplo.</p>
<p><add resp="ed">148</add> <emph>Se non colà</emph>, cioè in paradiso. <emph>S'insempra</emph>. Si è verbo informativo <emph>temporis</emph>, lo quale si deriva da questo avverbio <emph>temporis semper</emph>.</p>
<p>E qui compie la sentenzia del presente capitolo.</p></div3></div2>

<div2><head>XI</head>

<div3 n="Versi">
<lg>
<l>O insensata cura de' mortali,</l>
<l>Quanto son difettivi sillogismi</l>
<l>Quei che ti fanno in basso batter l'ali!</l></lg>
<lg>
<l>Chi dietro a iura, e chi ad aforismi</l>
<l>Sen giva, e chi seguendo sacerdozio,</l>
<l>E chi regnar per forza e per sofismi,</l></lg>
<lg>
<l>E chi rubare, e chi civil negozio,</l>
<l>Chi, nel diletto della carne involto,</l>
<l>S'affaticava, e chi si dava all'ozio,</l></lg>
<lg>
<l>Quando, da tutte queste cose sciolto,</l>
<l>Con Beatrice m'era suso in cielo</l>
<l>Cotanto gloriosamente accolto.</l></lg>
<lg>
<l>Poi che ciascuno fu tornato ne lo</l>
<l>Punto del cerchio, in che avanti s'era,</l>
<l>Fermo sì come a candellier candelo:</l></lg>
<lg>
<l>Ed io senti' dentro a quella lumera,</l>
<l>Che pria m'avea parlato, sorridendo</l>
<l>Incominciar, facendosi più mera:</l></lg>
<lg>
<l>Così com'io del suo raggio risplendo,</l>
<l>Sì, riguardando nella luce eterna,</l>
<l>Li tuo' pensieri, onde cagioni, apprendo.</l></lg>
<lg>
<l>Tu dubbi, ed hai voler che si ricerna</l>
<l>In sì aperta e sì distesa lingua</l>
<l>Lo dicer mio, ch'al tuo sentir si sterna,</l></lg>
<lg>
<l>Ove dinanzi dissi: <emph>U' ben s'impingua</emph>,</l>
<l>E là u' dissi: <emph>Non surse il secondo</emph>;</l>
<l>E qui è uopo che ben si distingua.</l></lg>
<lg>
<l>La provvidenza, che governa il mondo</l>
<l>Con quel consiglio nel quale ogni aspetto</l>
<l>Creato è vinto pria che vada al fondo,</l></lg>
<lg>
<l>Perocchè andasse ver lo suo diletto</l>
<l>La sposa di colui, ch'ad alte grida</l>
<l>Disposò lei col sangue benedetto,</l></lg>
<lg>
<l>In sè sicura e anche a lui più fida,</l>
<l>Due Principi ordinò in suo favore,</l>
<l>Che quinci e quindi le fosser per guida.</l></lg>
<lg>
<l>L'un fu tutto serafico in ardore,</l>
<l>L'altro per sapienzia in terra fue</l>
<l>Di cherubica luce uno splendore.</l></lg>
<lg>
<l>Dell'un dirò, perocchè d'ambedue</l>
<l>Si dice l'un pregiando, qualch'uom prende,</l>
<l>Perchè ad un fine fur l'opere sue.</l></lg>
<lg>
<l>Intra Tupino, e l'acqua che discende</l>
<l>Del colle eletto dal beato Ubaldo,</l>
<l>Fertile costa d'alto monte pende,</l></lg>
<lg>
<l>Onde Perugia sente freddo e caldo</l>
<l>Da porta Sole, e dirietro le piange</l>
<l>Per greve giogo Nocera con Gualdo.</l></lg>
<lg>
<l>Di quella costa, là dov'ella frange</l>
<l>Più sua rattezza, nacque al mondo un sole</l>
<l>Come fa questo tal volta di Gange.</l></lg>
<lg>
<l>Però chi d'esso loco fa parole</l>
<l>Non dica Ascesi, che direbbe corto,</l>
<l>Ma Oriente, se proprio dir vuole.</l></lg>
<lg>
<l>Non era ancor molto lontan dall'orto,</l>
<l>Ch'e' cominciò a far sentir la terra</l>
<l>Della sua gran virtude alcun conforto;</l></lg>
<lg>
<l>Che per tal donna giovinetto in guerra</l>
<l>Del padre corse, a cui, com'alla morte,</l>
<l>La porta del piacer nessun disserra;</l></lg>
<lg>
<l>E dinanzi alla sua spirital corte,</l>
<l><emph>Et coram patre</emph> le si fece unito,</l>
<l>Poscia di dì in dì l'amò più forte.</l></lg>
<lg>
<l>Questa, privata del primo marito,</l>
<l>Mille e cent'anni e più dispetta e scura</l>
<l>Fino a costui si stette senza invito;</l></lg>
<lg>
<l>Nè valse udir che la trovò sicura</l>
<l>Con Amiclate, al suon della sua voce,</l>
<l>Colui ch'a tutto il mondo fe' paura;</l></lg>
<lg>
<l>Nè valse esser costante nè feroce,</l>
<l>Sì che dove Maria rimase giuso,</l>
<l>Ella con Cristo salse in su la croce.</l></lg>
<lg>
<l>Ma perch'io non proceda troppo chiuso,</l>
<l>Francesco e Povertà per questi amanti</l>
<l>Prendi oramai nel mio parlar diffuso.</l></lg>
<lg>
<l>La lor concordia e i lor lieti sembianti,</l>
<l>Amore e maraviglia e dolce sguardo</l>
<l>Faceano esser cagion de' pensier santi;</l></lg>
<lg>
<l>Tanto che il venerabile Bernardo</l>
<l>Si scalzò prima, e dietro a tanta pace</l>
<l>Corse e, correndo gli parv'esser tardo.</l></lg>
<lg>
<l>O ignota ricchezza, o ben verace!</l>
<l>Scalzasi Egidio e scalzasi Silvestro,</l>
<l>Dietro allo sposo; sì la sposa piace.</l></lg>
<lg>
<l>Indi sen va quel padre e quel maestro</l>
<l>Con la sua donna, e con quella famiglia</l>
<l>Che già legava l'umile capestro;</l></lg>
<lg>
<l>Nè gli gravò viltà di cuor le ciglia,</l>
<l>Per esser fi' di Pietro Bernardone,</l>
<l>Nè per parer dispetto a maraviglia.</l></lg>
<lg>
<l>Ma regalmente sua dura intenzione</l>
<l>Ad Innocenzio aperse, e da lui ebbe</l>
<l>Primo sigillo a sua religione.</l></lg>
<lg>
<l>Poi che la gente poverella crebbe</l>
<l>Dietro a costui, la cui mirabil vita</l>
<l>Meglio in gloria del ciel si canterebbe,</l></lg>
<lg>
<l>Di seconda corona redimita</l>
<l>Fu per Onorio dall'eterno spiro</l>
<l>La santa voglia d'esto archimandrita:</l></lg>
<lg>
<l>E poi che, per la sete del martiro,</l>
<l>Nella presenza del Soldan superba</l>
<l>Predicò Cristo e gli altri che il seguiro;</l></lg>
<lg>
<l>E per trovare a conversione acerba</l>
<l>Troppo la gente, e per non stare indarno,</l>
<l>Reddissi al frutto dell'italica erba,</l></lg>
<lg>
<l>Nel crudo sasso, intra Tevere ed Arno,</l>
<l>Da Cristo prese l'ultimo sigillo,</l>
<l>Che le sue membra du'anni portarno.</l></lg>
<lg>
<l>Quando a colui ch'a tanto ben sortillo,</l>
<l>Piacque di trarlo suso alla mercede,</l>
<l>Ch'el meritò nel suo farsi pusillo,</l></lg>
<lg>
<l>Ai frati suoi, sì com'a giuste erede,</l>
<l>Raccomandò la sua donna più cara,</l>
<l>E comandò che l'amassero a fede;</l></lg>
<lg>
<l>E del suo grembo l'anima preclara</l>
<l>Muover si volle, tornando al suo regno,</l>
<l>Ed al suo corpo non volle altra bara.</l></lg>
<lg>
<l>Pensa oramai qual fu colui, che degno</l>
<l>Collega fu a mantener la barca</l>
<l>Di Pietro in alto mar per dritto segno!</l></lg>
<lg>
<l>E questi fu il nostro patriarca;</l>
<l>Perchè qual segue lui, com'ei comanda,</l>
<l>Discerner puoi che buona merce carca.</l></lg>
<lg>
<l>Ma il suo peculio di nuova vivanda</l>
<l>È fatto ghiotto sì, ch'esser non puote</l>
<l>Che per diversi salti non si spanda;</l></lg>
<lg>
<l>E quanto le sue pecore rimote</l>
<l>E vagabonde più da esso vanno,</l>
<l>Più tornano all'ovil di latte vote.</l></lg>
<lg>
<l>Ben son di quelle che temono il danno,</l>
<l>E stringonsi al pastor; ma son sì poche,</l>
<l>Che le cappe fornisce poco panno.</l></lg>
<lg>
<l>Or, se le mie parole non son fioche,</l>
<l>Se la tua audienza è stata attenta,</l>
<l>Se ciò ch'ho detto alla mente rivoche,</l></lg>
<lg>
<l>In parte fia la tua voglia contenta,</l>
<l>Perchè vedrai la pianta onde si scheggia,</l>
<l>E vedrai il coreggier che s'argomenta</l></lg>
<lg>
<l><emph>U' ben s'impingua, se non si vaneggia</emph>.</l></lg></div3>
<div3 n="Introduzione">
<p>Nel presente capitolo intende l'autore, poi che ha trattato alcuna cosa della dolcezza di Paradiso, toccare tre cose. La prima si esclama alla cura di quelli che sono nel presente in prima vita. Secondo ritorna a proposito introducendo ancora Tommaso d'Aquino a parlare. Terzo fae numerare al ditto Tommaso due dubbii toccati nel precedente capitolo, e assolve o dichiara l'uno.</p>
<p>Alla prima cosa si è da sapere che, sì come più volte abbiamo detto e Tommaso la mostra nel terzo della sua <emph>Contra Gentiles</emph>, la felicitade umana consiste in la contemplazione di Dio, e chi devìa da quello altro non fa che uscire di quello ordine, che per lo Creatore è dato alla spezia umana; e però quelli uomini, che non tendeno la sua opera, lo suo alto in quello fine, sì si possono dire meno che uomini, ed esclamando a quelli l'autore li dice insensati, quasi fuora d'ogni cognoscimento, che quello uomo, che è privo dalli sensi maggiormente non dee avere nè senso, nè intelletto, nè cognizione spirituale, e in particolare l'autore biasma quelle cure che solo tendono a lucrativa, e deviansi dalla scientifica via sì come apparirà nella esposizione del testo.</p>
<p>La seconda cosa che tocca, chiaro apparirà nella esposizione del testo.</p>
<p>Alla terza si è da sapere che nel precedente capitolo fue parlato scuro in due luoghi; l'uno fue quando Tommaso disse: <emph>Io fui degli agni della santa greggia, che Domenico mena per cammino U' ben s'impingua, se non si vaneggia</emph>; l'altro luogo fue quando Tommaso disse: <emph>Entro v'è l'altra mente u' sì profondo Saver fu messo, che, se il vero è vero A veder tanto non surse il secondo</emph>. Alli quali dubbii l'autore in persona di Tommaso risponde nel presente capitolo al primo dubbio, e brevemente mostra come la Provvidenza divina provvide al diritto credere dei due principii, li quali furono conducitori e sono della Chiesa, li quali principi fecero due ordini, l'uno tutto diretto a santitade, l'altro tutto diretto a scienzia. Or di quello della scienzia dice qui l'autore che se non se li vaneggia ello bene se l'impingua, quasi a dire: se 'l frate di quello ordine non attende a vanitade nè a vagoleggiamenti, elli è in tale ordine e a tale esercizio diretto ch'elli si ingrasserà bene, e avrà ogni perfetto di scienzia. Sì che altro non è la dichiarazione del detto dubbio se non che se li frati predicatori non attendono a vanitade, elli sono in tale ordine che 'l convegnono essere pieni di scienzia e di veritade. Vero è che l'autore collauda in persona di Tommaso innanzi che vegna a tale definizione, santo Francesco e lo suo ordine de' Minori, come appare nel testo, descrivendo lo sito dello luogo dove nacque, cioè d'Ascesi, essere congiunto e unito con povertade e religione, coronato dell'aureola de' martiri. E soggiunge dopo questo come pochi di quelli frati della regola prima diretta a scienzia vanno e scalpitano quella via over semita che per lo suo principio li fue ordinata e diretta.</p>
<p>Lo secondo dubbio dichiara in lo XIII capitolo di questa terza parte sì come apparirà, il quale dubbio si è che Tommaso intese dire di Salamone, com'è ditto, che non ebbe il secondo nel mondo, cioè lo parecchio, e Dante dubitando intese di Adamo, il quale non ebbe parecchio in plasmazione.</p>
<p>E questa si è brevemente la intenzione dell'autore in lo presente capitolo, ove a perfezione da esporre lo testo ora s'intende</p></div3>
<div3><head>vv. 1-3</head>
<p>Nota qui senza senso, e <emph>per consequens</emph> senza intelletto.</p>
<p><add resp="ed">2</add> Cioè ogni vostra o sua raziocinazione è difettiva, e questo avviene perchè li suoi sillogismi non concludeno se non lucrativa intenzione e non quella felicità, di che di sopra è detto che dee tendere l'umana cura</p></div3>
<div3><head>vv. 4-6</head>
<p><add resp="ed">4</add> Cioè a leggi e decretali e non a teologia.</p>
<p>Cioè a medicina e dice aforismi, perchè è un libro in quella scienzia; che è così appellato, e fu fatto da Ipocras, ed esposto per Galeno.</p>
<p><add resp="ed">5</add> Altro diretto a prebende e a prelazioni ecclesiastiche.</p>
<p><add resp="ed">6</add> Quest'è un altro reggimento, il quale è in mano d'alcuni pochi, li quali per persuasioni e per pulite arringarie ingannano tutto lo soperchio travasando lo bene comune in sua propria utilitade</p></div3>
<div3><head>vv. 7-9</head>
<p><add resp="ed">7</add> Questi sono pirati e rubatori, e di terra sforzadori, e contrarii d'ogni buona civilitade. <emph>E chi civil</emph>, altri sono che togliono a dispensare li beni comuni, hanno suo intento a civilitade.</p>
<p><add resp="ed">8</add> Altri sono pure adatti a delettazioni sensitive, come mangiare e bere, e circa le veneree concupiscienzie involuti.</p>
<p><add resp="ed">9</add> Altri sono che brevemente non fanno alcuna operazione nè intellettuale nè sensuale, si ch'è in ozio e inane sua vita</p></div3>
<div3><head>vv. 10-12</head>
<p>Or dice l'autore li mondani che volano al basso, erano di queste differenzie quando io speculava in teologia e gustava della gloria perfetta di Paradiso, la quale sì com'è detto, è termine di nostra felicitade. Dunque:</p></div3>

<div3><head>vv. 13-15</head>
<p>Qui torna a proposito descrivendo come lo roteare di quelle alme ristette quando ciascuna fue tornata in quello luogo dove prima ristettero, quando Tommaso cominciò a parlare</p></div3>
<div3><head>vv. 16-18</head>
<p>Ancora introduce Tommaso preditto a parlare</p></div3>
<div3><head>vv. 19-21</head>
<p>E dice: com'io risplendo del radio di Dio, così in esso veggio quello che pensi e dubbii due cose, sì com'è detto di sopra</p></div3>
<div3><head>v. 27</head>
<p>Cioè mo ti dichiarerò li preditti dubbii</p></div3>
<div3><head>vv. 28-30</head>
<p><emph>Con quel consiglio</emph>, cioè con lo suo profondo sapere, il quale è tanto cavo che nessuno creato aspetto può andar al fondo d'esso, sì come Tommaso tratta nella prima parte, questione XII, articolo VII, sì come innanzi che sia a tal termine si è vinto, cioè non ha possanza di considerare tanto adentro</p></div3>
<div3><head>vv. 31-33</head>
<p>Cioè perchè la Chiesa andasse verso il suo diletto sposo cioè verso Cristo, il quale sposò la ditta Chiesa in sulla croce quando gridò <emph>Ely Ely</emph> etc. come appare per santo Matteo, capitolo XXVII</p></div3>
<div3><head>vv. 34-36</head>
<p><add resp="ed">34</add> E perchè permanesse in Cristo sicura e fidata.</p>
<p><add resp="ed">35</add> Questi furono santo Francesco e santo Domenico, li quali furono capi di quelli benedetti ordini, per cui si regge la detta sposa, cioè la Chiesa</p></div3>
<div3><head>vv. 37-39</head>
<p>Cioè santo Francesco, il quale arse nello amore di Dio sì come ardeno li Serafini in caritate, come chiaro appare per santo Dionisio nel libro delle Gerarchie degli Angeli.</p>
<p><add resp="ed">38</add> Questo fue santo Domenico, il quale fondò l'ordine suo sopra sapienzia.</p>
<p><add resp="ed">39</add> Cioè che anche luce rubrica cioè incesa di simile splendore luce Tommaso preditto, quasi dica della aureola delli dottori sieno insieme coronati</p></div3>
<div3><head>vv. 40-42</head>
<p>Cioè se la predetta provvidenza con suo consiglio provvide di questi due insieme, chi loda l'uno, chiaro manifesta la bontade dell'altro.</p>
<p><add resp="ed">42</add> <emph>Ad uno fine</emph>, cioè ad una intenzione furono messi per la preditta provvidenza</p></div3>
<div3><head>vv. 43-45</head>
<p>Qui vuole palesare lo luogo dove nacque santo Francesco, cioè Ascesi, per le sue circostanzie; e sì come appare nel testo, elli è tra Tupino e Agubbio quanto da levante, e ponente; dal lato destro sì gli è Perugia, dall'antrione sì gli è la Nocera, ed è lo ditto Ascesi suso una montagnuola, Topino si è in la Marca, Agobbio appella ello per quello santo Ubaldo che fue da Agobbio, ed hevvi in corpo</p></div3>
<div3><head>vv. 46-48</head>
<p><add resp="ed">46</add> <emph>E dirietro</emph>, cioè la Nocera, che è in Puglia sotto la signoria di quelli della casa di Francia, la quale è sì appellata che l'autore la palesa qui per pianto.</p>
<p><add resp="ed">48</add> <emph>Gualdo</emph>, si è uno gran luogo in Puglia dove sono grandi pascoli di bestiame, e ivi vernano tutti quelli delle predette contrade</p></div3>
<div3><head>vv. 49-51</head>
<p><add resp="ed">49</add> <emph>Di quella costa</emph>, cioè Ascesi.</p>
<p><add resp="ed">50</add> <emph>Sole</emph>, cioè santo Francesco.</p>
<p><add resp="ed">51</add> <emph>Come fa</emph>, cioè di questo celeste dove l'autore era. <emph>Di Gange</emph>, cioè da quella foce orientale dov'è quel fiume appellato Gange, del quale è ditto nel XXVII capitolo del Purgatorio</p></div3>
<div3><head>vv. 52-54</head>
<p>Poetando magnifica il luogo predetto soggiungendo che Oriente è più dritto nome allegoricamente che Ascesi</p></div3>
<div3><head>vv. 55-57</head>
<p><emph>Non era ancor molto</emph> etc., cioè esso san Francesco in sua povertà mostrò di quella grazia che lo Creatore li largiva</p></div3>
<div3><head>vv. 58-60</head>
<p>Nota questa donna significare la povertà delle temporali e transitorie ricchezze, ed è sì fatta che mai non dice ad alcuno di no, tutto simile alla morte, quasi dica <emph>tacite</emph> se alcuno non segue a cotal donna, non è colpa della donna ma di quello che non vuole abbandonare li preditti beni temporali e che è tutto disposto a volerne possedere</p></div3>
<div3><head>vv. 61-63</head>
<p>Cioè che 'l detto san Francesco, come appare nella sua istoria, presente lo vescovo della cui diocesi era, rifiutò al padre ogni dignità, ogni eredità, e ogni possessioni di temporali ricchezze.</p>
<p><add resp="ed">63</add> Cioè continuo astrinse sua vita</p></div3>
<div3><head>vv. 64-66</head>
<p><add resp="ed">64</add> Cioè la povertade.</p>
<p><add resp="ed">65</add> Qui descrive che correa li anni <emph>Domini</emph> più di MC, quando lo detto Sole venne a radiare l'umana generazione di quella grazia che li concesse lo misericordioso Salvatore; trovasi nelle croniche che correa anni <emph>Domini</emph> MC</p></div3>
<div3><head>vv. 67-69</head>
<p><emph>Nè valse udir</emph>. Qui l'autore volendo mostrare quanta prerogativa hae la povertade, sì tocca la istoria di Cesare e di Amiclate, sì com'è detto nel sesto capitolo di questa parte; la quale istoria introduce l'autore a dimostrare la sinceritade che dona la povertade, la quale non tenne alcuno temporale arduo; e però quelli che vogliono bene essere rimossi dalle mondane affezioni, volontadi e passioni, s'elli s'accompagnano e servono la povertade, elli non hanno alcuna briga nè alcuna paura, ma tutti sono sicuri e possono trionfare in quello viaggio che ha lo suo fine la felicitade beata di che più fiate è fatta menzione. E questa così fatta compagnia assunse quello <emph>Sole</emph> di che è stato fatto menzione, che ascese e apparve al mondo da quello oriente, che è appellato Ascesi.</p>
<p><add resp="ed">67</add> <emph>Nè valse</emph>, cioè a Cesare dicendo di sè essere di tanta autorità, com'è detto; <emph>Che la trovò sicura</emph>, come la povertade di Amiclate</p></div3>
<div3><head>vv. 70-72</head>
<p>Cioè che udia esso Cesar le ragioni astrologiche tutte conchiudere lo noe, e infine quel noe raddotto in atto. Mo soggiunge l'autore ch'essa povertade è rimasa per vestigia di Cristo sì come rimase nostra donna dietro al suo figliuolo piangendolo e vedendolo suso lo legno della croce essere passionato</p></div3>
<div3><head>vv. 73-75</head>
<p>Qui l'autore dichiara in persona di Tommaso lo suo detto, palesando essere Francesco lo nome del sole preditto e povertade essere lo nome della donna</p></div3>
<div3><head>vv. 79-81</head>
<p>Questi furono li primi frati ch'ebbe santo Francesco in sua regola</p></div3>
<div3><head>vv. 82-84</head>
<p>Cioè ricchezza non cognosciuta perchè non hai tu più esecutori; e nota questa ricchezza essere spirituale e povertà per rispetto al temporale.</p>
<p><add resp="ed">83</add> Questi furono similemente frati minori</p></div3>
<div3><head>vv. 85-87</head>
<p><add resp="ed">85</add> Cioè lo ditto san Francesco fornisce con povertà sua vita.</p>
<p><add resp="ed">87</add> Chiaro appare che non temette vana gloria mondana</p></div3>
<div3><head>vv. 88-90</head>
<p><emph>Pietro Bernardone</emph>, fue padre del ditto san Francesco e fue ricco cittadino d'Ascisi.</p>
<p><add resp="ed">90</add> Qui tocca lo abito de' frati minori, il quale è dispettoso e senza alcuna vanagloria quando <emph>proprie</emph> simiglia a quello del ditto santo</p></div3>
<div3><head>vv. 91-93</head>
<p>Qui tocca come lo detto santo ebbe privilegio del papa Innocenzio quarto come potesse costituire nella Chiesa di Dio lo suo ordine</p></div3>
<div3><head>vv. 94-96</head>
<p>Cioè li frati minori in numero ebbero da Onorio papa potere ministrare li sacramenti della Chiesa e potere essere tolti prelati, cioè vescovi, arcivescovi, cardinali e papi.</p>
<p><add resp="ed">96</add> Quasi a dire: se essi tenesseno bene la vita del suo archimandrita. <emph>Archimandrita</emph> è nome composto <emph>ab archos</emph>, che è principio ad ordinatore, e <emph>mandrita</emph>, cioè di quella mandria di chi è pastore. E però è a dire del suo archimandrita, cioè del suo ordinatore, e lasciasseno stare le prelazioni, elli si canterebbe meglio di loro nel Paradiso</p></div3>
<div3><head>vv. 100-105</head>
<p>Qui descrive come san Francesco fue in Egitto, e come predicò lo Evangelio, infine trovò in tali disposizioni li Saracini che le sue predicazioni erano indarno, sì che tornò in Italia, là dove la materia era disposta a ricevere tale influenzia ed azione.</p>
<p><add resp="ed">102</add> Cioè non solo predicava lo Evangelio, ma istorie di santi e martiri, che per seguire le vestigia di Cristo si lascionno morire</p></div3>
<div3><head>vv. 106-108</head>
<p><emph>Nel crudo sasso</emph>, cioè in luogo dove avea una caverna istava in contemplazione, e per misericordievole grazia e pietade piacque al Figliuolo di Dio di doverlo segnare tutto a simile di lui di quello segno vittorioso e trionfante, che liberò la umana generazione dalla morte eternale, e queste furono le cinque piaghe ch'elli ricevè in quello corpo che ello assunse da nostra Donna quando si venne ad incarnare.</p>
<p><add resp="ed">106</add> <emph>Tevere</emph>, si è lo fiume che passa per Roma. <emph>Arno</emph>, si è quello fiume che passa per Toscana. Sì che altro non vuole dire se non in cotanto che nella Marca Anconitana, terminata per opposita da questi due fiumi.</p>
<p><add resp="ed">108</add> Nota qui che li due anni ultimi della vita di san Francesco elli portò le dette cinque piaghe, e dice la istoria che li suoi frati non lo seppono se non alla morte</p></div3>
<div3><head>vv. 109-111</head>
<p><emph>Piacque di trarlo suso alla mercede</emph>, cioè ricompensare con gloria lo merito ch'elli ebbe in prima vita.</p>
<p><add resp="ed">111</add> <emph>Pusillo</emph>, cioè povero</p></div3>
<div3><head>vv. 112-114</head>
<p>Cioè che lasciò la povertade ai frati che la dovessono amare ed osservarla sotto paterno precetto</p></div3>
<div3><head>vv. 115-117</head>
<p>E così poi ditto e roborato tale testamento chiuse l'ultimo occhio, e andò in quella vita, che è gloriosa senza fine.</p>
<p><add resp="ed">117</add> Cioè che non volle da altri adornamento dal corpo se non dalla sua donna, cioè dalla povertà</p></div3>
<div3><head>vv. 118-120</head>
<p>Dette queste parole fra Tommaso continuando al detto di sopra quando disse: chi palesa dell'uno, dice dell'altro, si dice: se in questo fatto fue tanta perfezione, pensa che nel compagno ne fu altrettanta</p></div3>
<div3><head>vv. 121-123</head>
<p><add resp="ed">121</add> <emph>E questi fue</emph>, cioè santo Domenico.</p>
<p><add resp="ed">122</add> Cioè se i frati suoi predicatori segueno sua vestigia e ordine, chiaro appare che sono beati. E però lo ditto dubbio è dichiarato</p></div3>
<div3><head>vv. 127-129</head>
<p>Cioè quanto li suoi frati più si dilungano dall'ordine, tanto smagrano elli piùe, e li suoi uberi si privano e diventano vuoti di latte</p></div3>
<div3><head>vv. 130-132</head>
<p>Qui connumera quelli pochi frati che osservano la regola del predetto patriarca, e manifesta la quantità, e dice che le loro cappe fornisce poco panno, quasi a dire: chi avesse a fornire di cappe quei frati che osservano la regola di san Domenico con poco panno fornirebbe sua bisogna</p></div3>
<div3><head>vv. 133-139</head>
<p>Qui conchiude che per quello che è detto, assai è dichiarato lo primo dubbio; e così compie suo capitolo.</p>
<p><add resp="ed">139</add> <emph>U' ben s'impigua</emph>, cioè nell'ordine di san Domenico se non si avvegna vaneggia, cioè se non attendeno ad altra cura.</p></div3></div2>

<div2><head>XII</head>

<div3 n="Versi">
<lg>
<l>Sì tosto come l'ultima parola</l>
<l>La benedetta fiamma per dir tolse</l>
<l>A rotar cominciò la santa mola;</l></lg>
<lg>
<l>E nel suo giro tutta non si volse</l>
<l>Prima ch'un'altra d'un cerchio la chiuse,</l>
<l>E moto a moto, e canto a canto colse;</l></lg>
<lg>
<l>Canto, che tanto vince nostre muse,</l>
<l>Nostre sirene, in quelle dolci tube,</l>
<l>Quanto primo splendor quel che rifuse.</l></lg>
<lg>
<l>Come si volgon per tenera nube</l>
<l>Du' archi paralelli e concolori,</l>
<l>Quando Giunone a sua ancella iube,</l></lg>
<lg>
<l>Nascendo di quel d'entro quel di fuori,</l>
<l>A guisa del parlar di quella vaga,</l>
<l>Ch'amor consunse come sol vapori;</l></lg>
<lg>
<l>E fanno qui la gente esser presaga,</l>
<l>Per lo patto che Dio con Noè pose,</l>
<l>Del mondo che giammai più non s'allaga:</l></lg>
<lg>
<l>Così di quelle sempiterne rose</l>
<l>Volgeansi circa noi le duo ghirlande,</l>
<l>E sì l'estrema all'intima rispose.</l></lg>
<lg>
<l>Poichè il tripudio e l'alta festa grande,</l>
<l>Sì del cantare e sì del fiammeggiarsi,</l>
<l>Luce con luce gaudiose e blande,</l></lg>
<lg>
<l>Insieme a punto, ed a voler quietarsi,</l>
<l>Pur come gli occhi ch'al piacer che i muove</l>
<l>Conviene insieme chiudere e levarsi,</l></lg>
<lg>
<l>Del cuor dell'una delle luci nuove</l>
<l>Si mosse voce, che l'ago alla stella</l>
<l>Parer mi fece in volgermi al suo dove;</l></lg>
<lg>
<l>E cominciò: L'amor che mi fa bella</l>
<l>Mi tragge a ragionar dell'altro duca,</l>
<l>Per cui del mio sì ben ci si favella.</l></lg>
<lg>
<l>Degno è che dov'è l'un l'altro s'induca,</l>
<l>Sì che com'elli ad una militaro,</l>
<l>Così la gloria loro insieme luca.</l></lg>
<lg>
<l>L'esercito di Cristo, che sì caro</l>
<l>Costò a riarmar, dietro all'insegna</l>
<l>Si movea tardo, sospiccioso e raro;</l></lg>
<lg>
<l>Quando lo imperador che sempre regna,</l>
<l>Provvide alla milizia, ch'era in forse,</l>
<l>Per sola grazia, non per esser degna;</l></lg>
<lg>
<l>E, com'è detto, a sua sposa soccorse</l>
<l>Con duo campioni, al cui fare, al cui dire</l>
<l>Lo popol disviato si raccorse.</l></lg>
<lg>
<l>In quella parte, ove surge ad aprire</l>
<l>Zeffiro dolce le novelle fronde,</l>
<l>Di che si vede Europa rivestire,</l></lg>
<lg>
<l>Non molto lungi al percuoter dell'onde,</l>
<l>Dietro alle quali, per la lunga foga,</l>
<l>Lo sol tal volta ad ogni uom si nasconde,</l></lg>
<lg>
<l>Siede la fortunata Calaroga,</l>
<l>Sotto la protezion del grande scudo,</l>
<l>In che soggiace il leone e soggioga.</l></lg>
<lg>
<l>Dentro vi nacque l'amoroso drudo</l>
<l>Della fede cristiana, il santo atleta,</l>
<l>Benigno a' suoi ed a' nemici crudo;</l></lg>
<lg>
<l>E come fu creata, fu repleta</l>
<l>Sì la sua mente di viva virtute,</l>
<l>Che nella madre lei fece profeta.</l></lg>
<lg>
<l>Poichè le sponsalizie fur compiute</l>
<l>Al sacro fonte intra lui e la fede,</l>
<l>U' si dotar di mutua salute;</l></lg>
<lg>
<l>La donna, che per lui l'assenso diede,</l>
<l>Vide nel sonno il mirabile frutto</l>
<l>Ch'uscir dovea di lui e delle erede;</l></lg>
<lg>
<l>E perchè fosse, qual era, in costrutto,</l>
<l>Quinci si mosse spirito a nomarlo</l>
<l>Del possessivo di cui era tutto.</l></lg>
<lg>
<l>Domenico fu detto; ed io ne parlo</l>
<l>Sì come dell'agricola, che CRISTO</l>
<l>Elesse all'orto suo per aiutarlo.</l></lg>
<lg>
<l>Ben parve messo e famigliar di CRISTO,</l>
<l>Che il primo amor che in lui fu manifesto</l>
<l>Fu al primo consiglio che diè CRISTO.</l></lg>
<lg>
<l>Spesse fiate fu tacito e desto</l>
<l>Trovato in terra dalla sua nutrice,</l>
<l>Come dicesse: Io son venuto a questo.</l></lg>
<lg>
<l>O padre suo veramente Felice!</l>
<l>O madre sua veramente Giovanna,</l>
<l>Se interpretata val come si dice!</l></lg>
<lg>
<l>Non per lo mondo, per cui mo s'affanna</l>
<l>Diretro ad Ostiense ed a Taddeo,</l>
<l>Ma per amor della verace manna,</l></lg>
<lg>
<l>In picciol tempo gran dottor si feo,</l>
<l>Tal che si mise a circuir la vigna,</l>
<l>Che tosto imbianca, se il vignaio è reo;</l></lg>
<lg>
<l>Ed alla sedia, che fu già benigna</l>
<l>Più a' poveri giusti, non per lei,</l>
<l>Ma per colui che siede e che traligna,</l></lg>
<lg>
<l>Non dispensare o duo o tre per sei,</l>
<l>Non la fortuna di prima vacante,</l>
<l><emph>Non decimas quae sunt pauperum Dei</emph>,</l></lg>
<lg>
<l>Addimandò: ma contra il mondo errante</l>
<l>Licenzia di combatter per lo seme,</l>
<l>Del qual ti fascian ventiquattro piante.</l></lg>
<lg>
<l>Poi con dottrina e con volere insieme</l>
<l>Con l'uficio apostolico si mosse,</l>
<l>Quasi torrente ch'alta vena preme;</l></lg>
<lg>
<l>E negli sterpi eretici percosse</l>
<l>L'impeto suo più vivamente quivi</l>
<l>Dove le resistenze eran più grosse.</l></lg>
<lg>
<l>Di lui si fecer poi diversi rivi,</l>
<l>Onde l'orto cattolico si riga,</l>
<l>Sì che i suoi arbuscelli stan più vivi.</l></lg>
<lg>
<l>Se tal fu l'una ruota della biga,</l>
<l>In che la santa Chiesa si difese,</l>
<l>E vinse in campo la sua civil briga,</l></lg>
<lg>
<l>Ben ti dovrebbe assai esser palese</l>
<l>L'eccellenza dell'altra, di cui Tomma</l>
<l>Dinanzi al mio venir fu sì cortese.</l></lg>
<lg>
<l>Ma l'orbita, che fe' la parte somma</l>
<l>Di sua circonferenza, è derilitta,</l>
<l>Sì ch'è la muffa dov'era la gromma.</l></lg>
<lg>
<l>La sua famiglia, che si mosse dritta</l>
<l>Co' piedi alle su' orme, è tanto volta,</l>
<l>Che quel dinanzi a quel diretro gitta;</l></lg>
<lg>
<l>E tosto s'avvedrà della ricolta</l>
<l>Della mala coltura, quando il loglio</l>
<l>Si lagnerà che l'arca gli sia tolta.</l></lg>
<lg>
<l>Ben dico, chi cercasse a foglio a foglio</l>
<l>Nostro volume, ancor troverìa carta</l>
<l>U' leggerebbe: I' mi son quel ch'io soglio.</l></lg>
<lg>
<l>Ma non fia da Casal, nè d'Acquasparta,</l>
<l>Là onde vegnon tali alla scrittura,</l>
<l>Ch'uno la fugge e l'altro la coarta.</l></lg>
<lg>
<l>I' son la vita di Buonaventura</l>
<l>Da Bagnoreggio, che ne' grandi ufici</l>
<l>Sempre posposi la sinistra cura.</l></lg>
<lg>
<l>Illuminato ed Agostin son quici,</l>
<l>Che fur de' primi scalzi poverelli,</l>
<l>Che nel capestro a Dio si fero amici.</l></lg>
<lg>
<l>Ugo da Sanvittore è qui con elli,</l>
<l>E Pietro Mangiadore, e Pietro Ispano</l>
<l>Lo qual giù luce in dodici libelli;</l></lg>
<lg>
<l>Natan profeta e il metropolitano</l>
<l>Crisostomo, ed Anselmo, e quel Donato</l>
<l>Ch'alla prim'arte degnò poner mano;</l></lg>
<lg>
<l>Rabano è qui, e lucemi da lato</l>
<l>Il Calavrese abate Giovacchino,</l>
<l>Di spirito profetico dotato.</l></lg>
<lg>
<l>Ad inveggiar cotanto paladino</l>
<l>Mi mosse la infiammata cortesìa</l>
<l>Di fra Tommaso, e il discreto latino;</l></lg>
<lg>
<l>E mosse meco questa compagnìa.</l></lg></div3>
<div3 n="Introduzione">
<p>Nel presente capitolo l'autore seguendo suo poema tocca cinque cose. La prima introduce un'altra ghirlanda di spiriti beati intorno a quelli dov'era santo Tommaso preditto, li quali con luce e con dolce sonoritade s'accorda e conviensi con lo primo. La seconda introduce una di quelle alme beate del serto venuta novellamente a parlare, in la quale parlatura si commenda santo Domenico e lo suo ordine. La terza cosa si è che 'l preditto che tenne lo sermone <emph>per locum a simili</emph>, commenda san Francesco sì come compagno e collega del ditto santo Domenico, e per la divina sapienzia eletti ad uno offizio e ad una pugna. La quarta cosa è che la ditta anima beata palesa lo suo nome e di quelli compagni, che sono nel suo serto, over ghirlanda, nuovi li venuti. La quinta ed ultima cosa conclude lo detto spirito beato che la ragione efficiente, che 'l mosse a ragionare tali sermoni, fue la cortesia di santo Tommaso lo quale lodòe santo Francesco suo principo, che convenevole cosa fue ch'esso lodasse santo Domenico, sì come principo del detto san Tommaso; e così compie suo capitolo.</p>
<p>Alla prima cosa si è da sapere che l'autore, poi che ha detto e comendato santo Francesco di santitade e di sua regola, volse commendare santo Dominico similemente sì in santitade come in regola acciò che egualmente proceda loro commendazione; sì come introduce una ghirlanda di spiriti beati, fra li quali fue dell'alme dell'ordine de' predicatori, che commendano santo Francesco, così introduce un'altra ghirlanda di spiriti beati, fra li quali sono dell'ordine dei Minori, che commendano santo Domenico. E vuole l'autore che sì come noi vedemo nell'arco celeste essere lo circolo circoncinto d'uno colore del circolo dell'altro colore, e mischiarsi nelli termini l'uno colore con l'altro, così immaginiamo queste due ghirlande essere la prima circoncinta dalla seconda, e li suoi raggi mischiarsi e fare uno nuovo lucore, e similemente le loro voci melodiose e di dolce sonoritade mischiarsi e costituire nuova melodia, la quale trapassi e ascenda in dolcezza ogni nostro comprendimento. Tutto per alcuno tempo tale tripudio fae quietare li serti. E adduce molti esempli a discernere tale ludo con favole poetiche, le quali nella esposizione del testo dichiareremo.</p>
<p>Alla seconda cosa si è da sapere che l'autore pone uno di quelli spiriti beati del secondo serto essere fra Bonavventura da Bagnoreggio dell'ordine dei frati minori, lo quale fue maestro parigino in teologia, e fue quasi de' primieri che usò filosofia naturale e sue autoritadi in disputazioni teologiche, fue poi cardinale di Roma. Lo quale fra Bonavventura cominciò a parlare a commendazione di santo Domenico, cominciando in prima come la provvigione divina volle provvedere alla Chiesa sua, la quale per predicazione e infugazioni di eretici serìa molto oscura e maculata, e come la provvide di due campioni, e descrive, come appare nel testo, lo luogo dove nacque santo Domenico, cioè Spagna, e poi sì come da prima puerizia fue illuminato dalla grazia del Creatore, poi descrive lo nome del padre e della madre, e molti miracoli in infanzia di lui, poi della vita brevemente e di sua scienzia, poi infine del privilegio ch'ebbe dal sommo Pastore e dello officio in che fue costituita della inquisizione della eretica pravitate. Sì che brevemente tocca lo autore in questa seconda parte, per la predetta vita grande grazia e commendazione del preditto santo Dominico.</p>
<p>Alla terza cosa si è da sapere che commendato fra Bonavventura lo detto santo <emph>per locum a simili</emph> fae lo somigliante del suo primo duce, cioè di santo Francesco, dicendo brevemente: se l'uno fue così fatto come è ditto, ed essi furono eletti insieme ad uno officio, ad uno fine, ad uno intento, chiaro appare l'altro essere in simile grazia e grado di beatitudine.</p>
<p>La quarta e la quinta cosa nella esposizione del testo chiaro appariranno.</p>
<p>Detto la intenzione si è ad esponere lo testo</p></div3>
<div3><head>vv. 1-3</head>
<p>Cioè sì tosto come Tommaso cominciò a dire <emph>vaneggia</emph>, che è l'ultima parola del precedente capitolo, si cominciò a rotare, cioè a volgersi quelli spiriti beati a circolo. E nota che sì come è detto, l'autore non può descrivere la gloria del Paradiso perchè è tanta eccelsa, ma fanne comparazione acciò che la immaginiamo con li più perfetti movimenti, fra li quali è lo circolare, sì come appare per lo Filosofo nel primo <emph>Caeli et Mundi</emph>.</p>
<p><emph>Mola</emph>, cioè rota</p></div3>
<div3><head>vv. 4-6</head>
<p>Chiaro appare che innanzi che avesse compiuto una volta, un'altra mola, cioè un'altra ghirlanda di spiriti beati la circoncinse</p></div3>
<div3><head>vv. 7-9</head>
<p>Qui vuole l'autore quanto può palesarne della eccellenzia di quello canto, e dice che trascende e vince nostre muse, nostre sirene. Muse sì com'è ditto nel primo del Purgatorio, sono descritte per li poeti le scienzie; e però tanto vuol dire qui l'autore come quello canto celeste trascende quello che possiamo acquistare sì per musica, come eziandio per polita parlatura.</p>
<p><add resp="ed">8</add> Descriveno li poeti ch'ell'è una generazione d'animali, li quali hanno mezza figura umana femmina, e l'altra mezza di pesce e stanno in mare, questi cotali animali cantano sì dolcemente e melodioso, che li naviganti, che in quelle parti usano, s'elli le odano, elli s'addormentano, tanto sono vinti dalla dolcezza delli loro canti, onde quelle sirene entrano nelli suoi navilii, derubanli e lasciano li tristi e meschini, e alcuni n'ancidono. Ora vuol dire l'autore che ancora quel canto e suono celeste trascende e vince quello di queste nostre mondane sirene.</p>
<p><add resp="ed">9</add> Qui fa la comparazione che tanto vince quello celeste canto questo mondano, quanto lo primo splendore, cioè Dio, vince ogni altro lume, quasi dica <emph>infinite</emph></p></div3>
<div3><head>vv. 10-12</head>
<p>Cioè come si vede molte fiate in una nuvola tenua, cioè trasparente, archi paralleli, cioè archi equidistanti, che faccian li radii del sole, come appare per lo Filosofo nella Metaura, capitolo d'Iride, che sono di diversi colori secondo che la nuvola folta o tenua; così pareano quelli due serti, l'uno circondato dall'altro com'è detto.</p>
<p><add resp="ed">12</add> Iunone per li poeti è messa per la Dea delle nuvole, ed ogni accidente che viene in esse appellano Sergenti di Iunone, e però altro non vuole dire se non che quando Iunone, viene nell'aiere, cioè le nuvole, <emph>iube</emph>, cioè ordina, alla sua ancella, che è Iris, che è l'arco, che vegna in esse; della quale venuta si segue visione di diversi colori: così a simile erano quelli circoli diversi in colori, e dell'uno e dell'altro nascea diversa mistione di suono, e perchè quel d'entro cominciò a parlare, del che parlò poi quello di fuori; e però dice: <emph>Nascendo di quel dentro</emph>, cioè che per lo parlare nacque lo parlare di Bonavventura, come apparirà in fine di questo capitolo</p></div3>
<div3><head>vv. 13-15</head>
<p>Or qui vuole introdurre una favola poetica per palesare in similitudine alcuna cosa di quello suono, e fue così. Una donzella ch'ebbe nome Eco s'invaggìo molto d'uno giovane nome Narciso, e trovava ogni modo e via ch'ella potea di vederlo, e più volontiera sarebbe stata con esso. Or questo Narciso perchè era più bello uomo che nullo altro, era molto altiero, e tanto che avea in dispetto questa Eco e tutte altre femmine. Pensò costei di volere pure costui e disse: io compiacerò tanto a Iupiter servendolo, ch'io li potrò sicuramente domandare per grazia ch'elli faccia sì ch'io abbia Narciso. E puosesi ad essere familiaria di Iunone moglie del ditto Iupiter, e quando Iupiter fornicava con alcuna, acciò che Iunone non se ne accorgesse ella parlava con essa, e sapeali dire sì belle novelle con sì pulite parole, che Iunone avea tanto lo quore a costei ch'ella non si addava dello inganno. Or costei spesso li faceva cotal giarda, sì che Iunone accorgendosi di tal cosa trasmutò la detto Eco in quello suono che s'ode la state quando sono nel settentrione le nuvole raunate e l'altro cielo od emisperio chiaro, e suona eziandio alle montagne e in le valli nelle nuvole ed è suono che non squarcia la nuvola sì come fae lo trono. Or vuol dire lo autore: lo suono di quelli serti era così continuo e di grande elongazione delli nostri, come questo di queste nuvole è diverso dal nostro, che acquistano per scienzia. <emph>Di quella vaga</emph>, cioè Eco.</p>
<p><add resp="ed">15</add> <emph>Che amor</emph>, cioè di Narciso. <emph>Come 'l sole</emph>. Qui lo esemplifica per naturali vocaboli, cioè sì come sogliono fare suono li vapori, e anco si mostrano coloriti quando appare l'arco celeste</p></div3>
<div3><head>vv. 16-18</head>
<p>Ancora vuole palesare l'autore che tutte queste istorie e favole hae introdotte, acciò che s'intenda per la simiglianza l'arco celeste, e dice: quello simile di che avemo detto, fa essere presaga cioè antisaputa la gente che 'l mondo non dee più perire di diluvio d'acque, sì come patteggiò Noè con Dio. Ond'elli è da sapere, sì come è scritto nel Genesis, che in lo principio della prima etade del mondo li uomini surseno in tanta superbia e in tanto disordine ch'elli dispiacque molto a Dio; ed è scritto lìe, capitolo VI: <emph>Paenituit eum quod hominem fecisset in terra</emph>, ond'elli pensò di fare lo diluvio e annegarli, sì che tutti morisseno. Era in quello tempo uno uomo nome Noè, ed avea una moglie e tre suoi figliuoli, ciascuno con moglieri; lo quale Noè si era giusto e virtudioso. Ordinolli Dio ch'elli fèsse una arca di legname che notasse, e fosse 300 cubiti lunga e 50 larga e 30 cubiti alta, e fèsseli tre solari, e nell'arca mettesse d'ogni generazione d'animali e di uccelli, uno maschio e una femmina, ed entrasse in la detta arca con la sua famiglia, e serrasse la porta. Ora abbreviando la istoria: Noè fe' tutto lo comandamento di Dio. Fatto lo diluvio e discresciute le acque alli suoi naturali termini, Noè uscie fuora, e trasse fuora li animali e li uccelli, sì come li avea comandato Dio, e Dio benedisse Noè e li suoi figliuoli, e donolli signoria sopra tutti li animali e uccelli e pesci, e allora, sì come appare, capitolo IX, <emph>Genesis</emph>: <emph>Statuam pactum meum vobiscum et nequaquam ultra interficietur omnis caro aquis diluvii, neque erit deinceps diluvium dissipans terram; dixitque Deus: hoc signum faederis quod do inter me et vos et ad omnem animam viventem, quod est vobiscum in generationes sempiternas: Arcum meum ponam in nubibus et erit signum faederis inter me et inter terram</emph> etc. E così appare che l'autore intende dell'arco del cielo</p></div3>
<div3><head>vv. 19-21</head>
<p><emph>Circa noi</emph>. Nota che Beatrice e Dante aveano quello sito intro di quelli serti che ha lo centro nel circolo, sì che quelle alme beate si roteavano attorno essi</p></div3>
<div3><head>vv. 22-27</head>
<p><emph>Poi che 'l tripudio</emph>. Chiaro appare nel testo come in canto, in volere e in moto s'accorda insieme a quietarsi sì come insieme gli occhi si chiudeno e apreno senza alcuno disaccordio, salvo se 'l volere dell'uomo non si interpone a volere aprire più l'uno o chiudere più l'uno</p></div3>
<div3><head>vv. 28-30</head>
<p>Questi fue fra Bonavventura ch'era delle anime del secondo serto, e però dice <emph>delle luci nove</emph>, cioè novellamente venute.</p>
<p><add resp="ed">29</add> Cioè quando a parlare cominciòe la sua giusta ragione per la quale voce e radiare l'autore si volse, e colla vista e collo intento ad essa, però dice <emph>al suo dove</emph>, cioè a quello fine, a che la ditta alma parlava, ch'era lo essere per lui intesa</p></div3>
<div3><head>vv. 31-33</head>
<p><add resp="ed">31</add> <emph>L'amor</emph>. Cioè l'amor di caritade.</p>
<p><add resp="ed">32</add> <emph>Dell'altro duca</emph>, cioè di santo Dominico; e nota duca cioè conducitore.</p>
<p><add resp="ed">33</add> <emph>Per cui del mio sì ben</emph> etc., cioè di santo Francesco</p></div3>
<div3><head>vv. 34-36</head>
<p>Perchè furono, com'è detto, provveduti dal Creatore ad uno fine</p></div3>
<div3><head>vv. 37-39</head>
<p>Qui tocca la cagione perchè la provvedenza di Dio volle mandare al mondo questi due campioni, cioè santo Francesco e santo Domenico, e dice che lo esercito di Cristo, cioè la Chiesa di Dio, che è la congregazione delli fedeli cristiani, la quale costò a riarmarsi cara, cioè fue per la passione di Cristo, sì si movea drieto alle insegne, cioè drieto alli articoli e alli sacramenti della Chiesa e tardo, e sospizioso e caro, e quasi erano sì disviati li fedeli che con picciola predicazione che fosse loro fatta dalli eretici, sì si volgeano ad eresia, sì che allo Imperadore che regna in cielo, piacque a ciò provvedere</p></div3>
<div3><head>vv. 40-42</head>
<p>Nota che è la Chiesa trionfante, la quale si è le anime beate che sono in Paradiso e già è nel suo trionfare, l'altra si è la militante, e questi si è la congregazione delli fedeli, che sono nella prima vita; e però dice <emph>alla milizia che era in forse</emph>, cioè, com'è detto, era sì disviata, che non era certa in fide, ma era in forse, cioè in dubbio</p></div3>
<div3><head>vv. 43-45</head>
<p>Nota che 'l Creatore volse ciò fare per sua grazia e non perchè tale milizia fosse degna di soccorso, imperquello che se 'l fedele considerasse quanto amore portò la divinitade alla umanitade, mandando lo Figliuolo a prender carne, e poi portare tanta passione per salvarlo, mai non torcerebbe l'occhio nè la dritta mente della dritta via; e però qualunque fedele si lascia cadere in eresia, non è da essere soccorso, ma da cacciarlo fuora della congregazione, acciò che non corrompa li dritti, che sì come l'Apostolo <emph>ad Corinthios</emph>, V: <emph>Modicum frumentum totam massam corrumpit</emph> etc., sì che degna non era da essere soccorsa tal milizia, ma la superabondante grazia del pietoso Creatore non la volse lasciare ruinare, e sì come la soccorse per la incarnazione del Figliuolo per sua graziosa pietade, così mo la soccorse per sua grazia de' preditti, Apostolo <emph>ad Ephesios</emph>, V: <emph>Christus dilexit ecclesiam et tradidit semetipsum pro ea</emph>. Or qui non è da lasciare una dichiarazione che potrebbe nascere uno dubbio come fue convenevole al Figliuolo di Dio per riparare la umana generazione caduta per lo peccato a venirsi ad incarnare e prendere la umanità, poi portare passione e morte in tale maniera ripararla e soccorrerla, e con ciò sia cosa che fosse <emph>ab eterno</emph> quella essenzia buona e lo suo ottimo sia com'elli è stato <emph>ab eterno</emph> ch'ello permagna eternamente; chè Dio si è stato <emph>ab eterno</emph> senza carne adunque non par convenevole che Dio venga a prender carne. Ancora quelle cose che si hanno per infinita distanzia è inconvenevole cosa ch'elle si possano mai congiungere, imperquello che lo infinito non è pertransibile, come appare per lo Filosofo nel IV della Fisica: Dio e la carne si hanno per infinita distanzia, è inconveniente cosa ch'elle si possano mai congiungere, imperquello che Dio si è semplicissimo e alto puro, la carne si è <emph>maxime</emph> composita e specialmente la umana, sì come appare nel secondo dell'Anima, là dove lo Filosofo tratta del senso del tatto: adunqua è inconveniente cosa Dio incarnarsi. Al quale dubbio risponde e dichiara Tommaso nella terza parte, nel primo articolo, e dice che ello ci conviene, cioè è convenevole a ciascuna cosa quello che secondo natura se li avviene, sì come al Filosofo per sua propria natura si conviene di ragionare cioè di volere sapere e richiedere la ragione e 'l <emph>propter quid</emph> delle cose, e questo gli avviene perchè è animale razionale da sua natura; or a simile la natura di Dio si è essa bonitade, sì come appare per Dionisio nel primo capitolo <emph>De Divinis nominibus</emph>, onde ciò che partiene a Dio ed è convenevole, partiene a ragione e a natura di bono che con gli altri ello communichi, sì come appare per lo ditto Dionisio nel quarto capitolo del preallegato libro; onde a ragione di sommo bene appartiene che per sommo modo elli communicasse colle creature, e questo modo sommo si è la incarnazione fruttuosa; onde tanta grazia, tanta revelazione, tanta redenzione quanta tale incarnazione n'hae fatta, si è da attribuire alla sua bontade, larghezza e misericordia.</p>
<p>Al primo argomento risponde che in essa incarnazione non fue alcuna mutazione di suo stato in Dio di ciò ch'elli fosse stato <emph>ab eterno</emph>, ma fue bene mutazione nelle creature, che la carne si unìe con Dio; e questo fue convenevole, con ciò sia che le creature di sua natura sono mutabili, sì che prima non era la umanitade giunta con Dio, poi per essa incarnazione si fue giunta. Allo secondo chiaro appare la soluzione per la riposta di sopra, che Dio per la eccellenzia della sua bontade volle soccorrere a tale reparazione; or perchè onnipotente potèo in ciò fare quello che è sopra natura di giungere quelle cose, che si hanno per infinita distanzia. E però è bene detto quello che l'autore dice <emph>per sua grazia</emph>, con ciò sia cosa che la grazia nasce e procede dalla bontade del fattore di quello. Or come la passione e la morte di Cristo fosse nostra redenzione chiaro appare per le inscritte autoritadi: primo noi siamo liberati dal peccato per la sua passione e morte sì com'è scritto nell'Apocalissi I: <emph>Dilexit et lavit nos a peccatis nostris in sanguine suo</emph>; secondo noi siamo per essa passione e morte liberati dalla podestade del diavolo, sì come per santo Ioanni, capitolo III, appare: <emph>Passione vero princeps mundi huius eicietur foras, et ego si exaltatus fuero a terra omnia traham ad me ipsum</emph> etc.; terzo noi semo liberati dalla pena del peccato, Isaias LIII: <emph>Vere languores nostros ipse tulit, et dolores nostros ipse portavit</emph>; quarto per essa passione e morte noi siamo reconciliati con Dio, Apostolo <emph>ad Romanos</emph> V: <emph>Reconciliati sumus Deo per mortem filii eius</emph>; quinto per essa morte e passione vi è aperta la porta del cielo, che per lo peccato n'era serrata, Apostolo <emph>ad Hebreos</emph>, X: <emph>Habemus fiduciam introitu sanctorum in sanguine Christi</emph>. E così chiaro appare la sua largitade di fruttifera grazia e com'è detto, cioè per Tommaso nel precedente capitolo là dove disse <emph>La sposa di Colui, che ad alte gride</emph> etc</p></div3>
<div3><head>vv. 46-48</head>
<p>Qui vuole modo poetico fra Bonavventura descrivere lo sito o la regione dove nacque santo Domenico, e dice che nacque in quella parte dove zefiro, cioè quel vento, sorge ad avrire e a muovere le novelle foglie, cioè in quella parte della terra ove quello vento zefiro in prima fa movimento nelle fronde sì dell'erba come delli arbori; lo quale vento si è quello propriamente mezzanello che è tra occidente e vento garbino che è tra ponente e mezzodie, sì come appare nello mappamondo rigato per XII venti; la quale parte della terra, in che zeffiro prima fa sua operazione, si è appellata Spagna, e confina colla marina oceana in ponente. Vero è di fuori da essa si è in isola la isola d'Inghilterra, la quale è circondata dal mare Oceano.</p>
<p><add resp="ed">48</add> Cioè esso vento è movitore di quelle foglie che quella parte di terra si veste al tempo della primavera; e dice <emph>Europa</emph>, imperquello che tutta la terra, che è da tramontana in ponente terminata dall'uno lato, cioè di fuori, dal mare Oceano, e dentro dal mare del Leone, si è appellata Europa</p></div3>
<div3><head>vv. 49-51</head>
<p>Cioè che la terra dove nacque san Domenico, che ha nome Callaroga, non è molto di lungi dal mare, dopo lo quale si pone a vista lo sole, cioè dall'onda del mare Oceano, e questo dice a differenzia, che non si intendesse dall'onda del mare del Lione</p></div3>
<div3><head>vv. 52-54</head>
<p>Cioè essa cittade, e dice Callaroga che s'interpreta in greco <emph>buona preghiera</emph>, quasi a dire: quello che vi nacque fu buono oratore.</p>
<p><add resp="ed">53</add> Cioè la ditta terra si è del reame di Spagna, lo quale re si è per arme uno lione</p></div3>
<div3><head>v. 56</head>
<p><emph>Atleta</emph>, cioè combattitore trionfale</p></div3>
<div3><head>v. 57</head>
<p><emph>Benigno</emph>, cioè alli fedeli. <emph>Ed a' nemici</emph>, cioè alli infedeli crudo e persecutore</p></div3>
<div3><head>vv. 58-60</head>
<p>Qui tocca come per sogno che fece la madre quando era gravida di lui è testimonianza essere lui santificato in <emph>utero matris</emph>. Lo qual sogno fue ch'ella vedea nascere di lei uno cane, che portava una facella di fuoco in bocca, la quale infiammava tutto lo mondo; e questo avea a significare che quello nato dovea essere virtudioso predicatore e accenditore di fede cattolica: in prima vertudioso com'è detto del veltro nel primo dello Inferno; latratore cioè, predicatore; infiammatore cioè donatore di virtude di caritate</p></div3>
<div3><head>vv. 61-63</head>
<p>Cioè poi che il termine dei nove mesi dopo la concezione d'esso fu compiuto, nacque, poi fue battezzato dove fu dotato di quello dono, che ne dà lo battesimo, cioè che per esso acquistiamo grazia e vertude, sì come dice l'Apostolo <emph>ad Titum</emph> terzo: <emph>Salvos nos fecit per lavacrum regenerationis, idest per baptismum et renovationes Spiritus Sancti quem effudit in nos</emph>. E la chiosa dice lìe: <emph>ergo in baptismo datur gratia Spiritus Sancti et copia virtutum</emph>. E Dionisio dice nel secondo capitolo Ecclesiastiche Ierarchie: <emph>Illuminationem attribuit baptismo</emph>. E di glosa dice sopra quello psalmo quando dice <emph>super aquas refectionis anima peccatorum ab ariditate sterilis faecundatur per baptismum</emph></p></div3>
<div3><head>v. 64</head>
<p><emph>La donna che</emph>, cioè la madre per lo ditto sogno</p></div3>
<div3><head>v. 66</head>
<p><emph>Dello erede</emph>, cioè de' frati del suo ordine dritti eredi</p></div3>
<div3><head>v. 67</head>
<p><emph>E però che fosse</emph>, cioè figliuolo del Signore</p></div3>
<div3><head>v. 70</head>
<p><emph>Dominico</emph>, cioè uomo <emph>Domini</emph></p></div3>
<div3><head>v. 71</head>
<p><emph>Dello agricola</emph>, cioè ortolano dell'orto, lo quale l'autore intende la congregazione delli fedeli</p></div3>
<div3><head>vv. 73-75</head>
<p>Cioè che seguìo le vestigie di Cristo in contemplazione, castitate e povertade secondo quello consiglio che diè Cristo, Matteo, XIX: <emph>Si vis perfectus esse vade et vende omnia quae habes et da pauperibus et sequere me</emph> etc</p></div3>
<div3><head>vv. 76-78</head>
<p>Qui tocca della sua istoria come in puerizia fue più volte trovato orando e contemplando con lo suo Creatore</p></div3>
<div3><head>vv. 79-81</head>
<p>Lo padre terreno del detto santo ebbe nome Felice e la madre sua ebbe nome Giovanna, li quali nomi l'autore interpreta del padre bene avventuroso, e della madre graziosa, e questo perchè Dio concesse loro lo frutto suo essere di tanta eccellenzia e santitade</p></div3>
<div3><head>vv. 82-84</head>
<p>Cioè che 'l detto santo si mise ad imparare scienzia e in poco di tempo fue grande dottore, e nota che non curòe d'imparare Decretali nè scienzie lucrative, sì come quelli che sono al mondo fanno, ma scienzie studiò speculative e teologia, per le quali ello per la grazia di Dio onnipotente si mise a circuire la vigna over orto, cioè a ridrizzare li fedeli, che erano in forse e in dubbii, la qual vigna s'ella non ha vignaio od ortolano buono e sufficiente, diventa bianca, cioè si secca e perde lo verde; e però uno delli grandi utili che s'abbia delli religiosi si sono le sante predicazioni.</p>
<p><add resp="ed">83</add> <emph>Ostiense e Taddeo</emph>. Questi furono uno cardinale e uno dottore, li quali scrisseno sovra Decretali, e palesonno molto del modo de' piati, per la quale scienzia e cautele molto si guadagna mostrando più volte essere lo non vero vero, e sono attenti li moderni ad imparare tale scienzia più a fine di guadagnare pecunia, che a fine di salvare sua anima e farla perfetta</p></div3>
<div3><head>vv. 88-90</head>
<p>Or qui vuole descrivere e palesare come santo Domenico impetrò ed ebbe licenzia dell'apostolica sedia di potere predicare lo evangelio di Cristo, e impetrò lo officio della inquisizione della eretica pravitade, ed esclude quelle dispensazioni che molte volte secondo l'autore si fanno per quelli pastori che tralignano dalle vestigie di Cristo e de' santi papi, e per successione di tempo poi venuti, cioè dopo Cristo, a reggere la santa Chiesa. Circa la quale interpretazione si è da sapere che nullo dee andare allo offizio della predicazione senza licenzia del sommo pastore, lo quale è lo principale reggitore della Chiesa sì come vicario di Cristo ed ha bisogno tale interpretazione, imperquello che elli è necessario al predicatore essere secondato di tre cose: primo di sapienza, secondo di onesta vita, terzo di buona fama. Ch'ella sia necessaria la scienzia appare per lo Apostolo, secondo <emph>ad Thimoteum</emph>, III: <emph>Tu vero permane instructus</emph> etc. Ch'ello sia necessaria la onesta vita appare per lo Apostolo <emph>ad Thitum</emph>, primo: <emph>Hac de causa reliqui te Cretae ut ea quae desunt corrigas, et constituas per civitates presbiteros sicut ego disposui si quis sine crimine est</emph> etc.; per li quali presbiteri s'intende ogni prelato e predicatore della santa Chiesa. E ch'ello sia necessaria buona fama appare per li preditto Apostolo <emph>ad Thimoteum</emph>, terzo: <emph>Oportet ipse habere bonum testimonium ab his qui foris sunt</emph>. Adunqua chiaro appare come esaminazione bisogna a quelli che denno assumere tanto offizio, ed esaminazione dee essere fatta per quelli, che hanno autoritade di licenziare; onde fa bisogno tali offiziarii essere mandati da quelli autorizzatori, e sì come dice l'Apostolo <emph>ad Romanos</emph>, X: <emph>Quod praedicabunt nisi mittantur</emph>; e santo Matteo, X: <emph>Convocatis Christus XII, discipulis</emph> etc.: <emph>Ecce ego mitto vos sicut oves inter lupos, ite et praedicate Evangelium</emph> etc. Adunqua fue necessario a santo Domenico ad impetrare tale offizio, lo quale offizio assunto esso con dottrina, e con autoritade predicando, molti eretici ritornarono alla fede, e specialmente dove erano più grossi, in tale modo che riformò e soccorse e ricoverò sì quella milizia ch'era in forse che poi fue in certezza e preclara e lucida fede, e non solo della sua persona per grazia di Spirito Santo s'ebbe tanto utile ma eziandio delli frati suoi, li quali seguendo sue vestigia trionfavano e vinceano ogni eretico sì per ragioni scientifiche e sì per miracoli largiti a loro da quello imperatore che volle per li detti due campioni e per li suoi eredi soccorrere lo popolo cristiano tentato e combattuto da eresia.</p>
<p><add resp="ed">88</add> Circa queste parole si è da sapere che la Chiesa episcopale sì obbliga lo suo pastore a molte cose, fra le quali in prima essere in quelle condizioni, che è ditto del predicatore di sopra; secondo ch'ello non solamente sovvenga la sua greggia de' beni spirituali, ma eziandio de' temporali sì come si hae per santo Ioanni, capitolo ultimo, che tre fiate fue ditto da Cristo a san Piero: <emph>Pasce oves meas</emph> etc.; e santo Gregorio dice sopra la detta autorità in persona delli vescovi: <emph>Nostra exteriora misericorditer ovibus eius debemus impendere</emph>; e poi soggiunge: <emph>Qui non dat pro ovibus substantiam suam</emph> etc. Ed eziandio chiaro appare nel Decreto prima parte, distinzione LXXXII: <emph>Episcopus pauperibus infermis qui debilitate faciente suis manibus laborare non possunt, victum et vestitum in quantum sibi possibile fuerit largiatur</emph>. Sì che appare che le sedie episcopali siano tenute di sovvenire a quelli che sono bisognosi, e questi sono li poveri giusti che non si possono aiutare. Or pare che l'autore redargua li pastori che non sovvegnono al presente così li poveri giusti come si soleva per li suoi antecessori sovvenire, e però dice che non è colpa della sedia, ma colpa di colui che siede. Or se è così o no non è a nostro giudicare, quello lo dicerne e vede, a cui nulla è secreto</p></div3>
<div3><head>vv. 91-96</head>
<p>Qui connumera le esclusioni che fe' lo santo in sua dimanda, e dice che non dimandò dispensazione di dare o due o tre quando dovea dare sei, imperò che molti sono che ciò addomandano; non domandò eziandio alcuna prelazione nè calonicato nè abbadia nè vescovado domandandolo in forma che molti lo domandano, cioè prime vacanti, per le qual dispensazioni molte fiate si aspetta la morte di alcuni prelati aspettando di sedere in suo luogo.</p>
<p><add resp="ed">93</add> <emph>Non decimas</emph>. Circa questo punto si è da sapere che tutti i secolari sono tenuti di dare la decima alla sua Chiesa baptismale, e provasi per autoritadi del vecchio e del nuovo testamento, poi per istituzioni delle Chiese, primo in lo Levitico, capitolo XXVII: <emph>Omnes decimae terrae sive de frugibus sive de pomis arborum Domini sunt et infra omnium decimarum ovis et bovis et caprae et quae sub pastoris virga transeunt quicquid decimum venerit sanctificabitur Domino</emph>; e secondo Matteo, V: <emph>Nisi habondaverit iustitia vestra plusquam scribarum et phariseorum non intrabitis in regnum caelorum</emph>. Manifesto è che se nel testamento vecchio si dava decima, nel nuovo vi dovemo superabondare per la preallegata autoritade di san Matteo. Ancora per istituzione della Chiesa, e sono parole di santo Augustino nel Decreto XVI, questione I: <emph>Decimae ex debito requiruntur et qui dare eas noluerit, res alienas invadit</emph> etc. Sì che chiaro appare che ogni secolare è tenuto di dare decima, e questa alli cherici sì come amministratori delli sacramenti, e ciò perchè non denno mercadantare nè essere artifici secondo quello detto di santo Augustino <emph>Nemo militans Deo</emph> etc.; la quale decima venuta in mano del prelato ecclesiastico si dee partire in quattro parti sì come appare per lo Decreto XII, questione 2, dove comincia <emph>Quatuor</emph>, e nelle Decretali <emph>De Testamentis</emph>, dove comincia <emph>Requisiti</emph>; l'una di quelle parti dee essere del vescovo, l'altra delli cherici, l'altra dello lavoriero, ovvero fabbrica della Chiesa, la quarta delli poveri; e quello pastore che sì la parte, fae degno e giusto, quello che ritenesse di quelle tre parti o tutte, senza dubbio pecca mortalmente, sì come ne mostra Tommaso nella <emph>Seconda Secondae</emph>, questione 85, articolo 7, in la sua Responsione. Ora è così che li chierici sono bene sì sufficienti che non si lasciano malagevolemente ingannare e tôrre la sua parte; la fabbrica hae procuratore secolare e anche briga a tenere quella, ma la parte delli poveretti, che non hanno protettore nè chi dica per essi, è più leggiermente ritenuta, e le più fiate o dal pastore o da quello che la dee dare, che ne domanda dispensazione, la quale dispensazione non è senza peccato, perchè al pastore è commesso, com'è detto, <emph>pasce oves meas</emph> etc., avvegnacchè quelli a chi è fatta la dispensazione sia puro e libero ello, imperquello che 'l pastore lo può fare per sua autoritade: <emph>quemcumque ligaveris super terram erit ligatus et in caelo</emph>. Sì che redarguendo tali dispensazioni a probitade di santo Domenico dice l'autore ch'elli non addomandò quelle decime che sono delli poveri di Dio.</p>
<p><add resp="ed">96</add> Cioè ch'esso santo Domenico domandò di combattere per la fede, la quale consiste in XXIV libri del vecchio e del nuovo testamento, dei quali fu fatta menzione nel XXIX capitolo del Purgatorio</p></div3>
<div3><head>v. 98</head>
<p><emph>Con l'officio</emph>, cioè predicatore</p></div3>
<div3><head>v. 99</head>
<p><emph>Quasi torrente</emph>, cioè così vivamente come corre quello fiume, ch'ae lo suo nascimento alto, che è spinto dalla vena sua e che la bassezza del luogo, dove corre, li appresta</p></div3>
<div3><head>v. 100</head>
<p>Nota che li fedeli sono legittimi arbucelli, e li eretici sono sterpi</p></div3>
<div3><head>v. 103</head>
<p><emph>Di lui si fecer poi diversi rivi</emph>, cioè che fe' più monasteri e constituì più frati in simile offizio</p></div3>
<div3><head>v. 104</head>
<p><emph>Onde l'orto</emph>, cioè la congregazione fedele</p></div3>
<div3><head>vv. 106-111</head>
<p><emph>Se tal fu</emph>. Qui fra Bonavventura vuole commendare san Francesco per quello che ha detto di santo Domenico e dice: se tal fu l'uno compagno, chiaro appare qual fu l'altro.</p>
<p><add resp="ed">106</add> <emph>Biga</emph>. Sono carriole che hanno solo due ruote e sono appellate similmente <emph>birocci</emph>, e carreggiasi con esse legne.</p>
<p><add resp="ed">110</add> Imperquello che fra Tommaso commendò santo Francesco, com'è ditto nell'XI capitolo di questa parte</p></div3>
<div3><head>vv. 112-117</head>
<p>Qui tocca fra Bonavventura alcuna cosa dello disordine che è in li frati minori, e dice ch'elli sono tanto cresciuti in numero e in novitadi di vita che quasi quello ordine hae fatto moto circolare, e vae mo contra quello che in principio elli andava, sì che quelli che sono moderni gittano, cioè contradiceno alli antichi e primi. Or qui <emph>latenter</emph> l'autore tocca di quella setta che fue tra essi, che si appellavano Frati della povera vita; e però dice: dov'era in principio la gromma; cioè la fraternitade e la unitade, mo si gli è la muffa, cioè la discordia e divisione</p></div3>
<div3><head>vv. 118-120</head>
<p>Cioè tosto apparirà lo frutto di tal semenza, quasi a dire non che formento nasca ma lo loglio si lamenterà di peggior sementa che verrà ad impacciarli lo suo luogo. Or altro non intende se non che se lo pio Creatore non soccorre quelli così fatti prevaricatori, che dissoluzione verrà in tale congregazione</p></div3>
<div3><head>vv. 121-123</head>
<p>Qui soggiunge fra Bonavventura e dice: avvegnachè tanti prevaricatori siano in lo mio ordine, chi cercasse in esso elli pure si troverebbe alcuni buoni, li quali non estraniano dalla prima vita del nostro archimandrita; e però dice parlando <emph>transitive</emph>: chi cercasse <emph>nostro volume</emph>, cioè nostra congregazione, <emph>a foglio a foglio</emph>, cioè a frate a frate, <emph>pur troverìa carta</emph>, cioè pur troverìa frate che sarebbe quello che è lo dritto ordine cioè osserverebbe</p></div3>
<div3><head>vv. 124-126</head>
<p>Or qui vuole redarguire <emph>per locum a simili</emph> fra Bonavventura li ministri del suo ordine, li quali sono diversi, cioè che in ogni capitolo hanno voluto fare novitadi chi allargando e chi astringendo. E dice tacitamente l'autore quello che dice di loro lo proverbio delli antichi <emph>pietra movendola non fa mucchio</emph>; così essendo in tanta mobilitade, non hanno alcuna fermezza. Or quello da Casale e quello d'Acquasparta furono due suoi frati ministri, li quali si aveano in sue costituzioni quasi contrarie opinioni, che l'uno non volle considerare ogni punto di sua regola, l'altro volle eccedere in considerazioni, e tanto strinse che forse fue invio e prevaricante</p></div3>
<div3><head>vv. 127-129</head>
<p>Qui palesa lo suo nome fra Bonavventura e dice che nelli grandi offici, imperquello che fue cardinale di Roma, sempre mise dopo le temporali cure, e le spirituali innanzi; quasi dica: a differenzia delli altri, che pospognono le spirituali e antipognono le temporali, che sono adatti o disposti pure alla lucrativa impetrando e prime vacanti e dispensazioni <emph>etc.</emph></p></div3>

<div3><head>vv. 130-132</head>
<p><emph>Illuminato</emph>. Questi furono de' primi frati minori che fosseno e fece ciascuno scritti in teologia, e furono persone di santa vita</p></div3>
<div3><head>vv. 133-135</head>
<p><emph>Ugo da Sanvittore</emph>. Questi furono tutti grandi dottori in teologia, e fecero molti scritti, chi sopra la Sentenzia e singolari trattati.</p>
<p><add resp="ed">134</add> <emph>Pietro Ispano</emph>. Questo fu quello che fece li trattati di loica, scrisse in filosofia e in teologia</p></div3>
<div3><head>vv. 136-138</head>
<p><emph>Natan profeta</emph>. Questi fu quello profeta che mandòi Dio a David profeta quando commise lo peccato della moglie d'Uria, sì come appare in secondo <emph>Regum</emph>. Or l'autore lo mette tra questi dottori quasi a dire: sì come lo detto Natan palesò lo peccato suo a David, così questi dottori nelli suoi scritti quello che è virtudioso e quello che è vizioso.</p>
<p><add resp="ed">137</add> <emph>Grisostomo, Anselmo</emph>. Tutti dottori e componitori di scritti in teologia. <emph>E quel Donato</emph>. Questi scrisse lo Donato, che è in gramatica, che tra le sette arti è la prima connumerata</p></div3>
<div3><head>vv. 139-141</head>
<p><add resp="ed">139</add> <emph>Rabano</emph>. Simile scrisse in teologia.</p>
<p><add resp="ed">140</add> <emph>Il Calavrese abate</emph>. Questo fue lo abate di quello monistero che è in Calavria, chiamato <emph>Monasterium Florense</emph>; fece molti scritti, e fenne uno il quale è dannato per la Chiesa, come appare nel primo delle Decretali, imperquello che mise nella divinitade non solo trinitade, ma quaternitade. Ma perchè scrisse alla sedia apostolica epistola di sua mano, domandando che quello suo trattato fosse corretto, e che tenea circa li articoli della fede quello che tenea la santa Chiesa Romana, sì fue solo dannato il trattato, ed esso avuto per cattolico e per fedele.</p>
<p><add resp="ed">141</add> Cioè che disse in quelli trattati e scritti che furono per la Chiesa accettati tanto perfettamente, che può essere estimato lo suo spirito profetico, quasi dotato di spirito di profezia</p></div3>
<div3><head>vv. 142-145</head>
<p><emph>Ad inveggiar</emph>. Qui conclude fra Bonavventura e dice: la cagione che mi mosse a ragionare di santo Domenico è ad inveggiar quello che dormiva, cioè che non si parlava d'esso si è la cortesia di Tommaso che disse nel precedente capitolo tanto bene del mio duca, e questa medesima cagione mosse ad accompagnarmi questi dottori, che sono qui meco, che io hoe nomati, come appare. Della quale conclusione si può trarre uno senso tropologico che l'uomo dovrebbe sempre volere rendere ragione e cagione de' suoi detti e fatti, e s'elli avesse questa provvisione molto male e disconcio che non si dirave nè farave e si dice e si fae.</p>
<p>E qui compie l'autore suo capitolo.
</p>
<p>Poichè avemo detto la intenzione dell'autore nel presente capitolo, acciò che nostro parlare non patisca alcuna necessitade overo oscuritade, si è da esponere le allegorie delle istorie di che è fatta menzione, e primo della favola delle Sirene, secondo della favola di Eco, terzo della istoria dell'arco celeste come fue patto e fermezza tra Dio e la umana generazione per figura di perpetua pace.</p>
<p>Alla prima si è da sapere che, sì come più volte è detto, li poeti quando voleano trattare o descrivere alcuna cosa elli parlavano fingendo ed esemplificando; chè volendo descrivere essere in alcune isole del mare alcune lascive donne, le quali ai mercatanti che arrivavano a quelle isole, sapeano sì compiacere e della propria persona e d'altri diletti, ch'elli fino che aveano da spendere non si sapeano partire da quelli diletti, e così esse donne fino che sentiano quelli mercatanti avere mica di crusca, sì li attendeano e servianli in tutte quelle cose che pensavano che li fosse a piacere, e come sentiano quelli avere dato tutto e non avere più moneta nè roba, quelli vituperosi commiati e scherni a loro faceano che dire si può, sì che li tristi rimanevano poveri e beffati, ed altri v'era a cui abbondava tanto la roba che permaneano tanto in quelli diletti, che per soperchio lussuriare moriano: sì che <emph>breviter</emph> o morti o meschini quelli, che veniano in quelle isole ed attendeano ad esse, erano strutti. Or li poeti acciò che li studianti delle sue poetrie se ne sapessono guardare, descriveano cotali istorie <emph>fittive</emph> ed esemplificavano quelle essere mezze pesce perchè stavano in isole marine; ed ancora al tempo d'uno d'esse nell'isola di Cipri hanno già fatti mercatanti e marinari tornare poveri alla sua patria. Or adduce l'autore a simile: pensa quanta delettazione è quella, che disvia lo mercatante dal primo proposto che ha lasciato padre, madre, moglie e figliuoli e parenti, o alcuni di questi, e tutti li lascia per attendere a queste Sirene e ad estimare somma dolcezza; ma se 'l canto de' serti preditti eccede e avvanza quelli, è briga a poterlo immaginare.</p>
<p>Alla seconda favola si è da sapere che 'l pianeto di Iupiter si è, secondo che tratta Albumazar e li altri astrologi, di natura calda e umida, e sì hae ad elevare per la caliditade ch'esso hae, li vapori della terra, e specialmente li umidi, imperquello che 'l vapore umido si conforma la sua natura, sì come Mars hae a commuovere la collera, imperquello ch'ella è di simile natura; li quali vapori agenerano nell'aiere nuvole, e s'elli ascende alla seconda regione dell'aiere, lì per la freddezza si condensano e fanno piova com'è ditto. Ora molte fiate ascende insieme colli detti vapori umidi vapori secchi inclusi in quelli umidi, quali per la sua raritade fanno in quelli tanta agitazione mo in suso mo in giuso, che imbrigano l'ascendere a quelli nuvoli ed umidi, e non li lasciano ascendere alla seconda regione dell'aiere, e fanno per tale agitazione uno rumore, lo quale pare all'udito pure come lo suono d'un molino, che macini ed è così continuo, per lo quale imbrigamento non piove e non si oscura così l'aiere, come farebbeno in tanti luoghi.</p>
<p>Or vogliendo descrivere li poeti tale disposizione d'aiere mettono che Iupiter, cioè quello pianeto, sia marito delle nuvole, ed appellale Iuno, e che molte volte lucerebbe alli mondani la notte, ma questa Iuno se li interpone; ma quando addiviene che quello vapore secco, di che è detto, s'include in questa nuvola ello non la lascia ascendere sì ch'ella non si interpone a Iupiter, lo quale vapore secco li poeti appellano Eco. Or sì come è detto, l'autore introduce questa favola per descrivere la continuitade e la remozione di quello suono che udì in li serti a comparazione de' nostri, com'è detto.</p>
<p>Alla terza istoria si è da sapere che 'l testamento vecchio fue tutto figura del nuovo, sì come dice l'Apostolo, primo <emph>ad Corinthios</emph>, X: <emph>Omnia in figura contingunt</emph> etc.. Sì che brevemente secondo gli espositori questa istoria hae a significare l'avvenimento del Figliuolo di Dio nel mondo ad incarnarsi e portare passione per la umana generazione. Per la quale istoria si è da considerare tre cose; l'una la nuvola, l'altra l'arco, la terza lo patto e la fermezza della grazia che Dio promise all'umana generazione di non fare più diluvio d'acqua. Alla prima si è da sapere che la nuvola si hae a significare la vergine Maria, sì com'è scritto in Isaia 19: <emph>Ascendit Dominus super nubem</emph> etc.; e santo Ambrogio espone sopra quello Psalmo <emph>Beati immaculati</emph>: <emph>- Ascendit Dominus super nubem, idest super Virginem Mariam</emph>.</p>
<p>L'arco significa lo Figliuolo di Dio, lo quale prese carne nella ditta nuvola, cioè in la detta Vergine Maria; e sì come nell'arco sono tre colori principali, cioè vermiglio, che è colore di fuoco, verde e cilestro, così nel Figliuolo di Dio furono tre cose; divinità, carne ed anima razionale. Lo colore rosso significa la divinitade, sì come l'Apostolo <emph>ad Hebreos</emph>, XII: <emph>Deus noster ignis consumens est</emph>. Lo color verde che fiorisce in psalmo <emph>Refloruit caro mea</emph> etc. Lo color cilestro imperquello che l'anima abita in cielo, ed è suo proprio o naturale luogo, Ioanni terzo: <emph>Nemo ascendit ad caelum nisi qui descendit de caelo</emph> etc.</p>
<p>Alla terza cosa che è lo patto che Dio fece con l'umana generazione per lo segno dell'arco, che significa Cristo, com'è detto, chiaro può apparere per autoritadi come in eterno non n'abbandoneràe e specialmente i fedeli cristiani, imperquello che per essi buoni non tornerà a fare diluvio universale, ma pagheràe li infedeli per altri modi. E primo è da sapere che la congregazione delli fedeli si è la Chiesa di Dio, la quale Chiesa non dee avere fine in eterno, e durerà la militante fine al die del giudicio, poi si trasmuterà in la trionfante, e serà in gloria con lo suo Creatore. Or ch'ella duri al ditto dì del giudicio appare per santo Luca, primo capitolo: <emph>Dixit angelus Mariae: dabit illi Dominus Deus sedem David patris eius et regnabit in Domino Iacob in eternum, et regni eius non erit finis</emph>; ancora santo Matteo, XVI: <emph>Christus ait Petro: super hanc petram haedificabo ecclesiam meam, et portae inferi non praevalebunt adversus eam</emph>; per la quale autorità si mostra la Ecclesia essere perpetua, che se elli li mancasse pure uno die al meno, in quello die prevaleranno quelle porte ad essa. Ancora santo Matteo, ultimo, Cristo disse alli apostoli: <emph>Vobiscum sum usque ad consumationem saeculi</emph>, lo quale ditto s'intende ad essi ed alli suoi successori, imperquello che fino al die del giudicio li detti apostoli non dovevano vivere in questa prima vita. Per la quale intenzione si danna una eresia, che è chi dice al papa: Dio diè bene a san Piero podestà d'assolvere e di legare, ma non ad altri. Ancora Lucas XXII: <emph>Ego pro te rogavi, Petre, ut non deficiat fides tua</emph> etc. Adunque sempre serà fedele, e se sempre serà fedele sempre serà de' buoni, e così non serà diluvio universale; la quale fedeltà avemo da quello arco prezioso che assunse carne da quella nuvola che è reina del cielo, cioè la Vergine beata umile e misericordiosa Maria.</p>
<p>Esposto lo testo e dette le allegorie acciò che interamente s'abbia la memoria quanto fue santa la preditta intenzione delli due campioni, e quanta perfezione si segue delli ordini, delli quali elli furono costruttori, se sono bene osservati, si è da trattare alcuna cosa della perfezione della vita spirituale, la quale si è lo fine a che essi ordini sono diretti. E primo si è da sapere che la spirituale vita consiste in caritate, la quale chi non hae non può essere reputato spirituale, sì come dice l'Apostolo, I <emph>ad Corinthios</emph>, XIII: <emph>Si habuero prophetiam et noverim mysteria omnia et omnem scientiam, et si habuero omnem fidem ita ut montes transferam, charitatem autem non habuero, nihil sum</emph>. E santo Ioanni dice, capitolo III: <emph>Qui non diligit manet in morte</emph>. Ancora l'Apostolo <emph>ad Colossenses</emph>, III, la perfezione attribuisce alla caritate, ed numerate molte virtudi, cioè misericordia e benignitade ed umilitade <emph>etc.</emph>, sì dice poi: <emph>Super omnia autem huius charitatem habentis quod est vinculum perfectionis</emph> etc. Or è da sapere che la caritade ne comanda due cose, cioè la dilezione che dobbiamo avere a Dio, l'altra quella che dovemo avere al prossimo, imperquello che in prima dovemo amare lo sommo bene che è Dio, lo quale ne fa beati; secondo dobbiamo amare <emph>ex charitate</emph> lo prossimo, sì come nostro compagno, con cuore, a partecipare con noi in beatitudine; lo quale ordine ne ammaestra Cristo in lo Evangelo <emph>Mathei</emph>, XXI: <emph>Diliges Dominum Deum tuum, ex toto corde tuo et ex tota mente tua</emph> etc. poi dice: <emph>Dilige proximum tuum sicut teipsum</emph>. Or principalmente la perfezione della spirituale vita consiste in la dilezione di Dio, sì come disse Dio ad Abraam, <emph>Genesis</emph>, XVII: <emph>Ego Deus omnipotens ambula coram me et esto perfectus</emph>. Secondario: la perfezione della spirituale vita consiste in la dilezione del prossimo; onde Matteo, V: <emph>Diligite inimicos vestros</emph> etc., e però dice: <emph>Estote ergo perfecti sicut et pater vester celestis est perfectus</emph>. Veduto questo, si è manifesta cosa che il quore umano sì volge alla cosa più interamente quando ello si sottragge da molte, così l'animo più interamente si volge ad amare Dio, quanto elli si rimuove più dalla perfezione delle temporali cose, sì come dice santo Augustino nello libro delle 93 quistioni: <emph>Venenum charitatis est cupiditas temporalium rerum</emph>. Adunque quando l'uomo si rimuove più da esse, tanto accede più al preditto ditto <emph>ex toto corde tuo et ex tota anima tua</emph> etc.; e ciò ne consiglia lo Signore, Matteo, XIX: <emph>Si vis perfectus esse, vade et vende omnia et da pauperibus et sequere me</emph> etc. E poi soggiunge e dice: <emph>Dives difficile intrabit in regnum caelorum</emph>. E nota che avvegnachè la più sicura via sia di pervenire a perfezione d'abbandonare le temporali ricchezze, ello si può bene essere perfetto ed avere ricchezze temporali, sì come fue Abraam, lo quale fue ricco in le temporali ricchezze; ma conviensi avere l'animo ordinato circa esse, avere l'animo disposto tutto a Dio, e queste usare ragionevilemente; ma senza dubbio ell'è grande briga e grande miracolo che 'l possessore delle ricchezze temporali possa da esse dispacciare l'animo; onde è scritto in lo Ecclesiastico, XXXI; <emph>Beatus est dives qui inventus est sine macula</emph>. Ancora è da sapere che non solo le ricchezze temporali puonno imbrigare l'animo dell'uomo vogliendo pervenire in stato di perfezione, ma eziandio li parenti di consanguinitade come d'affinitade lo puonno similemente, imbrigare, e primo li consanguinei sì come padre, madre, figliuoli e fratelli, li quali abbiano bisogno dell'uomo, per li quali si conviene pure mischiarsi in le negoziazioni temporali o per soccorrerli in le necessitadi del vitto e del vestito, o in le necessitadi di mantenere suo onore, come vendicare sue vendette <emph>etc.</emph>; secondo, li parenti per affinitade e spezialmente la moglieri, la quale non si può abbandonare in le necessitadi, imperquello che sì come è scritto nel <emph>Genesis, sono due in una carne</emph>; ancora nel <emph>Genesis</emph> di bocca di Adam: <emph>propter hoc reliquit homo patrem et matrem</emph> etc. Ancora perchè l'animo dell'uomo s'impaccia più in le concupiscenzie della carne, sì come dice Augustino nel primo <emph>Soliloquorum</emph>: - <emph>Nihil esse sentio quod magis ex ratione deiiciat animum viritem quam blandimenta feminarum</emph> etc. Alli quali blandimenti l'Apostolo consiglia pure del migliore e del più sicuro, sì come dice II <emph>ad Corinthios</emph>, VIII: <emph>Consilium in hoc do: hoc enim utile est</emph> etc.; e dice, prima <emph>ad Corinthios</emph>, VII, consigliando: <emph>qui sine uxore est sollicitus est quae sunt Domini, qui autem cum uxore est sollicitus est quae sunt mundi</emph>; e santo Luca, XIV: <emph>Si quis venerit ad me et non odit patrem, et matrem, et uxorem, et filios, fratres, et sorores, non potest meus esse discipulus</emph> etc. E così appare che la castitade e l'abbandonamento delli negozii temporali è più sicura via che nulla altra a pervenire in stato di perfezione avvegna Dio che sì come è detto delle ricchezze temporali che il possessore di quelle possa venire a stato di perfezione <emph>licet difficili modo</emph>, così essendo in matrimonio e in conservazione delli suoi consanguinei si può pervenire al detto stato di perfezione, avvegnachè per la fragilitade umana, la quale di lieve si piega alle tentazioni, lo stato della castitade si è più sicuro.</p>
<p>Ed acciò che meglio si veggia la differenzia delle due vie, cioè di castitade e di matrimonio, si è da dichiarare alcuna cosa a che fine e lo matrimonio istituito; e brevemente si è da sapere che ello è istituito a tre fini; primo alla generazione di produrre simile di sè, e questo soggiace ad offizio naturale, imperquello che se tutti fossono casti, la spezia umana verrebbe meno, così sarebbe imperfetto lo mondo; onde sì come in l'uomo, che è appellato microcosmo, cioè minor mondo, è diverso l'offizio delli membri, chè l'occhio hae a vedere, lo piè ad andare, lo intelletto a cognoscere, la memoria a ritenere, tutti drizzati alla perfezione dell'uomo, e se tutti li membri fossono occhio o piede o intelletto, serebbe imperfezione, così del mondo a perfezione d'esso sono ordinati alcuni offiziarii, altri in stato di continenzia, altri in stato di matrimonio, altri ad arte d'agricoltura, altri a lanificio, altri a militare <emph>etc.</emph>; e niente meno tutti sono in stato di potersi salvare e venire a questa perfetta beatitudine, che è lo fine a che sono diretti. Lo secondo si fue acciò che possa essere polizia, imperciò che, sì come dice lo Filosofo nella sua Politica, lo uomo si è animale sociabile, nè non può vivere solo sì per li suoi cibi che convegnono essere apperecchiati, sì per le vestimenta e sì per le abitazioni; sì che impossibile sarebbe a vivere lo uomo solo e spezialmente vertudiosamente, imperquello che le virtudi che convegnon in altri fare sue operazioni come è liberalitade, che se non fosse a chi essere libero, non potrebbe essere in atto liberale; e le vertudi, come dice lo Filosofo nel III dell'Etica, consisteno in la operazione, e questo fine soggiace alla civile legge. Lo terzo fine a che è istituito lo matrimonio si è acciò che sia ecclesia, che se uomini non fosseno, non potrebbe essere congregazione de' fedeli, li quali per le autoritadi dette di sopra convegnono essere fine al die del giudicio, e questo fine soggiace alli prelati della Chiesa e ministri, e sì come per gli ministri della Chiesa si ministra gli altri sacramenti, e seguesi alcune benedizioni, così alli nubenti, cioè a quelli che contraeno matrimonio, si segue alcuna benedizione. Or se noi notiamo questi tre fini, elli sono più diretti al meglio della moltitudine che a quello dell'individuo, e se noi notiamo lo stato della castitade, ello è più diretto al meglio dello individuo che a quello della moltitudine; onde chiaro appare che ello è più sicuro stato allo individuo quello che è più lo suo meglio, che quello che è più meglio della moltitudine; e questo è quello che dice l'Apostolo, primo <emph>ad Corinthios</emph>, VII: <emph>Volo omnes homines esse sicut me Christum</emph> etc., cioè che osservo continenzia; nè non disse mica: io vorrei essere sì come li altri, quasi dica: io amo più lo meglio mio. E così chiaro appare ch'ell'è più sicura via quella della continenzia che quella del matrimonio, avvegnachè per ciascuna si possa pervenire a stato di perfezione. Ancora è da sapere che non solo è necessario alla perfezione della caritade abbandonare le esteriori cose, com'è ditto, ma eziandio è bisogno d'abbandonare sè medesmo, acciò che l'uomo sia dato tutto in l'amor di Dio, sì come dice Dionisio, capitolo IV. <emph>De divinis nominibus: - Divinus amor est extasim faciens, idest extra seipsum hominem ponens</emph> etc.; della qual cosa dice l'Apostolo <emph>ad Galatas</emph>: - <emph>Vivo ego iam non ego, vivit autem in me Christus</emph>; e santo Luca, XIV: <emph>Si quis venerit ad me</emph> etc. <emph>et non odit patrem suum</emph> etc.; soggiunge poi <emph>et animam suam non potest meus esse discipulus</emph>; e santo Matteo, XVI: <emph>Si quis vult venire post me abneget se et tollet crucem suam</emph> etc. Le quali autoritadi ne consigliano che noi abbandoniamo noi medesimi, cioè le nostre volontadi e libertadi, acciò che tutti siamo in Dio con lo corpo e con l'anima, ed a ciò ne diè esemplo lo Figliuolo di Dio; Ioanni, VI: <emph>Descendi de caelo et non ut faciant voluntatem meam, sed voluntatem eius qui misit me</emph>; e Matteo, XXVII: <emph>Non sicut ego volo sed sicut tu vis</emph> etc.; e lo Apostolo <emph>ad Romanos</emph>, V: <emph>Sicut per inobbedientiam unius hominis peccatores constituti sunt multi, ita per unius hominis obbedientiam iusti constituuntur multi</emph>; della quale obbedienzia parla l'Apostolo <emph>ad Philippenses</emph>, secondo: <emph>Humiliavit semetipsum factus est obbediens usque ad mortem</emph>. La quale obbedienzia consiste in abbandonare le proprie volontadi, e libertadi, e di quie prende lo voto grande fortezza di perfezione, che l'uomo, che fa voto, abbandona la propria volontade, imperquello che si induce necessitade, sì come è scritto nel Psalmo: <emph>Vovete et reddite Domino Deo</emph> etc.; ed in Ecclesiastico, V: <emph>Si quid vovisti Deo ne morieris redde</emph> etc. Veduto che abbandonato l'uomo le ricchezze e li esteriori parenti e poi la propria volontade, nulla rimane ad abbandonare, puossi conchiudere che tal via, cioè di povertade, di continenzia, e di obbedienzia è quella per li consigli della predetta autoritade, che più sicuramente hae a condurre l'uomo a stato di perfezione circa l'amare Dio <emph>ex toto corde et ex tota mente</emph> etc. Sovra lo quale fondamento li predetti due campioni, cioè santo Dominico e santo Francesco, costituinno li suoi ordini. E così appare per quello che è ditto la eccellenzia della santa intenzione ch'elli ebbeno.</p>
<p>Veduto quale è lo fondamento della religione, si è da sapere che ragionevilemente l'uomo non può senza briga molta e arduo ciò osservare, imperquello che molte persecuzioni, ovvero tentazioni, gli avviene a ciascuno delli fondamenti sì da parte dell'anima come da parte del corpo, come eziandio da parte delle esteriori cose, le quali persecuzioni al fondamento della povertade contradice molto le delicate e valevoli vestimenta, per le quali quello religioso che ciò affetta conviene avere pure alcuna sollecitudine circa lo tesaurizzare, acciò che tale affezione si compia; e a questo provvideno li detti due campioni quando ordinonno li abiti suoi di vili e non di curiosi panni sì in fermezza come eziandio in colore, li quali panni non debbono avere alcuno colore accidentale <emph>etc.</emph> Lo quale freno non solo guarisce l'affezione del tesaurizzare, ma eziandio schifa che vanagloria non dannifichi, imperquello che quando l'uomo è ben vestito, bene intende delicata e preziosamente, elli se l'imprende in quore alcuna veghezza di essere veduto, e così vanagloriando crede essere stimato grande fatto; e questo è quello che san Bernardo nella sua regola scrisse <emph>vestimenta nostra non sint nota</emph> etc. E che ciò sia vero, che le belle vesti facciano appetito d'esse veduti, appare in quelli che n'hanno di più fatte, che serbano le più belle a portare fuori di casa, e in casa ne terranno una tale, che serà rotta d'ogni cantone. Allo secondo fondamento, che è castitade, over continenzia, molte percussioni gli avviene e tentazioni in prima da parte del corpo, sì come dice l'Apostolo <emph>ad Galates</emph>, V: <emph>Caro concupiscit adversus spiritum</emph>, le quali ovre di carne cresceno tanto più quanto elle sono favoreggiate da cibi e da altre delettazioni, come riposamenti e sonni; onde santo Ieronimo dice: <emph>Venter mero extuans cito declinat in libidinem</emph> etc.; ed in libro <emph>Proverbiorum</emph>, XXII: - <emph>Luxuriosa res est vinum</emph> etc. E però sì come provveduti, li campioni ordinonno nelle sue regole digiuni, vigilie, e alcuni altri esercizii, li quali sono remedii alle dette percussioni, lo quale remedio ello ebbeno dallo Apostolo, I <emph>ad Corinthios</emph>, IX: - <emph>Omnis qui in agone contendit ab omnibus se abstinet</emph> etc. Da parte dell'anima è molto impedito questo fondamento di castitade per le lascive condizioni, ovvero pensieri, li quali mali pensieri induceno l'uomo a peccare, sì com'è scritto in Michea II: <emph>Veh qui cogitatis inutile, et operamini in cubilibus vestris!</emph> E dentro le male cogitazioni maggiormente inclina a peccare le delettazioni della carne ch'altro pensiero, e da quello malegevilemente si può l'uomo guardare, sì come dice Aristotile, II <emph>Ethicorum</emph>: - <emph> delectationem declinare de facili non possimus quin accipiamus eam</emph>; e perciò dice Isaia I: <emph>Auferte malum cogitationum vestrarum ab oculis meis</emph> etc. Alla quale percussione provvideno li predetti due campioni remedio, cioè di contemplazione divina e di occupazioni di orazioni, le quali se sono dritte e bene ordinate resisteno alla battaglia. Onde l'Apostolo <emph>ad Ephesios</emph>, I: - <emph>Nolite inebriari vino, in quo est luxuria, sed impleamini spiritu sancto loquentes vobis metipsis in psalmis et ymnis et canticis spiritualibus</emph> etc. E santo Ieronimo <emph>Ad rusticum monachum</emph>: - <emph>Ama scripturarum studia, et carnis vitia non amabis</emph> etc.; ed in uno altro luogo dice: <emph>Fac aliquid operis ut semper te diabolus inveniat occupatum</emph>. Da parte delle esteriori cose è imbrigato questo secondo fondamento molto dallo aspetto e dallo colloquio delle femmine, e spezialmente quando è continuo; onde Eccles., IX: <emph>- Propter mulieris speciem multi perierunt, colloquium ipsius quasi ignis exardescit</emph>; ed in Eccles., XLII: <emph>Omni homini noli intende in specie, et in medio mulierum noli commorari</emph> etc. Ed a questo provvideno li due campioni quando vietarono dentro dalli loro monasteri non entrare femmina, e quando ordinonno essi frati non andare soli. Veduto brevemente quali sono li remedii delle tentazioni dei due fondamenti, chiaro appare che le percussioni del terzo non è altro che contravvenire alli detti rimedii, poi che sono costituzioni delli suoi duci; alle quali percussioni è remedio ad osservare la regola a che sono tenuti. Or se li frati delli ditti ordini caggiono in le ditte percussioni, cioè che repudiano li detti rimedii, a ciascuno intelligente che vuole essere giudice chiaro può apparire s'elli si dilettano in belle vesti e di gran costo, s'elli si sforzano d'avere dilicati cibi e in quantitade, s'elli continuano la visitazione delle femmine e religiose e secolari, s'elli lo fanno o no non è a nostro giudicare; quello lo dicerne che vede tutto. Ma pure pare che la intenzione, lo giudicio di Dante fosse che troppo più sono quelli che caggiono in le percussioni, e non salvano sè colli remedii, cautele, e modi preditti, che quelli che osservano la obbedienzia; e però dice in uno luogo: <emph>Ben son di quelle che temono il danno, E stringonsi al pastor; ma son sì poche, Che le cappe fornisce poco panno</emph>; e in altro luogo, cioè nel presente capitolo, dice: <emph>La sua famiglia che si mosse dritta</emph> etc.; e poi soggiunge: <emph>Ben dico chi cercasse a foglio a foglio Nostro volume, ancor troveria carta, U' leggerebbe: I' mi son quel ch'io soglio</emph>.</p>
<p>Palesata la intenzione del presente capitolo, è da seguire nostro lavoriero.</p></div3></div2>

<div2><head>XIII</head>

<div3 n="Versi">
<lg>
<l>Immagini chi bene intender cupe</l>
<l>Quel ch'io or vidi (e ritegna l'image,</l>
<l>Mentre ch'io dico, come ferma rupe)</l></lg>
<lg>
<l>Quindici stelle che in diverse plage,</l>
<l>Lo ciel avvivan di tanto sereno,</l>
<l>Che soverchia dell'aere ogni compage;</l></lg>
<lg>
<l>Immagini quel carro a cui il seno</l>
<l>Basta del nostro cielo e notte e giorno,</l>
<l>Sì ch'al volger del temo non vien meno;</l></lg>
<lg>
<l>Immagini la bocca di quel corno,</l>
<l>Che si comincia in punta dello stelo</l>
<l>A cui la prima ruota va dintorno,</l></lg>
<lg>
<l>Aver fatto di sè duo segni in cielo,</l>
<l>Qual fece la figliuola di Minoi</l>
<l>Allora che sentì di morte il gelo;</l></lg>
<lg>
<l>E l'un nell'altro aver gli raggi suoi,</l>
<l>Ed ambedue girarsi per maniera,</l>
<l>Che l'uno andasse al primo e l'altro al poi;</l></lg>
<lg>
<l>Ed avrà quasi l'ombra della vera</l>
<l>Costellazione, e della doppia danza,</l>
<l>Che circulava il punto dov'io era;</l></lg>
<lg>
<l>Poi ch'è tanto di là da nostra usanza,</l>
<l>Quanto di là dal muover della Chiana</l>
<l>Si muove il ciel che tutti gli altri avanza.</l></lg>
<lg>
<l>Lì si cantò non Bacco, non Peana,</l>
<l>Ma tre Persone in divina natura,</l>
<l>Ed in una persona essa e l'umana.</l></lg>
<lg>
<l>Compiè il cantare e il volger sua misura,</l>
<l>Ed attesersi a noi quei santi lumi,</l>
<l>Felicitando sè di cura in cura.</l></lg>
<lg>
<l>Ruppe il silenzio ne' concordi numi</l>
<l>Poscia la luce, in che mirabil vita</l>
<l>Del poverel di Dio narrata fumi,</l></lg>
<lg>
<l>E disse: Quando l'una paglia è trita,</l>
<l>Quando la sua semenza è già riposta,</l>
<l>A batter l'altra dolce amor m'invita.</l></lg>
<lg>
<l>Tu credi che nel petto, onde la costa</l>
<l>Si trasse per formar la bella guancia,</l>
<l>Il cui palato a tutto il mondo costa,</l></lg>
<lg>
<l>Ed in quel che, forato dalla lancia,</l>
<l>E poscia e prima tanto soddisfece,</l>
<l>Che d'ogni colpa vince la bilancia,</l></lg>
<lg>
<l>Quantunque alla natura umana lece</l>
<l>Aver di lume, tutto fosse infuso</l>
<l>Da quel valor che l'uno e l'altro fece:</l></lg>
<lg>
<l>E però ammiri ciò ch'io dissi suso,</l>
<l>Quando narrai che non ebbe secondo</l>
<l>Lo ben che nella quinta luce è chiuso.</l></lg>
<lg>
<l>Ora apri gli occhi a quel ch'io ti rispondo,</l>
<l>E vedrai il tuo credere e il mio dire</l>
<l>Nel vero farsi come centro in tondo.</l></lg>
<lg>
<l>Ciò che non muore e ciò che può morire</l>
<l>Non è se non splendor di quella idea</l>
<l>Che partorisce, amando, il nostro sire;</l></lg>
<lg>
<l>Che quella viva luce che sì mea</l>
<l>Dal suo lucente, che non si disuna</l>
<l>Da lui, nè dall'amor che in lor s'intrea,</l></lg>
<lg>
<l>Per sua bontate il suo raggiare aduna,</l>
<l>Quasi specchiato, in nuove sussistenze,</l>
<l>Eternalmente rimanendosi una.</l></lg>
<lg>
<l>Quindi discende all'ultime potenze</l>
<l>Giù d'atto in atto tanto divenendo,</l>
<l>Che più non fa che brevi contingenze;</l></lg>
<lg>
<l>E queste contingenze essere intendo</l>
<l>Le cose generate, che produce</l>
<l>Con seme e senza seme il ciel movendo.</l></lg>
<lg>
<l>La cera di costoro, e chi la duce,</l>
<l>Non sta d'un modo, e però sotto il segno</l>
<l>Ideale poi più e men traluce:</l></lg>
<lg>
<l>Ond'egli avvien ch'un medesimo legno,</l>
<l>Secondo spezie, meglio e peggio frutta;</l>
<l>E voi nascete con diverso ingegno.</l></lg>
<lg>
<l>Se fosse appunto la cera dedutta,</l>
<l>E fosse il cielo in sua virtù suprema,</l>
<l>La luce del suggel parrebbe tutta.</l></lg>
<lg>
<l>Ma la natura la dà sempre scema,</l>
<l>Similemente operando all'artista,</l>
<l>Ch'ha l'abito dell'arte e man che trema.</l></lg>
<lg>
<l>Però se il caldo amor la chiara vista</l>
<l>Della prima virtù dispone e segna,</l>
<l>Tutta la perfezion quivi s'acquista.</l></lg>
<lg>
<l>Così fu fatta già la terra degna</l>
<l>Di tutta l'animal perfezione;</l>
<l>Così fu fatta la vergine pregna.</l></lg>
<lg>
<l>Sì ch'io commendo tua opinione:</l>
<l>Che l'umana natura mai non fue,</l>
<l>Nè fia, qual fu in quelle due persone.</l></lg>
<lg>
<l>Or, s'io non procedessi avanti piùe,</l>
<l>Dunque come costui fu senza pare?</l>
<l>Comincerebben le parole tue.</l></lg>
<lg>
<l>Ma, perchè paia ben quel che non pare,</l>
<l>Pensa chi era, e la cagion che il mosse,</l>
<l>Quando fu detto, Chiedi, a dimandare.</l></lg>
<lg>
<l>Non ho parlato sì, che tu non posse</l>
<l>Ben veder ch'ei fu re che chiese senno,</l>
<l>Acciocchè re sufficiente fosse;</l></lg>
<lg>
<l>Non per saper lo numero in che ènno</l>
<l>Li motor di quassù, o se <emph>necesse</emph></l>
<l>Con contingente mai <emph>necesse</emph> fenno;</l></lg>
<lg>
<l>Non, <emph>si est dare primum motum esse</emph>,</l>
<l>O se del mezzo cerchio far si puote</l>
<l>Triangol sì, ch'un retto non avesse.</l></lg>
<lg>
<l>Onde, se ciò ch'io dissi e questo note,</l>
<l>Regal prudenza è quel vedere impari,</l>
<l>In che lo stral di mia intenzion percuote.</l></lg>
<lg>
<l>E, se al <emph>Surse</emph> dirizzi gli occhi chiari,</l>
<l>Vedrai aver solamente rispetto</l>
<l>Ai regi, che son molti, e i buon son rari.</l></lg>
<lg>
<l>Con questa distinzion prendi il mio detto,</l>
<l>E così puote star con quel che credi</l>
<l>Del primo padre e del nostro diletto.</l></lg>
<lg>
<l>E questo ti fia sempre piombo a' piedi,</l>
<l>Per farti muover lento, com'uom lasso:</l>
<l>Ed al sì ed al no, che tu non vedi;</l></lg>
<lg>
<l>Chè quegli è tra gli stolti bene abbasso,</l>
<l>Che senza distinzione afferma o niega,</l>
<l>Così nell'un come nell'altro passo;</l></lg>
<lg>
<l>Perch'egl'incontra che più volte piega</l>
<l>L'opinion corrente in falsa parte,</l>
<l>E poi l'affetto lo intelletto lega.</l></lg>
<lg>
<l>Vie più che indarno da riva si parte,</l>
<l>Perchè non torna tal qual ei si muove,</l>
<l>Chi pesca per lo vero e non ha l'arte:</l></lg>
<lg>
<l>E di ciò sono al mondo aperte pruove</l>
<l>Parmenide, Melisso, Brisso e molti</l>
<l>I quali andavan e non sapean dove.</l></lg>
<lg>
<l>Sì fe' Sabello ed Arrio, e quegli stolti</l>
<l>Che furon come spade alle scritture</l>
<l>In render torti li diritti volti.</l></lg>
<lg>
<l>Non sien le genti ancor troppo sicure</l>
<l>A giudicar, sì come quei che stima</l>
<l>Le biade in campo pria che sien mature;</l></lg>
<lg>
<l>Ch'io ho veduto tutto il verno prima</l>
<l>Il prun mostrarsi rigido e feroce,</l>
<l>Poscia portar la rosa in su la cima;</l></lg>
<lg>
<l>E legno vidi già dritto e veloce</l>
<l>Correr lo mar per tutto suo cammino,</l>
<l>Perire al fine all'entrar della foce.</l></lg>
<lg>
<l>Non creda donna Berta e ser Martino</l>
<l>Per vedere un furare, altro offerere,</l>
<l>Vedergli dentro al consiglio divino;</l></lg>
<lg>
<l>Che quel può surgere, e quel può cadere.</l></lg></div3>
<div3 n="Introduzione">
<p>L'autore nel presente capitolo tocca cinque cose. La prima poetando esemplifica le due corone, di che è stata fatta menzione nel precedente capitolo, per quelle stelle del firmamento che sono della prima magnitudine, e descrive sua figura, movimento, e canto. La seconda fa quietare lo moto e 'l canto, e introduce a parlare fra Tommaso, lo quale dichiara lo dubbio detto nell'undecimo capitolo. La terza cosa tocca una moralitade circa lo rispondere alle questioni. La quarta cosa redargue alcuni filosofi e teologi. La quinta ed ultima sì ne adduce un'altra bella moralitade circa lo giudicare d'altrui, e così compie suo capitolo.</p>
<p>Alla prima cosa si è da sapere che Tolomeo e li altri astrologhi, li quali descrisseno le immagini e le costellazioni dell'ottava spera, distinseno le stelle in quantitate di corpo essere in sei differenzie, ed appellano la prima, seconda e terza magnitudine <emph>etc.</emph>, mettendo le maggiori e più luminose essere in prima magnitudine, e le più piccole ed oscure di tutte, ch'elli appellano nubilose, nella sesta immagine, e quelle che sono infra queste due grandezze comparteno secondo maggiore e minore per seconda, terza, quarta e quinta. Or è da sapere che sì come lo preditto Tolomeo pone quelle della prima magnitudine sono pure 15. Or dice l'autore: chi vuole immaginare ed ha bene desiderio d'intendere la immagine delli serti ch'io vidi di spiriti beati, immagini di queste 15 stelle, e di quelle del carro, che sono in l'Orsa minore apresso lo polo settentrionale e seranno in la seconda magnitudine, e di quelle due grosse che sono in l'Orsa maggiore similemente presso al ditto polo, che sono in due magnitudini, facciasi due corone simili alla costellazione della corona, che è in ostro, e l'una essere in l'altra simile a questa figura, e muoversi in contraria parte l'una dell'altra, cioè l'una da <emph>A B C</emph>, l'altra da <emph>D</emph> e <emph>F</emph>, e immagini queste costellazioni, com'è detto di sopra, radiare l'una in altra, e 'l canto over suono di quelli similemente mischiarsi, ed avrà appunto l'ombra o la spezia di quella costellazione che ello vide. E introduce una favola poetica di costellazione Chirone, la quale fue fatta di Adriana figliuola del re Minos di Creti, com'è ditto nel XII capitolo dello Inferno, la quale <emph>incidenter</emph> toccaremo nella esposizione del testo.</p>
<p>Esemplificato l'autore la ditta immagine, segue suo poema sì come appare.</p>
<p>Alla seconda cosa si è da sapere che fra Tommaso assolto l'uno dubbio delli due che prese Dante nel X capitolo e nello XI, in questo XIII assolve lo secondo, sì come nel preditto undecimo 'l fue connumerato. Lo quale fue che lo spirito ch'era in la quinta luce non sorse al mondo uno simile di sè, per le quali parole cadde in lo intendere dello autore quello essere Adam o Cristo, imperquello che al mondo non nacque mai alcuno che fosse simile all'uno o all'altro, chè Adam fue plasmato da Dio e non nacque, sì come hanno fatto li suoi discendenti, sì che non ebbe mai simile, e Cristo fue Dio e uomo, e non ebbe padre terreno, sì che anche ello non ebbe mai simile ancora perchè in ciascuno d'essi fue l'umanità così compiuta in terra e perfetta, come ella potesse essere, che in nullo poi fue similemente. E questi due ovvero l'uno d'elli non li parea convenirsi con quella brigata ch'era lìe, e però prendea dubbio; e così senza distinzione elli era assai ragionevile motivo. E sta la assoluzione in questo modo, che in prima Tommaso palesa lo dubbio e commenda lo motivo dell'autore in prima che in quelli due, cioè in Adam e in Cristo, fue bene così perfetta la umanità com'elli dice, imperquello che la umanità d'essi fue prodotta <emph>immediate</emph> da Dio, ma la umanitade delli altri tutta è prodotta mediante cielo, e mediante la disposizione della materia, che è il passivo ed è in potenzia a tale atto. Or perchè lo cielo è mobile e non sta sempre d'uno modo, e anche la materia non è sempre d'uno modo disposta, si è bisogno che quella umanità non sia così perfetta, nè non abbia così ogni compimento come quella che è prodotta senza alcuno mezzo da Dio, e descrive nel testo tutto l'ordine, come le creature sono prodotte nel mondo, che sono suddite alli movimenti celesti, e quelle che non sono suddite. E dice che in prima le creature sono prodotte nel mondo dallo amore di Dio, la qual produzione si è lo splendore della idea che è in esso; idea si è una somiglianza della cosa fatta, ovvero che si dee fare, che è in la mente simiglievole a quello che ha lo maestro in cuore di fare una cosa, che la vede nella mente fatta e distinta innanzi ch'abbia pure messa la mano a farla. Or in la mente divina si è la idea di tutte le cose, sì come prova Tommaso nella prima parte, questione 15, le quali idee sono essa essenzia divina, per la quale ello vede e cognosce tutto; delle quali idee dice Augustino nel libro delle 83 questioni: <emph>Ideae sunt principales quaedam farmae vel rationes rerum stabiles atque incommutabiles; quae ipsae formatae non sunt, ac per hoc eternae ac semper eodem modo in se habentes quae divina intelligentia continentur et cum ipsae nec oriantur nec intereant secundum eos tamen formari dicitur omne quod oriri et interire potest, et omne quod oritur et interit</emph> etc. Le quali idee non repugnano alla semplicità divina, sì come fra Tommaso nel preallegato libro e questione dice nel secondo articolo della sua Responsione, mostrando lìe come sono differenti alle specie intelligibili che si ripone nella mente umana che gli avviene alcuna cosa che è in atto <emph>etc.</emph> Or sono prodotte le creature nel mondo per due modi, sì come è toccato nel settimo di questo Paradiso: l'uno si è di quelle create da Dio <emph>immediate</emph> senza alcuno instrumento sì come li angeli e le anime umane e lo cielo e li elementi, e queste sono quelle cose che l'autore intende che non muoreno; l'altro modo si è quelle che sono create da Dio, alle quali elli volle usar lo cielo per suo instrumento, e queste sono le specie delle creature, come sono albori, animali, metalli e corpi umani <emph>etc.</emph> e tutte quelle cose ch'elli volle che fosseno suddite alli movimenti del cielo, e queste così fatte forme intende l'autore essere quelle che muoiano. Veduto questo; chiaro appare come quella umanità, che fue prodotta e fatta da Dio <emph>immediate</emph>, deve essere più perfetta che se 'l cielo l'avesse prodotta; imperquello che, sì com'è detto, in quello che produce lo cielo è molto di mancanza, perchè ello è sempre in moto, e la materia di che si fa non è sempre disposta: quando lo Creatore la fa ello <emph>immediate</emph> per la sua perfezione e benignità, e perchè la materia preiacente si è sempre obbediente e disposta a suo volere, è necessario esse essere più perfetta. Or Dio fece Adam del limo <emph>terrae</emph> sì come appare nel Genesis; e questo è quello che dice l'autore, che la terra fue già degna, cioè lo corpo d'Adam perfetto quando era in istato di innocenzia. Similemente Cristo fue fatto; la umanitade intendo <emph>immediate</emph> da Dio quando lo figliuolo assunse del corpo della Vergine carne, e venne verace Dio e verace uomo, e questo è quello che l'autore dice: <emph>Così fu fatta la Vergine pregna</emph> cioè <emph>immediate</emph> da Dio. Or veduto questo, chiaro appare come lo motivo di Dante fue ragionevile ad estimare essere uno di costoro due quella alma, che disse l'autore non avere pari o simile. Detto questo palesa poi Tommaso quella quinta alma essere Salamone re di Ierusalem in questo modo, e dice: s'io non procedessi più avanti in mio ragionare, lo dubbio tuo non sarebbe assolto, ma sappi che le mie parole intendeno quello essere uno re, lo quale abbia domandato grazia a Dio di sapere reggere, e pensa qual potèo essere d'esso a chi Dio fosse tanto benivolo, a chi per sua largitade ello dicesse: domanda qual dono tu vuoi, ch'io te lo farò. Or è notorio per quelli che sanno la Scrittura santa ch'ello fue Salamone, che sì come è scritto libro terzo <emph>Regum</emph> capitolo terzo: <emph>Apparuit autem Dominus Salamoni per somnium nocte dicens: postula quid vis ut dem tibi</emph>; dopo molte parole rispose Salamone: <emph>Ego autem sum puer parvus ignorans egressum et introitum meum et servus tuus in medio populi tui est populi infiniti qui enumerari et supportari non potest propter multitudinem; dabis ergo servo tuo cor docile ut iudicare possit populum tuum</emph> etc. <emph>Placuit ergo sermo coram Domino et dixit Salamoni: quia postulasti verbum hoc et non petisti tibi dies multos, nec divitias, nec animas inimicorum tuorum, dedi tibi cor sapiens, intelligens in tantum ut nullus ante te similis fuerit, nec post te surrecturus sit</emph> etc. Onde chiaro appare come esso Salamone nè ebbe nè dee avere pari persona, intendi <emph>sorgere</emph>, imperquello che il sorgere è proprio movimento, sì come fu che per proprio arbitrio lo ditto Salamone domandò pure prudenzia regale e non altra scienzia nè speculativa, nè matematica, potèo ben venire al mondo altre persone che non ebbeno nè debbono avere pari come fue Adam e Cristo, ma essi quanto ad umanità non sorseno per proprio movimento, ma per fattura di quello Creatore, che governa il mondo e dispone suo piacere.</p>
<p>Alla terza cosa si è da sapere che l'autore tocca una utile moralitade circa allo rispondere alle interrogazioni, la quale si è che le più volte l'uomo non dee rispondere alle interrogazioni affermando o negando, imperquello che molte cose si hanno per rispetto ad una altra affermazione, che per rispetto ad un'altra si hanno negative, sì come s'io dico: elli è lieve elemento l'aiere, sì per rispetto all'acqua, e non per rispetto al fuoco; ancora: è caldo del mese d'aprile, sì per rispetto al gennaio, non per rispetto al giugno; sì che sempre si vuole rispondere non <emph>simpliciter sed secundum quid</emph>, e con distinzione. La quale moralitade non solo c'insegna rispondere sagacemente, ma eziandio c'insegna considerare e trovare quello che vogliamo imparare, che se noi considereremo ogni dimensione in le cose, in prima noi cognosceremo l'effetto, sì come lo Filosofo in primo <emph>Phisicorum</emph>. - <emph>Cognitio nostra incipit ab effectibus</emph>; poi perverremo in le cagioni, e così n'aremo piena scienzia, per lo Filosofo nel detto primo della Fisica: <emph>Scire est per causas cognoscere</emph> etc.</p>
<p>Alla quarta cosa si è da sapere che furono molti filosofi, li quali non ebbero l'arte preditta di considerare le cose distinguendo, li quali molto fae l'uomo in giudicare la cosa essere secondo apparenzia senza altra distinzione, li quali sono riprovati per lo Filosofo in la Fisica, e nel primo libro dell'Anima diffusamente, avvegna Dio che in li altri libri filosofici lo detto Filosofo non si rimane di riprovare li mali ditti. E similemente furono molti che scrisseno in teologia, li quali tenneno di grandi errori similemente per difetto di non aver l'arte del distinguere, li quali per concilii della Chiesa romana sono dannati, come chiaro appare nel Decreto <emph>etc.</emph></p>
<p>La quinta ed ultima cosa compiendo suo capitolo redargue molto quelli, che per vedere uno atto singolare concluderanno in universale, e giudicheranno le cose e non solo quelle che saranno suddite all'ordine naturale, che si possono avere per indifferenzie in molti modi sì per li movimenti delli cieli diversi, e sì da parte della materia preiacente, com'è ditto, ma vorranno giudicare di quelle cose che sono suddite allo libero arbitrio, le quali non può cognoscere se non quello a chi nulla è ascosto, e che è donatore di tutte le grazie. E però è da raccogliere tale moralitade che in le cose che si possono mutare, di non correre a giudicare per apparere.</p>
<p>Detto la intenzione del capitolo si è da esponere lo testo</p></div3>
<div3><head>vv. 1-3</head>
<p>Cioè chi ha desiderio com'io di vedere la costellazione ch'io vidi, faccia, nella fantasia, di queste stelle due corone, che in tale modo si muovano</p></div3>
<div3><head>vv. 4-6</head>
<p><emph>Quindici stelle</emph> etc., cioè quelle della prima magnitudine che sono sparse per tutto lo cielo.</p>
<p><add resp="ed">6</add> <emph>Compage</emph>, cioè tenuezza e sottilitade, che sì come l'aere hae colore tenue azzurro, così quelle hanno uno radiare tenuo e sottile</p></div3>
<div3><head>vv. 7-9</head>
<p><add resp="ed">7</add> Cioè la costellazione dell'Orsa minore.</p>
<p><add resp="ed">8</add> Cioè quella sala che immaginiamo avere l'uno capo nel polo antrionale, l'altro nell'australe</p></div3>
<div3><head>vv. 10-12</head>
<p>Cioè dell'Orsa maggiore, cioè le due stelle che sono in la musa d'essa</p></div3>
<div3><head>vv. 13-15</head>
<p><emph>Aver fatte</emph>, cioè le preditte stelle. <emph>Due segni</emph>, cioè due corone.</p>
<p><add resp="ed">14</add> Cioè Adriana che fu da Bacco transunta in cielo e fatta d'essa la costellazione della Corona, sì come appare nel XII dello Inferno</p></div3>
<div3><head>v. 18</head>
<p><emph>Che l'uno andasse</emph>, cioè l'una da <emph>A</emph> per <emph>B</emph> l'altra da <emph>D</emph> per <emph>E</emph> in <emph>F</emph>, come appare di sopra in la figura</p></div3>
<div3><head>v. 20</head>
<p><emph>Doppia danza</emph>, cioè di due serti</p></div3>
<div3><head>v. 21</head>
<p><emph>Il punto dove</emph>, cioè che esso e Beatrice erano in lo centro de' ditti serti</p></div3>
<div3><head>vv. 22-24</head>
<p>La Chiana si è uno fiume in Toscana, lo quale si muove molto lento. Or dice che quella differenzia è dal moto delli serti e della dolcezza del suo cantare alla nostra quanto è dal moto della ditta Chiana a quello cielo che più forte si volge; quasi a dire: elli non li è comparazione</p></div3>
<div3><head>vv. 25-27</head>
<p>Cioè essi spiriti non laudavano Bacco come facevano li Tebani quando avevano bisogno di vino, com'è ditto nel XVIII del Purgatorio, nè cantavano parole poetiche come fe' Ovidio nelle sue poetrie e <emph>specialiter</emph> nel secondo <emph>De arte amandi</emph>, dove introduce li giovani a cantare e dire: <emph>Dicite Io Pean et Io bis dicite Pean</emph>.</p>
<p><add resp="ed">26</add> Cioè laude cantavano alla santa Trinitade sì in essere in una essenzia e sì in essere la umanitade giunta all'una delle persone per misericordia e grazia</p></div3>
<div3><head>vv. 31-33</head>
<p>Cioè fra Tommaso incominciò a parlare, il quale lodò com'è detto san Francesco nel XI capitolo</p></div3>
<div3><head>vv. 34-36</head>
<p>Cioè sì come lo villano che ha battuto parte delle spighe, e riposto il formento, accede all'altra parte, e fa lo simile, così io trattoli dell'uno de' due dubbii, accedo a trarti dall'altro</p></div3>
<div3><head>vv. 37-39</head>
<p>Cioè Adam della cui costa fue formata Eva per lo quale peccato tutta la umana generazione n'è stata impeciata</p></div3>
<div3><head>vv. 40-42</head>
<p>Cioè Cristo benedetto che per la sua passione ne liberò, com'è ditto nel precedente capitolo</p></div3>
<div3><head>vv. 43-45</head>
<p>Cioè avessono cotanta perfetta umanità quanto è licito la tale specie</p></div3>
<div3><head>vv. 46-48</head>
<p><emph>E però miri</emph>, cioè traggi dubbio com'è detto di sopra</p></div3>
<div3><head>vv. 49-51</head>
<p><emph>Or apri gli occhi</emph>. Quasi a dire: tu apprendi bene di questi due e affasci così col vero come centro in lo rotondo</p></div3>
<div3><head>vv. 52-54</head>
<p>Cioè li angeli e le anime umane, i cieli e li elementi.</p>
<p><add resp="ed">52</add> <emph>E ciò che può</emph>, cioè le singulari forme delle corporali cose.</p>
<p><add resp="ed">53</add> Cioè atto di quello esemplare che è nella mente divina, lo quale atto solo è prodotto dalla benignità del Creatore</p></div3>
<div3><head>vv. 55-57</head>
<p>Cioè lo Spirito Santo che è la terza persona in la divinitade</p></div3>
<div3><head>vv. 58-60</head>
<p><emph>Il suo raggiare</emph>, cioè lo suo splendore, cioè virtù informativa pone in nuove sussistenzie cioè in nuovi cieli, o in nuove sussistenzie cioè in create sussistenzie.</p>
<p><add resp="ed">60</add> <emph>Eternalmente</emph>, cioè ch'esso Spirito Santo eternalmente fue la terza persona ed una essenzia con le due persone</p></div3>
<div3><head>vv. 61-63</head>
<p>Cioè dal cielo descende poi sopra li elementi che sono in potenzia a novelle forme la vertude, e fassi allora le singolari spezie ed individui.</p>
<p><add resp="ed">62</add> <emph>Di atto in atto</emph>. Nota ch'ell'è nella nona spera una virtù informativa universale, poi per le immagini della ottava si vien singolarizzando ancor per li movimenti, aspetti e congiunzioni di pianeti si viene tanto singolarizzando che è vertù singolare a produrre singolare forma qual corpo adatto ad anima vegetativa, qual a sensitiva, qual a razionale; e nota che tal virtude si è sovra quelle cose, cioè materia che è suddita al cielo, ed è in potenzia ad acquistare tali forme</p></div3>
<div3><head>vv. 67-69</head>
<p>Cioè che le vertù del cielo non stanno d'uno modo perchè il cielo e li pianeti sono mobili e simili non stanno d'uno modo, e insieme non fu d'uno modo, la materia disposta a ricevere tal virtute, e però molte fiate viene scemo tale operare o da parte del cielo o della materia preiacente.</p>
<p><add resp="ed">69</add> <emph>Segno ideale</emph>, cioè virtù celeste</p></div3>
<div3><head>vv. 70-72</head>
<p>Or qui n'adduce prova che noi vediamo arbori d'una specia come perari, pomari o ficari, che ello sarà uno peraro sementino che frutterà più e meglio d'un altro peraro sementino, e la cagione chiaro appare che può essere o per lo sito o per la diversità del terreno, le quali diversitadi sono e da parte del cielo che produce più in uno clima o regione che in uno altro, o da parte del terreno che è la materia preiacente, sì in la prima produzione e sì poi dello alimento ch'ello hae a conservare, come chiaro pone Palladio <emph>De agricultura</emph>.</p>
<p><add resp="ed">72</add> Cioè di voi mondani da parte del cielo uno sarà saturnino, e avrà lo ingegno grosso, l'altro mercuriale, o avrallo sottile; da parte della materia uno avrà carne rara e delicata complessione, altro l'avrà spessa e di materiale complessione, l'uno serà sottile d'ingegno, l'altro grosso, come ne dice lo Filosofo nel libro secondo <emph>De anima</emph></p></div3>
<div3><head>vv. 73-75</head>
<p>Cioè se la disposizione del cielo fosse a produrre uno agricola, e la materia fosse a ciò disposta, allora nella ditta cera, cioè materia, apparerebbe tutta la forma del sigillo, cioè quella virtù celeste e sarebbe perfetto agricola</p></div3>
<div3><head>vv. 76-78</head>
<p>Cioè l'ordine naturale è sottoposto a movimenti sì in li cieli come in la materia, e però non avviene che 'l sia uno che abbia sì quello, che è di perfezione della specia umana, che non li manchi qualche cosa.</p>
<p><add resp="ed">77</add> <emph>All'artista</emph>. Qui dà tale esemplo che tal difetto avviene come a quello artista, che ha nello intelletto e nella mente l'abito dell'arte, ma non li corrispondeno li organi a compiere ciò, come in lo citarista che ha il sonare, nota, o stampita, o danza in la mente, e non ha sufficiente mano a potere fornire le parti che è difettiva o in tremito o in durezza</p></div3>
<div3><head>vv. 79-81</head>
<p>Cioè quando Iddio <emph>immediate</emph> produce, allor tale prodotto è tutto perfetto</p></div3>
<div3><head>vv. 82-84</head>
<p><emph>Così fu fatta</emph>, cioè in la plasmazione d'Adam.</p>
<p><add resp="ed">84</add> <emph>Così fu fatta</emph>, cioè in la incarnazione di Cristo</p></div3>
<div3><head>v. 87</head>
<p><emph>In quelle due persone</emph>, cioè in Adam e in Cristo</p></div3>
<div3><head>v. 88</head>
<p>Fue senza pare cioè, senza simile</p></div3>
<div3><head>vv. 97-99</head>
<p>Cioè che Salamone non domandò per sapere astronomia nè per sapere le cavillazioni di loica, che converte lo <emph>contingens</emph> col <emph>necesse</emph>, e il possibile collo contingente <emph>etc.</emph></p></div3>

<div3><head>vv. 100-102</head>
<p><add resp="ed">100</add> <emph>Non si est</emph>. Ancora non domandò per essere chiaro de' dubbii di filosofia naturale <emph>si est dare primum motum esse vel non</emph>, del qual tratta lo Filosofo nella Fisica del 345.</p>
<p><add resp="ed">101</add> <emph>O se del mezzo</emph>. Ancora non domandò per sapere li problemi di geometria, nella quale si mostra che ogni triangolo che comprenda mezzo circolo, conviene avere uno cantone retto per li oppositi angoli, come dimostra Campano in libro <emph>Problematum</emph> d'Euclides</p></div3>
<div3><head>vv. 103-105</head>
<p>Ma domandò regal prudenzia, e Dio gliela concedèo, com'è ditto di sopre che è scritto in libro <emph>Regum</emph>, capitolo terzo</p></div3>
<div3><head>v. 106</head>
<p><emph>E, se al Surse</emph>. Chiaro appare com'è ditto di sopra</p></div3>
<div3><head>v. 111</head>
<p><emph>E del primo padre</emph>, cioe d'Adam. <emph>E del nostro diletto</emph>, cioè di Cristo</p></div3>
<div3><head>vv. 112-114</head>
<p>Cioè questa regola ti faccia essere tardo a rispondere alle domandagioni <emph>simpliciter</emph>, cioè sì o no senza distinzione</p></div3>
<div3><head>vv. 121-123</head>
<p>Cioè quelli che non sanno loica nè metafisica, che sono scienzie mondane <emph>loquendi et inveniendi veritatem</emph> etc</p></div3>
<div3><head>vv. 124-126</head>
<p>Chiaro appare. Parmenide, Melisso, Brisso furono filosofi</p></div3>
<div3><head>v. 127</head>
<p>Sabellio ed Arrio furono teologi</p></div3>
<div3><head>v. 134</head>
<p><emph>Il prun</emph>, cioè l'arboro che molte fiate produce molti fiori e poco frutto</p></div3>
<div3><head>v. 136</head>
<p><emph>E legno vidi già dritto e veloce</emph>, cioe navilio</p></div3>
<div3><head>v. 138</head>
<p><emph>Perire al fine all'entrar della foce</emph>, cioè del porto</p></div3>
<div3><head>vv. 139-141</head>
<p><emph>Non creda donna</emph>, cioè quelli inscii li quali concludeno per premisse particolari e correno adesso a giudicare e palesare suo parere <emph>etc.</emph></p></div3>

<div3><head>v. 142</head>
<p><emph>Che quel può surgere, e quel può cadere</emph>. Imperquello che la fine si giudica tutto secondo quello ditto <emph>ubi te invenero ibi te iudicabo</emph>.</p>
<p>E qui è compiuto lo tredicesimo capitolo.</p></div3></div2>

<div2><head>XIV</head>

<div3 n="Versi">
<lg>
<l>Dal centro al cerchio, e sì dal cerchio al centro,</l>
<l>Muovesi l'acqua in un ritondo vaso,</l>
<l>Secondo ch'è percossa fuori o dentro.</l></lg>
<lg>
<l>Nella mia mente fe' subito caso</l>
<l>Questo ch'io dico, sì come si tacque</l>
<l>La gloriosa vita di Tommaso,</l></lg>
<lg>
<l>Per la similitudine che nacque</l>
<l>Del suo parlare e di quel di Beatrice,</l>
<l>A cui sì cominciar, dopo lui piacque:</l></lg>
<lg>
<l>A costui fa mestieri, e nol vi dice</l>
<l>Nè con la voce nè pensando ancora,</l>
<l>D'un altro vero andare alla radice.</l></lg>
<lg>
<l>Ditegli se la luce, onde s'infiora</l>
<l>Vostra sustanzia, rimarrà con voi</l>
<l>Eternalmente sì com'ella è ora;</l></lg>
<lg>
<l>E, se rimane, dite come, poi</l>
<l>Che sarete visibili rifatti,</l>
<l>Esser potrà ch'al veder non vi noi</l></lg>
<lg>
<l>Come da più letizia pinti e tratti</l>
<l>Alla fiata quei che vanno a rota,</l>
<l>Levan la voce, e rallegrano gli atti;</l></lg>
<lg>
<l>Così all'orazion pronta e devota</l>
<l>Li santi cerchi mostrar nuova gioia</l>
<l>Nel torneare e nella mira nota.</l></lg>
<lg>
<l>Qual si lamenta perchè qui si muoia,</l>
<l>Per viver colassù, non vide quive</l>
<l>Lo refrigerio dell'eterna ploia.</l></lg>
<lg>
<l>Quell'uno e due e tre che sempre vive,</l>
<l>E regna sempre in tre e due e uno,</l>
<l>Non circonscritto, e tutto circonscrive,</l></lg>
<lg>
<l>Tre volte era cantato da ciascuno</l>
<l>Di quegli spirti con tal melodia,</l>
<l>Ch'ad ogni merto saria giusto muno.</l></lg>
<lg>
<l>Ed io udi' nella luce più dìa</l>
<l>Del minor cerchio una voce modesta,</l>
<l>Forse qual fu dell'Angelo a Maria,</l></lg>
<lg>
<l>Risponder: Quanto fia lunga la festa</l>
<l>Di Paradiso, tanto il nostro amore</l>
<l>Si raggerà dintorno cotal vesta.</l></lg>
<lg>
<l>La sua chiarezza seguita l'ardore,</l>
<l>L'ardor la visione, e quella è tanta,</l>
<l>Quanta ha di grazia sovra suo valore.</l></lg>
<lg>
<l>Come la carne gloriosa e santa</l>
<l>Fia rivestita, la nostra persona</l>
<l>Più grata fia per esser tutta quanta.</l></lg>
<lg>
<l>Perchè s'accrescerà ciò che ne dona</l>
<l>Di gratuito lume il sommo bene;</l>
<l>Lume ch'a lui veder ne condiziona:</l></lg>
<lg>
<l>Onde la vision crescer conviene,</l>
<l>Crescer l'ardor che di quella s'accende,</l>
<l>Crescer lo raggio che da esso viene.</l></lg>
<lg>
<l>Ma sì come carbon che fiamma rende,</l>
<l>E per vivo candor quella soperchia</l>
<l>Sì, che la sua parvenza si difende,</l></lg>
<lg>
<l>Così questo fulgor, che già ne cerchia,</l>
<l>Fia vinto in apparenza dalla carne</l>
<l>Che tutto dì la terra ricoperchia;</l></lg>
<lg>
<l>Nè potrà tanta luce affaticarne,</l>
<l>Che gli organi dal corpo saran forti</l>
<l>A tutto ciò che potrà dilettarne.</l></lg>
<lg>
<l>Tanto mi parver subiti ed accorti</l>
<l>E l'uno e l'altro coro a dicer Amme,</l>
<l>Che ben mostrar disio de' corpi morti,</l></lg>
<lg>
<l>Forse non pur per lor, ma per le mamme,</l>
<l>Per li padri, e per gli altri che fur cari,</l>
<l>Anzi che fosser sempiterne fiamme.</l></lg>
<lg>
<l>Ed ecco in torno di chiarezza pari</l>
<l>Nascere un lustro sopra quel che v'era,</l>
<l>A guisa d'orizzonte che rischiari.</l></lg>
<lg>
<l>E sì come al salir di prima sera</l>
<l>Comincian per lo ciel nuove parvenze,</l>
<l>Sì che la vista pare e non par vera;</l></lg>
<lg>
<l>Parvemi lì novelle sussistenze</l>
<l>Cominciare a vedere, e fare un giro</l>
<l>Di fuor dall'altre due circonferenze.</l></lg>
<lg>
<l>O vero sfavillar del santo spiro,</l>
<l>Come si fece subito e candente</l>
<l>Agli occhi miei che vinti nol soffriro!</l></lg>
<lg>
<l>Ma Beatrice sì bella e ridente</l>
<l>Mi si mostrò, che tra l'altre vedute</l>
<l>Si vuol lasciar che non seguir la mente.</l></lg>
<lg>
<l>Quindi ripreser gli occhi miei virtute</l>
<l>A rilevarsi, e vidimi translato</l>
<l>Sol con mia Donna a più alta salute.</l></lg>
<lg>
<l>Ben m'accors'io ch'i'era più levato,</l>
<l>Per l'affocato riso della stella,</l>
<l>Che mi parea più roggio che l'usato.</l></lg>
<lg>
<l>Con tutto il cuore, e con quella favella</l>
<l>Ch'è una in tutti, a Dio feci olocausto,</l>
<l>Qual conveniasi alla grazia novella;</l></lg>
<lg>
<l>E non er'anco del mio petto esausto</l>
<l>L'ardor del sacrificio, ch'io conobbi</l>
<l>Esso litare stato accetto e fausto;</l></lg>
<lg>
<l>Che con tanto lucore e tanto robbi</l>
<l>M'apparvero splendor dentro a' due raggi</l>
<l>Ch'io dissi: O Elios che sì gli addobbi!</l></lg>
<lg>
<l>Come distinta da minori in maggi</l>
<l>Lumi biancheggia tra i poli del mondo</l>
<l>Galassia sì, che fa dubbiar ben saggi,</l></lg>
<lg>
<l>Sì costellati faceano nel profondo</l>
<l>Marte quei raggi il venerabil segno,</l>
<l>Che fan giunture di quadranti in tondo.</l></lg>
<lg>
<l>Qui vince la memoria mia lo ingegno;</l>
<l>Chè quella croce lampeggiava CRISTO,</l>
<l>Sì ch'io non so trovare esemplo degno.</l></lg>
<lg>
<l>Ma chi prende sua croce e segue CRISTO,</l>
<l>Ancor mi scuserà di quel ch'io lasso,</l>
<l>Vedendo in quell'albor balenar CRISTO.</l></lg>
<lg>
<l>Di corno in corno, e tra la cima e il basso,</l>
<l>Si movean lumi, scintillando forte</l>
<l>Nel congiungersi insieme e nel trapasso.</l></lg>
<lg>
<l>Così si veggion qui diritte e torte,</l>
<l>Veloci e tarde, rinnovando vista,</l>
<l>Le minuzie de' corpi, lunghe e corte,</l></lg>
<lg>
<l>Muoversi per lo raggio, onde si lista</l>
<l>Tal volta l'ombra che per sua difesa</l>
<l>La gente con ingegno ed arte acquista.</l></lg>
<lg>
<l>E come giga ed arpa, in tempra tesa</l>
<l>Di molte corde, fa dolce tintinno</l>
<l>A tal da cui la nota non è intesa,</l></lg>
<lg>
<l>Così da' lumi che lì m'apparinno</l>
<l>S'accogliea per la croce una melode,</l>
<l>Che mi rapiva senza intender l'inno.</l></lg>
<lg>
<l>Ben m'accors'io ch'ell'era d'alte lode,</l>
<l>Perocchè a me venìa: <emph>Resurgi e vinci</emph>,</l>
<l>Com'a colui che non intende e ode.</l></lg>
<lg>
<l>Io m'innamorava tanto quinci,</l>
<l>Che infino a lì non fu alcuna cosa</l>
<l>Che mi legasse con sì dolci vinci.</l></lg>
<lg>
<l>Forse la mia parola par tropp'osa,</l>
<l>Posponendo il piacer degli occhi belli.</l>
<l>Ne' quai mirando mio disio ha posa.</l></lg>
<lg>
<l>Ma chi s'avvede che i vivi suggelli</l>
<l>D'ogni bellezza più fanno più suso,</l>
<l>E ch'io non m'era lì rivolto a quelli,</l></lg>
<lg>
<l>Escusar puommi di quel ch'io m'accuso</l>
<l>Per escusarmi, e vedermi dir vero:</l>
<l>Chè il piacer santo non è qui dischiuso,</l></lg>
<lg>
<l>Perchè si fa, montando, più sincero.</l></lg></div3>
<div3 n="Introduzione">
<p>Nel presente capitolo l'autore tocca cinque cose continuando suo poema. La prima esemplificando tocca come nel cuor li sorse uno dubbio. La seconda fa palesare quello a Beatrice domandando a quelle alme beate la soluzione di quello. La terza descrive 'l moto e 'l suono di quelle alme beate per letizia ch'ebbeno di tale domanda, e fae che Salamone assolve lo dubbio. La quarta introduce uno nuovo serto d'alme beate, le quali circondano li due primieri. La quinta e ultima cosa entra nella stella di Mars, e palesa alcuna cosa della chiarezza di spiriti che sono entro la ditta stella; e così compie suo capitolo.</p>
<p>Alla prima si è da sapere che l'acqua si è corpo solido e continuo e liquido, e però quando è messa da alcuna parte, quella parte così mossa perchè è continuo l'altre si muove l'altra e l'altra l'altra, e va tanto così movendo l'uno l'altra in fino che la resistenzia della sua soliditate equipolla l'impeto del moto, e allora sta in quiete. Or avviene molte fiate che l'acqua serà in uno ritondo vaso non molto grande, la cosa che muoverà serà sì impetuosa che innanzi che la solidità dell'acqua possa quello impeto equipollare, le ditte parti d'acqua troveranno resistenza nella quale percuoteranno e racquisteranno nuovo moto, sì come chi muove una secchia piena d'acqua, l'acqua comincia a ondeggiare alla circonferenzia e di parte in parte si muove infino al mezzo cioè al centro della superficie dell'acqua, quando è lì al mezzo l'una parte percuote nell'altra, e fanno uno ondeggiare che si muove verso la circonferenzia, la quale similemente trova resistenzia per la secchia, e torna verso lo centro, e tanto tiene questo modo fine che la soliditade dell'acqua equipolla l'impeto del moto, e così rimane in quiete. Tutto simile avviene chi gittasse una pietra nella detta secchia, che lo cominciamento dell'ondeggiare serebbe al centro, e anderebbe inverso la circonferenzia, poi per la resistenza della secchia tornerebbe verso lo centro tutto al modo sopradetto. Or tutto a questo modo, dice l'autore per quella luce ch'io vedeva nell'alme delli ditti serti e anche in Beatrice, mi venne le loro specie nello intelletto, considerate quelle ritornava a guardarle; per la quale innondazione mi sorse uno dubbio; e nota, sì come descrive lo Filosofo in secondo <emph>De anima</emph> e in lo terzo, le specie visibili prima si moltiplicano nel senso corporeo, cioè in la pupilla poi passano nel senso comune, poi nella fantasia, poi nella memoria, e lì lo intelletto le considera, poi rimanda la cognoscibilitade per la ditta via ritornando di fuori, sì che quando l'occhio sensibile la rivede, adesso la memoria si ricorda: altra fiata la vidi; e lo intelletto dicerne questa cotal cosa, sì che chi considera come le cose s'apprendeno e ricognoscensi, vede quasi la simiglianza dello esemplo preditto della innondazione dell'acqua quando è percossa o di fuori alla circonferenza, o dentro al centro essendo in rotondo vassello, e nota <emph>rotondo</emph> perchè altra superficie non ne è che le parti estreme si abbiano così per eguale distanzia al centro come la superficie rotonda sì come nel primo d'Euclide appare che ogni linee rette dutte dal centro alle circonferenzie sono eguali.</p>
<p>Alla seconda cosa si è da sapere che lo dubbio avvenne a Dante per lo parere di quelle alme e anche per lo parere di Beatrice così lucide che trascende ogni possanza del nostro senso, sì fue se quella luce che sì li circondava, sarebbe sempre con essi; e messelo a ciò pensare: s'ella sempre li circonderà quando li corpi saranno dopo lo die del giudicio ritornati nelle sue anime, questa luce, con ciò sia che trascende ogni nostra possanza di senso, imbrigherà sì li sensi che l'uno non potrà vedere l'altro, e così per veduta non porrà l'uno acquistare letizia dell'altro, che è molto assurdo che in quello luogo, là dove dee essere tanta perfezione sia mancamento o alcuna cosa che imbriga la veduta. Or poetando fa l'autore palesare tal dubbio a Beatrice e richiedere assoluzione d'esso a quelle alme beate, che erano nelle due corone sopraditte.</p>
<p>Alla terza similemente poetando dopo molta allegrezza mostrate le dette alme beate sì in moto come in suono, fae che Salamone solve, parlando, tal dubbio, e descrive essere voce sua modesta, umile e piana quasi a somiglianza di quella voce e saluto che fe' l'Agnolo Gabriello a nostra Donna quando annunziò lo dono dello Spirito Santo dicendo: <emph>Ave gratia plena</emph> etc. E sì come appare nel testo, la risposta fu in tale forma: sappi che quanto durerà lo Paradiso starà con noi tale splendore e luce, cioè a dire: sempre; e sappi che l'ardore della carità che è in noi sì ne condiziona cotale luce, lo quale ardore similemente ne condiziona nostra vita ad essere possente a ciò decernere. Adunque si può concludere com'è più d'amore di carità in alma, tanto gli è più luce, e tanto gli è circa la visione maggior possanza e sufficienza. Veduto questo, chiaro appare la soluzione del dubbio che quando lo corpo serà congiunto con l'anima, esso compiuto avrà più perfezione che digiunto, e s'ello avrà più perfezione, maggior serà l'ardore della carità, al quale si seguirà maggior luce, e così alla virtù visiva maggior possanza. Onde quello Creatore che così ordinatamente dispone e dona le sue grazie, fortificherà sì gli organi corporali che le sue virtudi avranno possanza di vincere quelle chiarezze e splendori, e così non li serà privazione di vista, la quale virtudi di sensi eccederà tanto questa della prima vita, quanto lo radio del sole avvanza ogni luce mondana, sì che ad essi serà conforme la luce del sole alli suoi sensi: onde santo Mattia, XIII: <emph>Fulgebunt iusti sicut sol in regno patris eorum</emph> etc.</p>
<p>Alla quarta cosa si è da sapere che l'autore vuole mostrare che anche altri dottori sono stati, e non pure quelli delle due corone preditte, ma perchè troppo serebbe lungo sermone a trattare di tutti, sì si impone silenzio come appare nel testo.</p>
<p>Alla quinta cosa si è da sapere che 'l pianeto di Marte si è sopra quello di Mercurio e del sole, come più volte è detto, e per dopo la considerazione dell'alme del sole, si è da trattare di quelle di Marte. Or sì come appare per li libri d'astrologia, Marte si hae a muovere le battaglie e le pugne, onde li autori l'appellano <emph>Deus belli</emph>; e però l'autore pone in esso quelle alme beate, perchè per battaglia acquistarono la gloria di Paradiso pugnando o per comandamento di Dio in lo vecchio testamento, o per la fede crisitana nel nuovo, e fae che le ditte alme costituisce nel ditto pianeto lo santo segno della croce, a mostrare che si dispuoseno tutti eziandio acquistando morte per quello Signore, che patì pena in sulla croce per salvare la umana generazione. Ancora descrive loro scintillazione e splendori, soggiungendo e lì sonare una sì dolce melodia che vince ogni possanza umana, salvo quella che è diretta in quello ultimo fine dov'è nostra beatitudine, che è solo la visione del volto di Dio, sì come è scritto in Psalmo: <emph>Laetificabit me in gaudio cum vulto tuo</emph> etc.</p>
<p>Detta la intenzione del capitolo si è da esponere lo testo</p></div3>
<div3><head>vv. 7-9</head>
<p>Cioè per la specia visiva che nacque del loro parere, cioè di loro luce e splendore.</p>
<p><add resp="ed">9</add> <emph>A cui sì cominciar</emph>, cioè Beatrice</p></div3>
<div3><head>v. 10</head>
<p><emph>A costui fa</emph>, cioè a Dante</p></div3>
<div3><head>v. 13</head>
<p>Cioè quello splendore che sì le fa lucide</p></div3>
<div3><head>vv. 16-18</head>
<p>Cioè come seranno sufficienti li sensi corporei a ciò comprendere ch'elli non si corrompa per quello ditto del Filosofo nel secondo dell'Anima: <emph>Excellentia sensus corrumpit sensum</emph></p></div3>
<div3><head>vv. 19-24</head>
<p>Qui esemplifica sì come per nuovo segno appare in li ballatori che ergeno più le voci e sono più solliciti a rispondere a sua ballata o tutti o parte per alcuna letizia che prendano d'alcuno atto o d'alcuna parola, che sia amorosa in la ballata, che si rinfresconno in atto e incanto; così quelle alme si rinfresconno, tanta letizia ebbeno di potere satisfare a tale domanda, la quale letizia si mosse da amore di carità</p></div3>
<div3><head>vv. 25-27</head>
<p>Cioè se 'l fosse noto a quelli della prima vita tanta letizia, elli non si lamenterebbono mai per la morte d'abbandonare lo mondo, e andare a tanta gloriosa vita</p></div3>
<div3><head>vv. 28-30</head>
<p>Dice che così allegrandosi quelle alme, cantano tale orazione e laude <emph>quell'uno</emph> cioè una essenzia, <emph>due</emph> cioè due nature, divina ed umana, <emph>tre</emph>, cioè tre persone, Padre, Figliuolo e Spirito Santo. <emph>Che sempre vive</emph>, cioè che è sempiterno.</p>
<p><add resp="ed">30</add> <emph>Non circoscritto</emph>, cioè che non v'è nullo intelletto che 'l possa circoscrivere, cioè comprendere. <emph>E tutto circoscrive</emph>, cioè che tutto intende e comprende tutto è sotto sua ordinazione</p></div3>
<div3><head>vv. 31-33</head>
<p>Cioè ch'ello non è moto alcuno a chi tale melodia non fosse giusto suono; e dice <emph>moto</emph> imperquello che ogni suono si cagiona da movimento, sì come mostra Boezio in lo primo della musica sua</p></div3>
<div3><head>vv. 34-36</head>
<p>Questa luce sì era la quinta che fue connumerata, che sì com'è detto, era alma di Salamone; e dice <emph>più dìa</emph> cioè più diana, o antica; o <emph>dìa</emph> cioè chiara, lucida e splendida.</p>
<p><add resp="ed">35</add> Cioè del serto di Tommaso, che fue poi dal secondo circuito</p></div3>
<div3><head>v. 39</head>
<p><emph>Cotal vesta</emph>, cioè cotal radiare</p></div3>
<div3><head>vv. 40-42</head>
<p><add resp="ed">40</add> Cioè che seguì l'amore della carità che è nell'alma.</p>
<p><add resp="ed">41</add> Cioè che la visione segue similemente allo ardore della carità. <emph>E quella è tanta</emph>. Intendi a proporzione</p></div3>
<div3><head>v. 43</head>
<p><emph>Come la carne</emph>, cioè li corpi</p></div3>
<div3><head>v. 45</head>
<p><emph>Per esser tutta</emph>, cioè anima e corpo in una composizione</p></div3>
<div3><head>vv. 46-48</head>
<p>Cioè seguendo la perfezione Dio benivolo accresce ogni grazia.</p>
<p><add resp="ed">48</add> Questo lume intende l'autore l'amore di carità che si ne condiziona che siamo, se 'l possediamo, in perfetto stato</p></div3>
<div3><head>vv. 52-57</head>
<p>Qui esemplifica acciò che meglio s'intenda, e dice: la fiamma procede dal carbone acceso, ampò non è ella tanta ch'ella veli sì lo carbone acceso, che sua parvenza non si dicerna, così a simile dell'anima col corpo congiunta procederà per l'amore di carità, che sarà in tale compiuto uno splendore lo quale non velerà sì la parvenza di tale compiuto ch'ello non si dicerna.</p>
<p><add resp="ed">57</add> <emph>Che tutto</emph>, cioè di corpi che ogni die si seppellisceno in questa prima vita</p></div3>
<div3><head>vv. 58-60</head>
<p>Or solve uno dubbio che potrebbe nascere: quella luce e splendore eccede ogni conformità di senso; responde così: come la luce e splendore cresce per l'amore della carità, così gli organi e le virtù sensitive a proporzione cresceranno e saranno sufficienti a tale veduta</p></div3>
<div3><head>vv. 61-66</head>
<p>Come appare segue il poema mostrando che ditto ciò Salamone, tutte le altre alme subitamente disser: <emph>Amen</emph>, il quale <emph>amen</emph> porta qui tre significazioni: l'una si è affermare lo detto di Salamone, la seconda si è di desiderare perfezione, la terza si è communicare colli sanguinei e amici che sono salvi, li quali furono amici e ben voglienti in la prima vita</p></div3>
<div3><head>vv. 67-69</head>
<p>Or qui introduce uno nuovo serto intorno alli due come appare.</p>
<p><add resp="ed">68</add> <emph>Lustro</emph>, cioè una stella.</p>
<p><add resp="ed">69</add> Qui esemplifica come le alme sovravveniano a li due serti come di notte serena l'orizzonte orientale si schiara, ascendendo mo una stella mo un'altra</p></div3>
<div3><head>v. 71</head>
<p><emph>Parvenze</emph>, cioè stelle</p></div3>
<div3><head>v. 75</head>
<p><emph>Due circonferenze</emph>, cioè due serti</p></div3>
<div3><head>vv. 79-81</head>
<p><emph>Ma Beatrice</emph>. Qui pose meta Beatrice alla mente dello autore, che non dovesse essere più attento a quelle alme. E qui si può prendere una utile moralitade che poi che l'uomo hae a sufficienza certezza della cosa non dee perdere tempo ad andarsi pure avviluppando circa essa, ma dee ascendere <emph>ad maiora</emph>, acciò che 'l tempo gli sia utile e proficuo</p></div3>
<div3><head>vv. 82-84</head>
<p>Qui entra nel pianeto di Marte</p></div3>
<div3><head>vv. 85-87</head>
<p>Chiaro appare per lo moto e sì per lo colore, descriveno li astrologi che 'l colore del sole è fuoco, cioè giallo, quello di Marte è rosso, e chiaro può apparere al senso</p></div3>
<div3><head>vv. 88-90</head>
<p>Cioè che fece sacrificio al Creatore col cuore e colla volontade, olocausto sì è quando si fa intero sacrificio o vittima cioè di tutta la cosa; sacrificio <emph>proprie</emph> si è quando si fa vittima pure della parte. E per mostrare l'autore esso sacrificare e fare olocausto, menziona questi due vocaboli come appare nel testo</p></div3>
<div3><head>vv. 91-93</head>
<p><add resp="ed">91</add> <emph>E non era ancor</emph>, cioè compiuto.</p>
<p><add resp="ed">92</add> <emph>Ch'io conobbi</emph>, <emph>Esso litare</emph>, cioè udii e vidi sollecitazioni essere tra li detti spiriti circa volermi palesar mio desiderio.</p>
<p><add resp="ed">93</add> <emph>Fausto</emph>. Hae più significazioni, chè è a dire superbo ed è a dire sollicito; questo sollicito si declina <emph>faustus, ta, tum</emph>, sì come pone Uguccione</p></div3>
<div3><head>vv. 94-96</head>
<p>Cioè tanta era la moltitudine dello splendore e dello sfavillare, che mosse l'autore a dire a Dio: come tu li fai belli! <emph>Elios</emph> in greco, si è a dire in latino <emph>Dio</emph></p></div3>
<div3><head>vv. 97-99</head>
<p>Qui per esemplo vuol mostrare essere quelle alme non eguali in gloria, ma differenti secondo merito come conviene alla giustizia di Dio; e dice: sì come noi vedemo in la Galassia più e men chiarezza in una parte che in altra, così in quello pianeto pareano alme di più e di meno splendore. <emph>Galassia</emph> si è quella via lattea che appare in cielo, della quale facemmo menzione nel XVII capitolo dello Inferno.</p>
<p><add resp="ed">99</add> Sì come appare ch'altri diceano ch'era la via di Feton, e altri la via di santo Iacomo</p></div3>
<div3><head>vv. 100-102</head>
<p>Cioè essi spiriti beati faceano di sè croce in lo pianeto, che fan giunture come quie appare</p></div3>
<div3><head>vv. 103-105</head>
<p>Quasi a dire: lo segno della croce è di tanta eccellenzia, che non si può esemplificare se non con sè medesmo, e però l'ingegno dello esemplificare è qui manco, sì che tal demostrazione è vedere per <emph>idem</emph></p></div3>
<div3><head>vv. 106-108</head>
<p>Cioè chi seguita le vestigia di Cristo sì come ello dice, Matteo, XVI: <emph>Si quis vult post me venire abneget se, et tollat crucem suam et sequatur me</emph>; chi seguirà le ditte vestigie anderà in vita eterna, e vedrà quella croce essere di tale condizione che scuserà lo ingegno mio se ello non li ha saputo trovare esemplo simile</p></div3>
<div3><head>vv. 109-111</head>
<p>Qui come appare nel testo, descrive le scintillazioni di quelle alme beate.</p>
<p><add resp="ed">111</add> <emph>Nel congiungersi</emph>, cioè quando si scontravano</p></div3>
<div3><head>vv. 112-117</head>
<p>Or vuole dare uno esemplo al preditto radiare, e dice che sì come avviene nelli radii del sole che quando uno vae per entro che fae ombra, e li membri appaiono facendo ombra, e maggiori e minori secondo che è lo sole, entro lo quale vae l'uomo, o alto o basso, e secondo che l'uomo si volge andando o seguendo modo d'andare per schifare li radii alla vista</p></div3>
<div3><head>vv. 118-123</head>
<p>Qui esemplifica lo loro canto non essere inteso per lui, era tanto eccelso, sì come avviene molte fiate che lo suonar d'alcuno istrumento è udito da tale che non lo intende per distinzioni e parti delle note ma in universale, sa bene quello suono essere dolce e melodioso.</p>
<p><add resp="ed">123</add> <emph>Rapina</emph>, cioè prendeva. <emph>L'inno</emph>, cioè le parole sottomesse al detto suono</p></div3>
<div3><head>v. 124</head>
<p>Cioè che pur intendea</p></div3>
<div3><head>v. 125</head>
<p><emph>Resurgi e vinci</emph>, cioè alza lo tuo intelletto che tu trascendi <emph>ad maiora</emph></p></div3>
<div3><head>v. 129</head>
<p><emph>Vinci</emph>. Sono quelli legami con che comunemente si legano li cerchi delle botti</p></div3>
<div3><head>vv. 130-132</head>
<p>Cioè che proposta l'ultima felicitade, che è veder per essenzia la divinità, alla quale ci mena la teologia, quella era una delle dilettazioni e gloriose visioni che avesse fino a quel punto vedute</p></div3>
<div3><head>vv. 133-135</head>
<p>Cioè quanto più ascende tanto cresce ogni gloriosa visione in dilettazione</p></div3>
<div3><head>vv. 136-139</head>
<p><emph>E scusar puommi</emph>. Segue poetando al suo fine di capitolo, come appare.</p></div3></div2>

<div2><head>XV</head>

<div3 n="Versi">
<lg>
<l>Benigna volontade, in cui si liqua</l>
<l>Sempre l'amor che drittamente spira,</l>
<l>Come cupidità fa nell'iniqua,</l></lg>
<lg>
<l>Silenzio pose a quella dolce lira,</l>
<l>E fece quietar le sante corde,</l>
<l>Che la destra del cielo allenta e tira.</l></lg>
<lg>
<l>Come saranno a' giusti prieghi sorde</l>
<l>Quelle sustanzie che, per darmi voglia</l>
<l>Ch'io le pregassi, a tacer fur concorde?</l></lg>
<lg>
<l>Bene è che senza termine si doglia</l>
<l>Chi, per amor di cosa che non duri</l>
<l>Eternalmente, quell'amor si spoglia.</l></lg>
<lg>
<l>Quale per li seren tranquilli e puri</l>
<l>Discorre ad ora ad or subito foco,</l>
<l>Movendo gli occhi che stavan sicuri,</l></lg>
<lg>
<l>E pare stella che tramuti loco,</l>
<l>Se non che dalla parte ond'e s'accende</l>
<l>Nulla sen perde, ed ello dura poco;</l></lg>
<lg>
<l>Tale, dal corno che in destro si stende,</l>
<l>Al piè di quella croce corse un astro</l>
<l>Della costellazion che lì risplende;</l></lg>
<lg>
<l>Nè si partì la gemma dal suo nastro,</l>
<l>Ma per la lista radial trascorse,</l>
<l>Che parve fuoco dietro ad alabastro.</l></lg>
<lg>
<l>Sì pia l'ombra d'Anchise si porse,</l>
<l>Se fede merta nostra maggior musa,</l>
<l>Quando in Elisio del figliuol s'accorse.</l></lg>
<lg rend="emph">
<l>O sanguis meus, o super infusa</l>
<l>Gratia Dei, sicut tibi, cui</l>
<l>Bis unquam coeli ianua reclusa?</l></lg>
<lg>
<l>Così quel lume; ond'io m'attesi a lui,</l>
<l>Poscia rivolsi alla mia Donna il viso,</l>
<l>E quinci e quindi stupefatto fui;</l></lg>
<lg>
<l>Chè dentro agli occhi suoi ardeva un riso</l>
<l>Tal ch'io pensai co' miei toccar lo fondo</l>
<l>Della mia grazia e del mio paradiso.</l></lg>
<lg>
<l>Indi, a udire e a veder giocondo,</l>
<l>Giunse lo spirto al suo principio cose</l>
<l>Ch'io non intesi, sì parlò profondo:</l></lg>
<lg>
<l>Nè per elezion mi si nascose,</l>
<l>Ma per necessità, che il suo concetto</l>
<l>Al segno de' mortal si soprappose.</l></lg>
<lg>
<l>E quando l'arco dell'ardente affetto</l>
<l>Fu sì sfocato, che il parlar discese</l>
<l>Inver lo segno del nostro intelletto;</l></lg>
<lg>
<l>La prima cosa che per me s'intese,</l>
<l>Benedetto sie tu, fu, trino ed uno,</l>
<l>Che nel mio seme se' tanto cortese.</l></lg>
<lg>
<l>E seguitò: Grato e lontano digiuno,</l>
<l>Tratto leggendo del magno volume</l>
<l>U' non si muta mai bianco nè bruno,</l></lg>
<lg>
<l>Soluto hai, figlio, dentro a questo lume</l>
<l>In ch'io ti parlo, mercè di colei</l>
<l>Ch'all'alto volo ti vestì le piume.</l></lg>
<lg>
<l>Tu credi che a me tuo pensier mei</l>
<l>Da quel ch'è primo, così come raia</l>
<l>Dall'un, se si conosce, il cinque e il sei.</l></lg>
<lg>
<l>E però ch'io mi sia, e perch'io paia</l>
<l>Più gaudioso a te, non mi domandi,</l>
<l>Che alcun altro in questa turba gaia.</l></lg>
<lg>
<l>Tu credi il vero, chè i minori e i grandi</l>
<l>Di questa vita miran nello apeglio,</l>
<l>In che, prima che pensi, il pensier pandi.</l></lg>
<lg>
<l>Ma perchè il sacro amore, in che io veglio</l>
<l>Con perpetua vista, e che m'asseta</l>
<l>Di dolce disiar, s'adempia meglio.</l></lg>
<lg>
<l>La voce tua sicura, balda e lieta</l>
<l>Suoni la volontà, suoni il desìo,</l>
<l>A che la mia risposta è già decreta.</l></lg>
<lg>
<l>I' mi volsi a Beatrice, e quella udìo:</l>
<l>Pria ch'io parlassi, ed arrosemi un cenno</l>
<l>Che fece crescer l'ale al voler mio,</l></lg>
<lg>
<l>Poi cominciai così: L'affetto e il senno,</l>
<l>Come la prima egualità v'apparse,</l>
<l>D'un peso per ciascun di voi si fenno;</l></lg>
<lg>
<l>Perocchè al sol, che v'allumò ed arse</l>
<l>Col caldo e con la luce, en sì iguali,</l>
<l>Che tutte simiglianze sono scarse.</l></lg>
<lg>
<l>Ma voglia ed argomento ne' mortali,</l>
<l>Per la cagion ch'a voi è manifesta</l>
<l>Diversamente son pennuti in ali.</l></lg>
<lg>
<l>Ond'io che son mortal, mi sento in questa</l>
<l>Disagguaglianza, e però non ringrazio</l>
<l>Se non col cuore alla paterna festa.</l></lg>
<lg>
<l>Ben supplico io a te, vivo topazio,</l>
<l>Che questa gioia preziosa ingemmi,</l>
<l>Perchè mi facci del tuo nome sazio.</l>
<l>O fronda mia, in che io compiacemmi</l>
<l>Pur aspettando, io fui la tua radice</l>
<l>Cotal principio, rispondendo, femmi.</l></lg>
<lg>
<l>Poscia mi disse: Quel, da cui si dice</l>
<l>Tua cognazione, e che cent'anni e piùe</l>
<l>Girato ha il monte in la prima cornice,</l></lg>
<lg>
<l>Mio figlio fu, e tuo bisavo fue:</l>
<l>Ben si convien che la lunga fatica</l>
<l>Tu gli raccorci con l'opere tue,</l></lg>
<lg>
<l>Fiorenza, dentro dalla cerchia antica,</l>
<l>Ond'ella toglie ancora e terza e nona,</l>
<l>Si stava in pace, sobria e pudica.</l></lg>
<lg>
<l>Non avea catenella, non corona,</l>
<l>Non donne contigiate, non cintura</l>
<l>Che fosse a veder più che la persona.</l></lg>
<lg>
<l>Non faceva, nascendo, ancor paura</l>
<l>La figlia al padre, chè il tempo e la dote</l>
<l>Non fuggian quinci e quindi la misura</l></lg>
<lg>
<l>Non avea case di famiglia vote;</l>
<l>Non v'era giunto ancor Sardanapalo</l>
<l>A mostrar ciò che in camera si puote.</l></lg>
<lg>
<l>Non era vinto ancora Montemalo</l>
<l>Dal vostro Uccellatoio, che, com'è vinto</l>
<l>Nel montar su, così sarà nel calo.</l></lg>
<lg>
<l>Bellincion Berti vid'io andar cinto</l>
<l>Di cuoio e d'osso, e venir dallo specchio</l>
<l>La donna sua senza il viso dipinto;</l></lg>
<lg>
<l>E vidi quel de' Nerli e quel del Vecchio</l>
<l>Esser contenti alla pelle scoverta,</l>
<l>E le sue donne al fuso ed al pennecchio.</l></lg>
<lg>
<l>O fortunate! e ciascuna era certa</l>
<l>Della sua sepoltura, ed ancor nulla</l>
<l>Era per Francia nel letto diserta.</l></lg>
<lg>
<l>L'una vegghiava a studio della culla,</l>
<l>E consolando usava l'idioma</l>
<l>Che pria li padri e le madri trastulla;</l></lg>
<lg>
<l>L'altra traendo alla rocca la chioma,</l>
<l>Favoleggiava con la sua famiglia</l>
<l>De' Troiani, di Fiesole, e di Roma.</l></lg>
<lg>
<l>Saria tenuta allor tal maraviglia,</l>
<l>Una Cianghella, un Lapo Salterello,</l>
<l>Qual or saria Cincinnato e Corniglia.</l></lg>
<lg>
<l>A così riposato, a così bello</l>
<l>Viver di cittadini, a così fida</l>
<l>Cittadinanza, a così dolce ostello,</l></lg>
<lg>
<l>Maria mi die', chiamata in alte grida,</l>
<l>E nell'antico vostro Batisteo</l>
<l>Insieme fui cristiano e Cacciaguida.</l></lg>
<lg>
<l>Moronto fu mio frate ed Eliseo;</l>
<l>Mia donna venne a me di val di Pado,</l>
<l>E quindi il soprannome tuo si feo.</l></lg>
<lg>
<l>Poi seguitai lo imperador Currado,</l>
<l>Ed ei mi cinse della sua milizia,</l>
<l>Tanto per bene oprar gli venni in grado.</l></lg>
<lg>
<l>Dietro gli andai incontro alla nequizia</l>
<l>Di quella legge, il cui popolo usurpa,</l>
<l>Per colpa del pastor, vostra giustizia.</l></lg>
<lg>
<l>Quivi fu' io da quella gente turpa</l>
<l>Disviluppato dal mondo fallace,</l>
<l>Il cui amor molte anime deturpa,</l></lg>
<lg>
<l>E venni dal martirio a questa pace.</l></lg></div3>
<div3 n="Introduzione">
<p>Nel presente capitolo l'autore brevemente tocca due cose. La prima mostra la benignitade dell'alme beate, le quali perchè sono in amore di carità perfetto sì sono disposte ad ogni benivola larghezza. In la seconda introduce a parlare uno messer Cacciaguida suo antecessore, lo quale in la sua parlatura tocca cinque cose: la prima la perfezione dell'autore: la seconda come singolare amore lo muove a fare differenzia in sua letizia di lui dall'altre alme che sono in simil gloria; la terza descrive i gradi della consanguinitade mostrando com'è suo antecessore; la quarta tocca la condizione della città di Fiorenza e delli suoi cittadini al tempo ch'ello fue nato; la quinta ed ultima conclude come ebbe milizia dallo imperadore Corrado, il quale fue nelli anni <emph>Domini</emph> 1157, e come morìo seguendo il detto imperatore in paganesimo.</p>
<p>Alla prima cosa si è da sapere che la divina visione fa tanto perfetto lo vedente quanto ello hae da potere comprendere della sua grazia; e però s'ello è grande vasello ello ne comprende più che non fa quello che è minore, e così come due vaselli ineguali può ciascuno esser pieno d'acqua, e l'uno hae meno acqua che l'altro, ed hae in sè tanta perfezione come hae il primo che n'ha piùe, similemente la gloria di Dio adempie e fa perfetta ciascuna alma, avvegnachè secondo che elle si hanno in caritade avute in la prima vita, si sono vaselli di maggiore e di minore tenuta. Or la giustizia di Dio, la quale rimunera ogni merito secondo dritta misura, comparte li vaselli preditti e pone insieme a simile gloria secondo che sono stati simili ed eguali in merito, e sono sì pieni in ciascuna condizione d'amore di carità, com'è ditto nel terzo di questo Paradiso, che sono disposti, abili, pronti, e volontarosi ad ogni benignità, e danno sì ovra quanto possono di farla parere, la quale disposizione ed abilitade ne dee dare molto baldezza ad invocarli, ch'elli siano nostri avvocati e protettori dinanzi dal sommo ed unico giudice, ed acciò che la nostra parte sia quant'ella puote essere conforme ad essi, dovemo avere caritade ad essi di digiunare loro vigilie, di visitare li luoghi costituiti allo loro onore, e sovvenire alli edificii e li officiatori di tale Chiesa, acciò che la sua santità sia così nota alli nostri discendenti come a noi, e continuo render grazia e fare olocausto e sacrificio di noi e di quelle temporali cose che possediamo a quello creatore che per sua benignità li elesse ad essere famigliarii di sua corte, e se noi avremo tale conformitade con essi, ogni nostro prego serà giusto, ed elli seranno attenti ad impetrarne quelle grazie dal Creatore, che 'l nostro desiderio affetterà.</p>
<p>Alla seconda cosa <emph>universaliter</emph> introduce a parlare messer Cacciaguida suo antecessore, lo quale com'è ditto, li tocca cinque cose. Alla prima si è da sapere che, sì com'è detto nel proemio di tutta la Commedia presente, lo autore parla poeticamente, fittiva ed esemplificativa; onde lo senso di tale fingimento si è che l'autore per le scienzie studiate montò a considerare con lo intelletto come la giustizia di Dio retribuiva pena per peccato, e gloria per merito, e così intese che fosse differenzia secondo maggiore e minore in pena e in gloria come in peccato e in merito. E però dato che tale considerazione e intendimento l'autore abbia avuto a sufficienzia e per studio di scienzie, sì se ne segue grande commendazione, imperquello che procede da perfetta disposizione e da motivo proprio, avvegnachè senza grazia e supplimento del benivolo Creatore non si potrebbe molto ascendere; ma pure è da laudare lo primo movimento, lo quale è in noi per lo libero arbitrio a noi dato da Dio. La seconda chiaro appare nel testo come esso messer Cacciaguida era in eguale amore cogli altri, ma verso l'autore perchè era suo discendente avea cagione in singolaritade di liquare cioè mostrare alcuna cosa della gloria che possedea, e per questa tale cagione era in differenzia con l'altre.</p>
<p>La terza senza disposizione apparirà nel testo.</p>
<p>Alla quarta si è da sapere che nel 1157 preditto la città di Firenze era di minor circuito ch'ella non è oggi ben le due parti sì come appare per li muri vecchi, ed era abitata da gente non così malivola e sagace, com'è oggi, contentavasi di vivere di cotali rendite e stavano sì nella sua cittade, nè non andavano per lo mondo mettendo scompiglio, e adducendo a casa maniere di vivere sì in veste come in spensarie di bocca, sì ch'elli a quel tempo erano sobrii e pudici, e stavano in pacifico stato. Or chi considera quello stato con quello che è oggi, lo dicernerà forse diverso, elli non si contentano di comunal grandezza di città, ma pare ch'elli vogliano contraffare Troia; non si contentano di comunali palagi, ma vuonli di pietra cottonata; non si contentano d'andare in abito virile, ma contraffanno lo femminile in grandezza di panni e in essere scolati; non si contentano di comunali quantità di vivande, ma fannoli quelle disparatezze e dilasciamenti che fare si possono in folgoratezza; non sono stati intenti di possedere loro contado, ma hanno voluto signoreggiare tutta Toscana; e tale disordine è sì nelli popolari piccioli come nelli grandi e più antichi gentili uomini che vi siano, ed è una mirabile cosa tra essi sia di che condizione voglia lo fiorentino che s'ello si parte da Fiorenza vada dove voglia o lungi o presso, quando elli torna a casa elli rechi una foggia nuova o in veste o in vivere o in parlatura, e molti altri disordini, che sarebbe fastidio a descriverli singolarmente. E Dio gli ha fatto punire tal peccato ch'elli muoiono per lo mondo, e quelli che sono stati a casa hanno avuto da' suoi circavicini di grandi sconfitte, più innanzi elli sono giunti a tanta miseria ch'elli non s'hanno potuto guardare sè medesimi, ma hanno convenuto sottomettersi a signore, e sì sono stati pelati dallo avere e la vergogna non tolta via, ma cresciuta e amplificata, e s'elli non mutano modo, elli verranno a tale che per vero somiglieranno a Troia.</p>
<p>Alla quinta cosa si è da sapere, sì come appare per tutto lo testamento vecchio, Dio promise al popolo suo e dielli quella regione che noi appelliamo Terra santa, e lì signoreggiò lo popolo di Dio, che era allora li Giudei, fino allo avvenimento di Cristo. Or per li peccati loro elli non cognoscenno Cristo nè non lo ricevenno come doveano, anzi lo crocifissero, sì come dice Ioanni, primo: <emph>In propria venit et sui eum non receperunt</emph> etc. Onde da quella ora innanzi quello popolo perdè quella grazia d'essere popolo di Dio, la qual grazia hanno li Cristiani che sono quelli che ricevono Cristo, e che lo ubbidiscono, Ioanni, primo: <emph>Quodquod autem receperunt eum dedit eis potestatem filios Dei fieri</emph> etc.; sì che quella regione è mo di Cristiani, come del popolo di Dio, lì sono e lì denno di ragione e di giustizia signoreggiare; e questa si è la principale cagione che muove li imperadori a fare passaggio, lo quale passaggio fe' lo detto imperadore Corrado, sì come appare nel testo, nel qual passaggio lo detto messer Cacciaguida morìo. Or è soggiunto nel testo che tali passaggi non si fanno al tempo presente, imperquello che li pastori della Chiesa non vogliono e vietano quanto possono che imperio sia; la cagione perchè ciò fanno è assai notoria <emph>etc.</emph></p>
<p>Detta la intenzione del capitolo è da esponere lo testo</p></div3>
<div3><head>vv. 1-3</head>
<p>Cioè che l'amore che spira drittamente, che è quello di carità, si liqua, cioè si mostra in la volontà benigna, tutto a simile come la cupidità si mostra in la iniqua volontà; onde se benigna volontade era nelle alme beate chi li apparveno, seguesi che l'amore che spira drittamente, era in esse, cioè quello di carità, lo quale elle hanno dallo amore dello Spirito Santo</p></div3>
<div3><head>vv. 4-6</head>
<p>Cioè la detta volontà benigna che era in tutti pose silenzio alli loro canti, e dice <emph>benigna</emph> chè per satisfare a lui furono così concorde</p></div3>
<div3><head>vv. 7-9</head>
<p>Quasi a dire <emph>per locum a maiori</emph>: se per satisfarmi si quietonno, quanto maggiormente denno essere alli giusti prieghi esaudevoli!</p></div3>

<div3><head>vv. 10-12</head>
<p>Quasi a dire: a quelli che hanno pure lo intento alle temporali cose, che sono transitorie, è giusta pena la infernale che è eterna</p></div3>
<div3><head>vv. 13-15</head>
<p>Qui fa la comparazione <emph>per locum a simili</emph> del scintillare di quelle alme beate a quelli ignicoli, che la notte discorrono per lo aiere quando è sereno, che 'l volgo dice che sono stelle che caggiono; e secondo veritade sono vapori secchi con alcuna viscositade che si accendeno nel principio della regione di sopra dell'aiere, sì come ne tratta lo Filosofo nella Metaura, ma perchè sono in poca quantitade non possono generare comete</p></div3>
<div3><head>vv. 16-18</head>
<p>Cioè li detti ignicoli che non hanno nè in loro principio nè in la fine alcuna cosa che appaia lucida</p></div3>
<div3><head>v. 20</head>
<p><emph>Un astro</emph>, cioè una stella</p></div3>
<div3><head>v. 21</head>
<p><emph>Della costellazione</emph>, cioè di quella compagnia</p></div3>
<div3><head>vv. 22-24</head>
<p>Cioè l'alma di quel luogo, ma solo la sua radiazione fue quella che trascorse</p></div3>
<div3><head>vv. 25-27</head>
<p><emph>Sì pia l'ombra</emph>, cioè così incominciò a parlare come fe' Anchises ad Eneas quando andò in esilio a parlarli e a domandarlo come dovea fare per avere vittoria contra Turno, sì com'è detto nel primo dello Inferno. Elisio si è uno luogo in Inferno, sì com'è scritto nel VI <emph>Eneidos</emph>.</p>
<p><add resp="ed">26</add> Cioè tal principio fe' Anchises, se noi dovemo credere alla nostra maggiore Musa, cioè a quella scrittura che ne scrisse Virgilio, cioè la Georgica, la Bucolica, e la <emph>Eneidos</emph></p></div3>
<div3><head>vv. 28-30</head>
<p>Lo costrutto di questi versi si è: <emph>o sanguis meus dilectus, tibi super infusa est gratia Dei, sicut ille cui unquam idest nunquam bis erit ianua paradisi reclausa</emph>; quasi dica: <emph>nec modo, nec ad obitum tuum, erit porta paradisi serata vel reclausa</emph></p></div3>
<div3><head>vv. 31-33</head>
<p><add resp="ed">31</add> <emph>Così quel lume</emph>, cioè messer Cacciaguida.</p>
<p><add resp="ed">32</add> Quasi a dire: io fui stupefatto, cioè abbarbagliato udendo quella voce dare quelle parole, ch'io non intendea, ignorando chi ello era, e volsimi a Beatrice per sapere mio dovere, e vidila tramutata, cioè di maggiore splendore, la quale mutazione similemente fue cagione di mia stupefazione</p></div3>
<div3><head>vv. 40-42</head>
<p><add resp="ed">40</add> <emph>Nè per elezion</emph>, cioè s'ello mi fue ascosto, ello divenne da natura di sua beatitudine, ma non per elezione che facesse l'alma beata, cioè che da proprio movimento venisse tale ascondersi.</p>
<p><add resp="ed">42</add> Quasi a dire: la beatitudine di Paradiso è sì alta che il considerare di quella da' mortali non ascende tanto alto</p></div3>
<div3><head>vv. 43-45</head>
<p><emph>E quando l'arco</emph>, cioè quand'ebbe la detta alma parlato a suo piacere così altamente, ello condiscese a parlare sì basso che nostro intelletto lo potèo comprendere</p></div3>
<div3><head>vv. 46-48</head>
<p>Cioè che 'ntese com'ello laudava la Trinità, la quale nella sua semente, cioè in lo suo discendere, ch'era Dante, avea largito tanto cortesia, ch'era abile e di tanta perfezione, che ascendea per scienzia alle beate considerazioni</p></div3>
<div3><head>vv. 49-51</head>
<p>Cioè seguette al primo parlare, cioè dopo la cortesia della Trinità è da riferire grato a quello digiuno, cioè a quello fine dove intendesti pervenire per scienzia, al quale sei tratto con lo studio del magno volume di Virgilio, il quale fue composto con tanta verità, che nella sua sentenzia si può muovere</p></div3>
<div3><head>vv. 52-54</head>
<p>Cioè littera la quale si distingue per lo bianco e per lo nero se è ragionevilemente fatta, come appare nel primo della Ortografia, dov'è ditto che nella figurazione delle lettere dee essere in apparenzia tanto lo bianco quanto lo nero.</p>
<p><add resp="ed">52</add> <emph>Soluto</emph>, cioè disciolto ogni scurezza.</p>
<p><add resp="ed">53</add> <emph>Mercè di colei</emph>, cioè della scienzia di teologia, la quale tingendo elli pone essere Beatrice</p></div3>
<div3><head>vv. 55-60</head>
<p><emph>Tu credi che</emph>, cioè tu Dante, credi che li tuoi pensieri trapassino a me pur per lo grado della beatitudine dov'io sono, lo quale avemo dal divino Creatore così come li numeri hanno perfezione della unitade, come mostra Boezio nel primo della sua Aritmetica; ma tu dovresti considerare e domandare il perchè io mi mostro più allegro averso te, che averso alcuno di questi, avvegnachè tu credi la veritade che tutti quelli che sono in questa vita se guardano nello specchio cioè in Dio elli sanno tutto, e così gli è palese lo pensiero delle persone innanzi che persone sia per bocca specificato</p></div3>
<div3><head>vv. 64-66</head>
<p>Cioè acciò che possi sapere il perchè sopradetto e che 'l mio amore mostri più il suo disio, domanda sicuramente tuo piacere, ch'ell'è già la risposta decreta cioè ordinata</p></div3>
<div3><head>vv. 73-78</head>
<p>Cioè mia estimazione di voi si è che vostro affetto cioè desiderio, e vostro senno sia in voi tutti eguale, e che tale ugguaglianza voi abbiate da quello Lume che è quello sole che luce in eterno, avvegnachè tale eguaglianza in beatitudine io estimo essere sì eccellente, che qui al mondo non porave avere esemplo nè considerazione</p></div3>
<div3><head>vv. 79-84</head>
<p>Ma una estimazione è bene circa li mortali essere in essi e voglia e argomento, sì che se io vedessi uno mortale in una brigata e farmi ello solo singolare festa, io adesso estimerei per alcuna singolarità costui mi fa tal festa: ma in voi io estimo pure una cagione essere egual in tutti, sì che io ringrazio pure la paterna festa col cuore: supple in universale</p></div3>
<div3><head>vv. 85-87</head>
<p>Cioè a te, vivo topazio, che fai bella questa gioia faccio prego che mi palesi tuo nome</p></div3>
<div3><head>vv. 88-90</head>
<p>Qui risponde messer Cacciaguida preditto, e dice <emph>fronda</emph> cioè discendente del mio arboro</p></div3>
<div3><head>vv. 91-96</head>
<p><emph>Poscia mi disse</emph>, cioè che Alleghieri fu suo figliuolo, e fue bisavo di Dante.</p>
<p><add resp="ed">95</add> <emph>Ben si convien</emph>. Nota che questo Alleghiero pone essere di quelli di cui si è fatta menzione nel quarto del Purgatorio, ma mostra ch'esso non li parlasse; quasi a dire: Alleghiero fue morto e per me nè per gli altri suoi discendenti non è fatto vendetta sì ch'esso Alleghiero quasi indegnoso non li volle parlare, e però neuna menzione ne fa nel quarto capitolo</p></div3>
<div3><head>vv. 97-99</head>
<p>Or vuole palesare lo detto messer Cacciaguida lo suo nome e condizione di Fiorenza al suo tempo.</p>
<p><add resp="ed">97</add> <emph>La cerchia antica</emph>, cioè le mura della città vecchia.</p>
<p><add resp="ed">98</add> Sulle ditte mura vecchie si è una chiesa chiamata la Badia, la quale chiesa suona terza e nona e l'altre ore, alle quali li lavoranti delle arti entrano ed esceno dal lavorio</p></div3>
<div3><head>vv. 100-102</head>
<p>Cioè li moderni dislegamenti delle donne fiorentine</p></div3>
<div3><head>vv. 103-105</head>
<p>Cioè che non si usava così sfolgorate dote come oggi che se uno fiorentino hae due figliuole si può tenere distrutto</p></div3>
<div3><head>vv. 106-108</head>
<p>Cioè Fiorenza, ma era tutta abitata di vertudiose famiglie.</p>
<p><add resp="ed">107</add> Sardanapalo fue lo primo inventore e usatore del peccato contra natura e confarsi in abito femminino</p></div3>
<div3><head>vv. 109-111</head>
<p>Qui fa una tale comparazione. Montemalo si è nel contado di Roma, ed è lo primo luogo donde si vede la cittade, lo quale Montemalo al tempo che i Romani trionfavano, era molto bello luogo e adorno di mura e di torri, così nel contado di Firenze è uno luogo nome l'Uccellatoio, dal qual venendo di Bologna si vede prima la città. Or li Fiorentini crescendo in superbia cominciorono a far fortezze in contado, fare noia e oltraggio alli suoi vicini, sì che rinforzoron di mura e di torri lo detto Uccellatoio in tale modo, che esso era ed è più forte di Montemalo. E però dice vogliendo mostrar Fiorenza a suo tempo non essere superba Fiorenza: Montemalo non era vinto di fortezza nè d'apparecchia dal nostro Uccellatoio ancora.</p>
<p><add resp="ed">110</add> Cioè che sì come lo detto Montemalo fue vinto dallo Uccellatoio nel montare, così serà vinto nel calare, e nota che 'l detto Montemalo è disfatto e disabitato; quasi a dire: lo detto Uccellatoio serà anche in tanta ruina, che avvanzerà quella di Montemalo</p></div3>
<div3><head>vv. 112-114</head>
<p>Questi erano gentili fiorentini, e non usavano però altro per pudicizia che corregge di cuoio fornite d'osso, ed oggi portano li popolari li grandi scheggiali d'ariento.</p>
<p><add resp="ed">113</add> E simile le donne per pudicizia non si trasfiguravano ponendo in sul viso biacca nè bambacello</p></div3>
<div3><head>vv. 115-117</head>
<p>Questi simile sono gentili e contentavanosi d'avere per manto solo una pelle e non li fini celoni e doagi come oggi s'usa.</p>
<p><add resp="ed">117</add> Similemente intendeano a fare quello che è bisogno a masserizio, e quello che è necesso ad esso.</p>
<p><emph>Pennecchio</emph>, si è quelle manate di lana che si fila a rocca</p></div3>
<div3><head>vv. 118-120</head>
<p>Cioè quelle donne erano certe dove erano le sue sepolture; ma le moderne per le brighe e per le parti sono cacciate di die in die, qual va verso ponente e qual verso antrione, sì che sono incerte dove debbiano fare sua vita, e simile dove debbiano morire</p></div3>
<div3><head>vv. 121-123</head>
<p>Qui tocca la sollecitudine ch'esse donne aveano circa li figliuoli, e non erano sì gramatiche che non tenessono bene li figliuoli a suo petto. <emph>Culla</emph>, cioè cuna.</p>
<p><add resp="ed">122</add> <emph>Idioma</emph>, cioè usanza di fiabare e di cantare a trastullo dei fanciulli, sì come li padri e le madri a loro fenno</p></div3>
<div3><head>vv. 124-126</head>
<p>Cioè che l'altra non lasciando però lo lavoro recitava alli suoi giovanetti le istorie antiche de' Troiani, come d'essi si fe' Roma, poi come i Romani andarono ad assedio a Fiesole, della quale oste sì si edificò poi Fiorenza</p></div3>
<div3><head>vv. 127-129</head>
<p><emph>Saria tenuta</emph>, cioè che a quello tempo non serìa trovato tanto disleggiamento come al presente in uno Lapo Salterello popolare e nato di vile luogo, che per sua leggiadria menaria tutta Firenze; nè anche una Cianghella; questa fue ed è una donna di quelle della Tosa, la quale per tutta questa etade è stata la inventrice di tutte le novitadi nelli abiti delle donne, è stata molto bella donna e l'altre credendo parer sì belle, hanno voluto contraffarla, onde sono venute in tanta incontinenzia ch'ello gli perdenno le pubbliche e comuni.</p>
<p><add resp="ed">129</add> Furono de' nobili di Roma e senatori, e furono continentissimi uomini</p></div3>
<div3><head>vv. 133-135</head>
<p>Cioè essendo mia madre gravida di me, supple: di messer Cacciaguida, e chiamando nostra Donna si nacque.</p>
<p><add resp="ed">134</add> Cioè non in questo nuovo.</p>
<p><add resp="ed">135</add> <emph>Insieme fue</emph>, cioè tal fue mio nome quando divenni cristiano per lo baptismo</p></div3>
<div3><head>vv. 136-138</head>
<p>Chiaro appare che nomina suoi consanguinei.</p>
<p><add resp="ed">138</add> <emph>E quindi il sopranome</emph>, cioè per matrimonio</p></div3>
<div3><head>v. 142</head>
<p><emph>Incontro alla nequizia</emph>, cioè contra i Saracini</p></div3>
<div3><head>v. 143</head>
<p>Cioè la terra santa</p></div3>
<div3><head>v. 145</head>
<p>Cioè di Saracini</p></div3>
<div3><head>v. 148</head>
<p>Cioè dalla prima vita che è martiro per rispetto di quella pace che non aspetta mai guerra nè romore.</p></div3></div2>

<div2><head>XVI</head>

<div3 n="Versi">
<lg>
<l>O poca nostra nobiltà di sangue,</l>
<l>Se gloriar di te la gente fai</l>
<l>Quaggiù, dove l'affetto nostro langue,</l></lg>
<lg>
<l>Mirabil cosa non mi sarà mai,</l>
<l>Che là, dove appetito non si torce,</l>
<l>Dico nel cielo, io me ne gloriai.</l></lg>
<lg>
<l>Ben se' tu manto che tosto raccorce,</l>
<l>Sì che, se non s'appon di die in die,</l>
<l>Lo tempo va dintorno con le force.</l></lg>
<lg>
<l>Dal <emph>Voi</emph>, che prima Soma sofferìe,</l>
<l>In che la sua famiglia men persevra,</l>
<l>Ricominciaron le parole mie.</l></lg>
<lg>
<l>Onde Beatrice, ch'era un poco scevra,</l>
<l>Ridendo, parve quella che tossìo</l>
<l>Al primo fallo scritto di Ginevra.</l></lg>
<lg>
<l>Io cominciai: Voi siete il padre mio,</l>
<l>Voi mi date a parlar tutta baldezza,</l>
<l>Voi mi levate sì, ch'i' son più ch'io.</l></lg>
<lg>
<l>Per tanti rivi s'empie d'allegrezza</l>
<l>La mente mia, che di sè fa letizia</l>
<l>Perchè può sostener che non si spezza.</l></lg>
<lg>
<l>Ditemi dunque, cara mia primizia,</l>
<l>Quai furo i vostri antichi, e quai fur gli anni</l>
<l>Che si segnaro in vostra puerizia.</l></lg>
<lg>
<l>Ditemi dell'ovil di San Giovanni</l>
<l>Quant'era allora, e chi eran le genti</l>
<l>Tra esso degne di più alti scanni.</l></lg>
<lg>
<l>Come s'avviva allo spirar de' venti</l>
<l>Carbone in fiamma, così vidi quella</l>
<l>Luce risplendere a' miei blandimenti:</l></lg>
<lg>
<l>E come agli occhi miei si fe' più bella,</l>
<l>Così con voce più dolce e soave,</l>
<l>Ma non con questa moderna favella,</l></lg>
<lg>
<l>Dissemi: Da quel dì che fu detto, AVE,</l>
<l>Al parto in che mia madre, ch'è or santa,</l>
<l>S'alleviò di me ond'era grave,</l></lg>
<lg>
<l>Al suo Leon cinquecento cinquanta</l>
<l>E trenta fiate venne questo fuoco</l>
<l>A rinfiammarsi sotto la sua pianta.</l></lg>
<lg>
<l>Gli antichi miei ed io nacqui nel loco</l>
<l>Dove si trova pria l'ultimo sesto</l>
<l>Da quel che corre il vostro annual giuoco.</l></lg>
<lg>
<l>Basti de' miei maggiori udirne questo,</l>
<l>Chi ei si furo, ed onde venner quivi,</l>
<l>Più è tacer, che ragionare, onesto.</l></lg>
<lg>
<l>Tutti color ch'a quel tempo eran ivi</l>
<l>Da poter arme, tra Marte e il Batista,</l>
<l>Erano il quinto di quei che son vivi.</l></lg>
<lg>
<l>Ma la cittadinanza, ch'è or mista</l>
<l>Di Campi e di Certaldo e di Figghine,</l>
<l>Pura vedeasi nell'ultimo artista.</l></lg>
<lg>
<l>O quanto fora meglio esser vicine</l>
<l>Quelle genti ch'io dico, ed al Galluzzo,</l>
<l>Ed a Trespiano aver vostro confine,</l></lg>
<lg>
<l>Che averle dentro, e sostener lo puzzo</l>
<l>Del villan d'Aguglion, di quel da Signa,</l>
<l>Che già per barattare ha l'occhio aguzzo!</l></lg>
<lg>
<l>Se la gente, ch'al mondo più traligna,</l>
<l>Non fosse stata a Cesare noverca,</l>
<l>Ma, come madre a suo figliuol, benigna,</l></lg>
<lg>
<l>Tal fatto è Fiorentino, e cambia e merca,</l>
<l>Che si sarebbe volto a Simifonti,</l>
<l>Là dove andava l'avolo alla cerca.</l></lg>
<lg>
<l>Sariesi Montemurlo ancor de' Conti;</l>
<l>Sariensi Cerchi nel pivier d'Acone,</l>
<l>E forse in Valdigrieve i Buondelmonti.</l></lg>
<lg>
<l>Sempre la confusion delle persone</l>
<l>Principio fu del mal della cittade,</l>
<l>Come del corpo il cibo che s'appone.</l></lg>
<lg>
<l>E cieco toro più avaccio cade</l>
<l>Che cieco agnello, e molte volte taglia</l>
<l>Più e meglio una che le cinque spade.</l></lg>
<lg>
<l>Se tu riguardi Luni ed Urbisaglia</l>
<l>Come sono ite, e come se ne vanno</l>
<l>Diretro ad esse Chiusi e Senigaglia:</l></lg>
<lg>
<l>Udir come le schiatte si disfanno,</l>
<l>Non ti parrà nuova cosa nè forte,</l>
<l>Poscia che le cittadi termine hanno.</l></lg>
<lg>
<l>Le vostre cose tutte hanno lor morte</l>
<l>Sì come voi; ma celasi in alcuna</l>
<l>Che dura molto, e le vite son corte.</l></lg>
<lg>
<l>E come il volger del ciel della luna</l>
<l>Cuopre ed iscuopre i liti senza posa,</l>
<l>Così fa di Fiorenza la fortuna;</l></lg>
<lg>
<l>Perchè non dee parer mirabil cosa</l>
<l>Ciò ch'io dirò degli alti Fiorentini,</l>
<l>Onde la fama nel tempo è nascosa.</l></lg>
<lg>
<l>Io vidi gli Ughi, e vidi i Catellini,</l>
<l>Filippi, Greci, Ormanni e Alberichi,</l>
<l>Già nel calare, illustri cittadini;</l></lg>
<lg>
<l>E vidi così grandi come antichi,</l>
<l>Con quel della Sannella, quel dell'Arca,</l>
<l>E Soldanieri, e Ardinghi, e Bostichi.</l></lg>
<lg>
<l>Sovra la porta, che al presente è carca</l>
<l>Di nuova fellonìa di tanto peso</l>
<l>Che tosto fia iattura della barca,</l></lg>
<lg>
<l>Erano i Ravignani, ond'è disceso</l>
<l>Il conte Guido, e qualunque del nome</l>
<l>Dell'alto Bellincione ha poscia preso.</l></lg>
<lg>
<l>Quel della Pressa sapeva già come</l>
<l>Regger si vuole, ed avea Galigaio</l>
<l>Dorata in casa sua già l'elsa e il pome:</l></lg>
<lg>
<l>Grande era già la colonna del Vaio,</l>
<l>Sacchetti, Giuochi, Sifanti e Barucci,</l>
<l>E Galli, e quei ch'arrossan per lo staio.</l></lg>
<lg>
<l>Lo ceppo, di che nacquero i Calfucci,</l>
<l>Era già grande, e già erano tratti</l>
<l>Alle curule Sizii ed Arrigucci.</l></lg>
<lg>
<l>O quali vidi quei che son disfatti</l>
<l>Per lor superbia! e le palle dell'oro</l>
<l>Fiorian Fiorenza in tutti suoi gran fatti.</l></lg>
<lg>
<l>Così facean li padri di coloro</l>
<l>Che, sempre che la vostra chiesa vaca,</l>
<l>Si fanno grassi stando a consistoro.</l></lg>
<lg>
<l>L'oltracotata schiatta, che s'indraca</l>
<l>Dietro a chi fugge, ed a chi mostra il dente</l>
<l>O ver la borsa com'agnel si placa,</l></lg>
<lg>
<l>Già venìa su, ma di piccola gente;</l>
<l>Sì che non piacque ad Ubertin Donato</l>
<l>Che poi il suocero il fe' lor parente,</l></lg>
<lg>
<l>Già era il Caponsacco nel mercato</l>
<l>Disceso giù da Fiesole, e già era</l>
<l>Buon cittadino Giuda ed Infangato.</l></lg>
<lg>
<l>Io dirò cosa incredibile e vera;</l>
<l>Nel picciol cerchio s'entrava per porta,</l>
<l>Che si nomava da quei della Pera.</l></lg>
<lg>
<l>Ciascun che della bella insegna porta</l>
<l>Del gran barone, il cui nome e il cui pregio</l>
<l>La festa di Tommaso riconforta,</l></lg>
<lg>
<l>Da esso ebbe milizia e privilegio;</l>
<l>Avvegna che col popol si rauni</l>
<l>Oggi colui che la fascia col fregio.</l></lg>
<lg>
<l>Già eran Gualterotti ed Importuni</l>
<l>Ed ancor saria Borgo più quieto,</l>
<l>Se di nuovi vicin fosser digiuni.</l></lg>
<lg>
<l>La casa di che nacque il vostro fleto,</l>
<l>Per lo giusto disdegno che v'ha morti,</l>
<l>E pose fine al vostro viver lieto,</l></lg>
<lg>
<l>Era onorata essa, e' suoi consorti.</l>
<l>O Buondelmonte, quanto mal fuggisti</l>
<l>Le nozze sue per gli altrui conforti!</l></lg>
<lg>
<l>Molti sarebber lieti, che son tristi,</l>
<l>Se Dio t'avesse conceduto ad Ema</l>
<l>La prima volta ch'a città venisti.</l></lg>
<lg>
<l>Ma convenìasi a quella pietra scema</l>
<l>Che guarda il ponte, che Fiorenza fêsse</l>
<l>Vittima nella sua pace postrema.</l></lg>
<lg>
<l>Con queste genti, e con altre con esse,</l>
<l>Vid'io Fiorenza in sì fatto riposo,</l>
<l>Che non avea cagione onde piangesse.</l></lg>
<lg>
<l>Con queste genti vid'io glorioso,</l>
<l>E giusto il popol suo tanto, che il giglio</l>
<l>Non era ad asta mai posto a ritroso,</l></lg>
<lg>
<l>Nè per division fatto vermiglio.</l></lg></div3>
<div3 n="Introduzione">
<p>L'autore nel presente capitolo tocca quattro cose circa lo stato di Fiorenza. La prima per quello che è detto nel precedente capitolo, parla derisivamente contra la nobilitade di Fiorenza, la seconda fece domanda al suo antecessore di quattro cose: la prima quali furono li antichi d'esso antecessore, la seconda quanto tempo correva degli anni di Cristo quando era in prima vita, la terza come poteva essere in quel tempo grossa la città di cittadini, la quarta quali d'essi cittadini erano reputati nobili ed erano tra gli altri onorati. La terza cosa che tocca dopo alcune parole poetiche fae respondere lo detto suo antecessore, e prima alla seconda domanda, cioè al tempo, secondo alla prima, cioè alli suoi, cioè alli suoi antichi, terzo alla terza, cioè alla grossezza della terra, quarto alla quarta, cioè quali erano li nobili. La quarta cosa che tocca, sì dice la cagione per quale difetto la terra mutò insegna; e così compie suo capitolo.</p>
<p>Alla prima cosa si è da sapere che in la composizione dell'uomo concorreno due cose, cioè corpo ed anima, e sì come più fiate abbiamo detto, l'anima si è forma substanziale dell'uomo, per la quale forma ella ha lo suo essere uomo, sì come dice Aristotile in lo VI Principii: <emph>Forma est quae dat esse rei</emph>. Sì che quello è verace uomo che ha questa forma substanziale in sè; quello che non l'hae non può essere ditto uomo se non <emph>equivoce</emph> sì come gli uomini morti. Or di ragione naturale si è che la materia segua la forma, e se ciò non fosse, nulla veritade informativa potrebbe produrre suo effetto sì com'è detto di sopra, quando la materia non n'è obbediente alla virtude informativa lo effetto viene manchevole, e questa è la cagione de' mostri secondo la specie in che denno essere prodotti sono manchevoli. Adunqua per la ditta cagione è bisogno che 'l corpo ubbidisca all'anima, e quando ello fa ciò, quello componito si è verace uomo, e se 'l corpo non è ubbidiente all'anima, questo componito non può essere detto uomo, ma mostro. Ora sì come dice l'Apostolo <emph>ad Romanos</emph>, VII: <emph>Video aliam legem in membris meis</emph> etc. l'anima tende sempre alli virtudiosi e spirituali atti, lo corpo tutto lo contrario, cioè alli viziosi e sensitivi appetiti, adunqua colui che si regge secondo l'anima ed è lo suo corpo ubbidiente ad essa, si può essere ditto virtudioso uomo, quello che si regge secondo appetiti sensitivi e viziosi, e 'l corpo suo non è ubbidiente all'anima, può essere ditto vizioso mostro e non uomo. Or con ciò sia cosa che l'uomo per la sua razionabilità sia lo più nobile animale che sia, ed abbia questa razionabilitade dell'anima, seguesi che è virtudioso, lo quale uomo si è nobile; quello che è mostro, cioè difettivo, per tale difetto cade dalla razionabilitade e dallo essere uomo, non può essere detto nobile, ma di ragione servo, sì come prova lo Filosofo nel primo della Politica, che li savi denno essere liberi e signori; li stolti e viziosi, servi. Per le quali ragioni chiaro appare che l'uomo si può essere ditto nobile quando è virtudioso ed hae in sè ragionevole reggimento. Or questo essere nobile suona in le voci de' savi; la voce del volgo si è che nobiltà sia antico nome e fama, sì che quelli che per antichità si ricordano ed hanno nome, sì sono apresso tale voce nobili, e così giudicano li suoi discendenti essere nobili. La quale voce avvegnachè tra essi non sia bene intesa, ella è verità di nobilezza, imperquello che quello che è discendente e dritto figliuolo del nobile, sì si dee assimigliare al padre, sì come dice lo Filosofo: <emph>Homo generat hominem</emph> etc., e se lo simiglia, è simile vertudioso come 'l suo generatore, se non si simiglia non è dritto suo figliuolo, in prima perchè devia dalli costumi paterni, secondo per le ragioni sopraditte non è uomo ma mostro. Sì che chiaro appare come questa non è vera, che li discendenti e figliuoli de' nobili sono nobili, ma accade la decepzione al volgare circa tale materia, ch'elli estimano tale essere figliuolo del nobile che non è, e perchè non è ello perch'elli muta specie che non è uomo anzi è bestia, e non segue le vestigie del padre. Onde se si considera ragionevilemente la nobilitade, ella non è altro sì appresso la voce dei savi come appresso lo dritto intendimento della voce del volgo, che essere vertudioso; e questo è quello che dice l'autore, come apparirà in la esposizione del testo che la nobiltà si è uno manto, il quale ascorta lo tempo che va d'intorno colle forbici, salvo se di die in die al ditto manto non si giunge od appone, <emph>supple</emph>: per li discendenti, li quali per mantenere tal nome convegnono adovrare virtudi, e farsi notevili appresso lo volgo, e così se 'l fanno sono nobili come li padri, se nol fanno, lo tempo ne mozza tanto, che in processo di tempo l'ha tutto portato via, sì che quando non ci ha manto non ci ha più nobilità. Un'altra cosa è da sapere che, sì come è ditto in lo sesto capitolo di questa parte, li Romani furono retti a rege infino a Tarquinio Superbo, lo quale fue lo settimo re ch'elli avessono della sua edificazione; e per alcuno oltraggio fatto ad alcuna gentildonna, come li è narrato, lo tumulto del popolo a romore caccionno fuori di Roma lo ditto Tarquinio, e poi per uno tempo si ressero a Senatori, in lo quale tempo erano accettati tutti li savi e vertudiosi, e preposti e aveano officio, chi era prefetto sovra una cosa chi sovra un'altra; prefetti erano quelli che avevano a provvedere sopra le singolari bisogne della terra, chi sopra vittuaria, chi sovra armamento, sovra le fortilizie, chi a tenere ragione nella cittade <emph>etc.</emph> Sì che li uomini vedendosi acquistare l'onore e lo stato, tutti si dilettavano d'acquistare scienzia e virtude. Onde in quello tempo non era dubbio che 'l tempo ne scortasse lo mantello, chè i figliuoli de' nobili a prova diventavano savi, quelli che avevano padre non nobile, non d'alcuna fama, diventavano virtudiosi, e così s'ammantavano del mantello della nobilitade, e per quello così bello ordine e sì provvido, li Romani signoreggiono tutto il mondo sì, che meritavano tra tutti li altri cittadini delle altre cittadi essere onorati, ed erali detto sì come signori <emph>voi</emph>, ellino sì come signori ad ogn'altra gente dicevano <emph>tu</emph> e ancora al tempo di mo diceno <emph>tu</emph> ad ogni persona, ma in quello d'essere ditto <emph>voi</emph> non perseverano, e ciò è ragionevile, chè <emph>deficiente causa deficit effectus</emph>.</p>
<p>Or veduto questo, chiaro appare la intenzione dello autore circa la prima cosa che tocca quando esporremo lo testo.</p>
<p>La seconda cosa che tocca, in lo testo esposto chiaro apparirà e similemente la terza cosa che tocca, chiaro apparirà.</p>
<p>Veramente che al terzo membro a che risponde l'alma beata circa la grossezza della terra si è da sapere che sì come tutto lo decorso del tempo di tutto lo mondo si divide per etadi, alle quali alcuno pianeto è predominatore, così le parti del ditto decorso divise hanno simile alcuno pianeto predominante, ed a tanta divisione si viene in lo tempo ch'ello serà predominatore d'una ora, sì come appare per Albumazar sì in lo suo Introduttorio come eziandio nel libro <emph>De Coniunctionibus</emph>. Ancora è da sapere che congiunzioni come chiaro appaiono che sono rare, cioè per grande quantità di tempo se distanno hanno a produrre nel mondo e novità di sette e di abitazioni, le quali perdurano grande tempo che sì quelle che si distanno per minore quantitade di tempo hanno a produrre novitadi, le quali a proporzione durano minor tempo, e così si vinse tanta minima distanzia di tempo, che la novità per quella congiunzione od aspetto prodotta durerà meno che una ora, come appare in le variazioni delle impressioni dell'aiere, che segueno lo corso della luna, che è lo più mobile ed occupa minor tempo che nullo altro pianeto, sì come appare per Alcuido <emph>De Pluviis</emph>, capitolo VI. Adunqua chiaro appare che queste mondane variazioni hanno tutte termine, ma è diversa l'una quantità di tempo dall'altra, e quelle che sono più della quantità della vita umana quasi sono reputate sempiterne apresso lo volgo ma non è così. E questo è quello che l'autore vuole mostrare che le cittadi hanno inizio, poi stato, poi declinazione e molte fiate si scambian le volte che al principio ellino, cioè li cittadini, seranno vertudiosi e pochi in numero, poi cresceranno in numero e minuiranno in virtudi, ancora più cresceranno in numero e cadranno in vizii, poi si disfaranno; altri saranno che in principio saranno viziosi, poi cresceranno in virtute <emph>etc.</emph> E così secondo queste definizioni altre montano e altre calano, altre si fanno di nuovo, altre si disfanno, e così anderà fino che al Creatore piacerà di mantenere questo ordine naturale che ha posto nelli cieli e nella materia preiacente; e sì come Signore può bene obviare tale ordine o per prieghi o per peccati che procedano da libero arbitrio umano, per lo quale elli conserva o elli n'abissa le cittadi, e non è però questo contra natura ma sopra natura che ello che produce tal natura di mente in essere, può aggiungere e minuire come gli piace.</p>
<p>Gli altri membri di questa terza parte e la quarta ch'elli tocca, appariranno nella esposizione del testo</p></div3>
<div3><head>vv. 1-6</head>
<p>Lo costrutto di questi versi giace in questo modo: mirabile cosa non mi serà mai o poca nostra nobilità di sangue se quaggiù, <emph>supple</emph>: nel mondo, dove lo vostro affetto langue, tu fai di te gloriare la gente, imperquello che io mi gloriai udendo lo mio antecessore essere stato sì nobile suso nel cielo, lo quale è luogo dove appetito non si torce, sì com'è ditto, della immutabilità in che permagnono le anime beate</p></div3>
<div3><head>vv. 7-9</head>
<p><emph>Ben se' tu manto</emph>, il costrutto di questo vae in questo modo, <emph>supple</emph>: ditto questo le mie parole ricominciaron <emph>ben sè tu manto che tosto raccorce; supple</emph> perchè lo tempo va d'intorno colle forbici. Nota ch'elli è di tre fatte forbici l'una si è quella da tagliare lo drappo, sì come quelle dei sartori; l'altra sono quelle che tagliano lo ferro; la terza si sono quelle delli capelli che hanno li barbieri: quelle del drappo hanno nome <emph>forfex</emph>, quelle del ferro <emph>forpes</emph>, quelle delli capelli hanno nome <emph>forceps</emph>. Onde uno verso differenziale dice: <emph>Forceps pilorum pes ferri fexque filorum</emph></p></div3>
<div3><head>vv. 10-12</head>
<p><emph>Dal</emph> Voi, <emph>che prima Soma sofferìe</emph>, cioè ch'era ditto alli suoi cittadini: <emph>voi</emph>, in che la sua famiglia non persevra, salvo se non s'appone, <emph>supple</emph> al ditto manto, di die in die e se se gli aggiunge, allor lo tempo non lo scorta</p></div3>
<div3><head>vv. 13-15</head>
<p>Qui vuol mostrare come Beatrice continuo lo sollicitava, ed esemplifica ch'ella fe' simile cenno ch'elli addomandasse suo desiderio a quella alma beata qual fe' quella, che tossìo al primo fallo di Ginevra, che sia scritto. E ad intendere bene tale esemplo si è da sapere che la reina Ginevra innamorò di Lancellotto per molte prodezze che li vide fare, ed anche perchè era di sua persona piacevile e facondo in parlatura, pensò la detta reina di palesarlo al principo Galeotto, al quale, dopo toltoli fidanza, aperse suo intendimento e soggiunseli: ed acciò che tu sii più fervente a mia bisogna io so che tu ami la donna di Manoalt, io farò sì che ella seguirà tuo intento. Or abbreviando la novella 'l seppe tanto fare lo ditto principo dall'uno lato, e la reina Ginevra dall'altro, che solo essi quattro si convenneno a debita ora in una sala, sì che dell'uno canto era Lancilotto e la reina, dall'altro lo principo Galeotto e la donna di Manoalt. Or Lancilotto costretto da amore stava timido apresso la reina, nè parlava, nè s'argomentava di fare altro. La donna di Manoalt sì come ricordata e che cognosceva lo luogo e per che dove erano, tossìo e fe' cenno a Lancilotto che dovesse prendere alcuno diletto, ond'ello così favoreggiato gittò il braccio al collo alla reina e baciolla; e questo è quello bacio di che è fatta menzione in lo quinto capitolo dello Inferno. Or quello che poi si seguisse tra essi e lo principo e la donna di Manoalt a chi ha desiderio di saperlo cerchi nel volume che tratta di ciò, il quale fue compilato per lo preditto principo Galeotto. Or fa somiglianza l'autore: sì come la donna di Manoalt mostrò suo dovere a Lancilotto circa la reina, così Beatrice mostrò a me mio dovere circa quell'alma beata</p></div3>
<div3><head>vv. 22-24</head>
<p><emph>Ditemi dunque</emph>, qui fa sua primiera domanda quali furono suoi antichi.</p>
<p><add resp="ed">22</add> <emph>E quai fur gli anni</emph>: Qui fa la seconda, cioè che correa gli anni <emph>Domini</emph> in lo suo tempo</p></div3>
<div3><head>vv. 25-27</head>
<p>Qui fa la terza, cioè come era grossa la città di Fiorenza, la quale elli appella Ovile di santo Ioanni, quasi a dire: santo Ioanni sì è padrone e pastore di quella chiesa.</p>
<p><add resp="ed">26</add> <emph>E chi eran le genti, Tra esso degne di più alti scanni</emph>. Qui la quarta domandagione, cioè quali erano li nobili ed onorati cittadini in quel tempo</p></div3>
<div3><head>vv. 28-33</head>
<p>Qui seguendo suo poema descrive e la letizia 'l dolce suono, che mostra quella alma sì in apparenza come in parlare e rendessi benivola a lui satistare</p></div3>
<div3><head>vv. 34-39</head>
<p>Qui responde alla seconda domanda e dice che quello fuoco dove elli erano, cioè lo pianeto di Marte era tornato al segno del Leone 580 fiate da che fue detto <emph>ave</emph>, cioè dalla incarnazione di Cristo infino al die ch'ello nascè. Circa la qual cosa è da sapere che altro non è a dire se non 580 rivelazioni di Marte, che comprende ciascuna due anni solari; sì che è quel numero MCLX e questi sono li anni che correano quando lo detto messer Cacciaguida nacque.</p>
<p><add resp="ed">39</add> <emph>La sua pianta</emph>, nota che 'l segno del Leone si è caldo e secco, ed è simile in natura con Marte, e però l'appella sua pianta</p></div3>
<div3><head>vv. 40-42</head>
<p>Qui risponde alla prima e dice che li suoi antichi ed ello nacquero in lo sesto oltr'Arno, lo quale sesto s'oppone alli cinque sesti ad uno giuoco che si fae ogni anno in Firenze alle pugna e alle braccia</p></div3>
<div3><head>vv. 43-45</head>
<p>Quasi a dire: l'autore parrebbe ingordo e non contenente in vanagloria se trattasse più di sua antichità</p></div3>
<div3><head>vv. 46-51</head>
<p>Qui risponde alla terza domanda e dice che quelli che erano vivi tra Marte e 'l Battista erano forse lo quinto di quelli che sono vivi al dì d'oggi, e tutto quello che ella è cresciuta sì era allora parte terra lavoratoria e non gli erano venuti ad essere cittadini nè li villani da Certaldo, nè quelli da Figghine, che sono ville del suo contado, li quali sono stati e sono bene di viziosa vita e malvagi, e così hanno corrotto e guasto lo sobrio e pacifico stato, in che ella permanea a quel tempo. Or è da sapere che li antichi pagani quando voleano edificare alcuna terra, guardavano a costellazione, e così la eleggevano diversa secondo la diversità che affettavano essere li costumi di quelli cittadini; sì che quelli Romani che edificarono Fiorenza volendo che li Fiorentini fossero armigeri, sì la edificarono sotto la costellazione e dominazione di Marte, e fecionoli uno idolo con quelle consacrazioni ch'elli usavano, poi appellonno Marte essere padrone della terra; mutonsi poi li cittadini di pagani in cristiani, e questi assunsero santo Ioanni Battista per suo padrone; sì che si cambiò lo patronatico di Marte in lo Battista.</p>
<p><add resp="ed">51</add> Cioè nel cospetto di Dio era pudica e pacifica</p></div3>
<div3><head>vv. 52-54</head>
<p>Cioè che meglio sarebbe ad aver questi così mal disposti per vicini, che per cittadini.</p>
<p><add resp="ed">53-54</add> <emph>E al Galluzzo ed a Trespiano</emph>. Sono luoghi nel contado di Fiorenza</p></div3>
<div3><head>vv. 55-57</head>
<p>Questi erano due grandi barattieri in comune di Firenze e al tempo dello autore mercavano tutto lo palazzo; l'uno, come messer Baldo Aguglione, l'altro messer Fazio da Signa</p></div3>
<div3><head>vv. 58-63</head>
<p><emph>Se la gente</emph>, cioè se i chierici non fossero stati maligni allo imperio, tanto disordine non potrebbe essere concorso, imperquello che se imperio fosse come dee essere in pacifico stato con la Chiesa, tutta la monarchia mondana andrebbe bene ordinata, l'una città non farebbe violenza all'altra, ciascuno sarebbe sopra li suoi termini, sarebbono nelle cittadi vicarii, li quali espellerebbono quelli ch'elli vedessono che fosseno viziosi, e non lascerebbono venire ad esser cittadini nulla mala persona, e così permarrebbero le cittadi in virtudiosa vita. Ma per la ditta contumelia non che li cittadini abbiano espulsi li rei, ma elli hanno cacciati li buoni e appellati li rei, onde le cittadi sono tutte avviluppate di vizii, questo hanno fatto li chierici per vincere loro pugna ed elli stato necessario, imperquello che nullo buono contradirà in le temporali fazioni allo imperio, o così in nullo spirituale alla Chiesa, e ad essi è fatto bisogno chi contradica allo imperio le temporali fazioni, e così li hanno trovati; che s'ello s'è trovato alcuno conte o marchese o altra singolare dignitade temporale, che abbia voluto ribellare allo imperio, incontanente tale traditore hanno accettato per suo figliuolo, e chiamatolo di loro parte, e fattolo essere pertinace in tale peccato di non rendere a Cesare quello che è di Cesare e a Dio quello che è di Dio <emph>etc.</emph></p>
<p><add resp="ed">62</add> <emph>A Simifonti</emph>. Questo è un luogo nel contado di Firenze</p></div3>
<div3><head>vv. 64-66</head>
<p>Cioè che lo imperio non avrebbe lasciato fare quello oltraggio a quelli conti che il comune li avesse tolto della loro giurisdizione. Cerchi e Buondelmonti sono due casati di Firenze; Acone e Valdigrieve sono luogo onde anticamente funno tali casati</p></div3>
<div3><head>vv. 67-69</head>
<p>Qui vuole mostrare che la attitudine delle persone genera confusione, per esemplo che sì come la moltitudine del cibo che è messa nello stomaco innanzi che l'altro cibo preiacente sia digesto, è principio e genera malizia, imperquello che l'uno corrompe l'altro, così la moltitudine superabbondante di novelli cittadini guastano la cittade imperquello che elli corrompeno li vecchi, nè non lasciano andare ad ordine sua civitade</p></div3>
<div3><head>vv. 70-72</head>
<p>Ancor vuole mostrare che la moltitudine viziosa è men forte che la poca virtudiosa ed eziandio viziosa per esemplo che lo cieco toro cade più tosto che lo cieco agnello.</p>
<p><add resp="ed">72</add> Cioè che una spada in mano d'uno virtudioso taglia più che non cinque spade in mano di cinque viziosi</p></div3>
<div3><head>vv. 73-75</head>
<p><emph>Se tu riguardi</emph>. Questi sono luoghi nella riviera di Genova, li quali furono già in grande stato, ed ora sono in poca facoltade, e così argomenta che le cittadi e le cose mondane le quali sono transitorie, hanno suo termine, ma egli è più e meno per la ragione ditta di sopra delle costellazioni. E palesa questo l'autore però che per ogni uomo non si fa cotal regola, che solo lo volgo sa la mutazione di tali cose che si tramutano in minore quantità di tempo che non si tramuti la comune vita umana, cioè o per sè medesimi che si raccordino o per ditto de' padri; ma quelle cose che brigano più a fare sua trasmutazione che non è la comune quantità del tempo della vita umana, quello non si sanno se non per quelli che cercano le croniche, e anco quelli se non intendeno in astrologia, non gli è nota la cagione efficiente, ma solo gli è noto lo effetto avvenuto.</p>
<p><add resp="ed">75</add> Sono luoghi di Romagna e della marca similemente al presente di picciola facoltade ed <emph>ab antiquo</emph> furono in grande essere nella Italia</p></div3>
<div3><head>vv. 76-78</head>
<p><emph>Per locum a maiori</emph>. Veduto che le cittadi hanno termine per quella via si può sapere e giudicare delle schiatte</p></div3>
<div3><head>v. 79</head>
<p>Cioè le mondane</p></div3>
<div3><head>v. 80</head>
<p>Cioè sì come lo individuo della specie umana</p></div3>
<div3><head>vv. 82-84</head>
<p><emph>E come il volger</emph>. Qui esemplifica che sì come la luna fae cedere e decedere lo mare, così la fortuna fa empiere e riempiere Fiorenza di cittadini; come senza riposo la luna fa a detta operazione nel mare, così senza riposo la fortuna fa continua sua operazione in le dette schiatte e cittadini. Ed acciò che meglio s'intenda lo esemplo, acciò che non si proceda mostrando <emph>ignotum per ignotius</emph> si è da sapere che sì come appare per astrologi e filosofi la luna si ha ad influire e fare sua operazione sovra tutti li umidi, sì che principalmente hae a muovere lo mare, e tiene questo ordine: quando ella ascende in oriente fino che ella viene a toccare la linea meridiana, lo mare cede, overo cresce, poi come ella declina della linea meridiana infino che è in occidente, lo mare discresce; da poi che ella è in occidente fino che ella tocca la linea opposita alla meridiana, che è appellata in astronomia lo angolo della terra, il mare cresce, e da quello angulo infino che ella torna in oriente, lo mare discresce, e così continuo tiene questo ordine. Ancora muove la luna lo mare in uno altro modo tutto che lo preditto sia lo universale; che quando la luna è in lo auge del suo deferente, allora lo crescere e il discrescere si è in universale molto grande, e fa pure acqua grande, quando ella è nella opposizione della sua auge, similemente lo crescere e 'l discrescere si è grande, ma universalmente fa acqua piccola. Quando ella è in le sue longitudini, medie allora non è 'l crescere e 'l discrescere molto grande. Anche pare che l'acque stiano, ed è appellato apresso lo volgo <emph>acqua di fele</emph> tutto chè in questi cresceri e discresceri si osservi la regola di prima. Ancora gli è la terza diversità che se la luna è congiunta o con Venus o con Iupiter o è in segno acreo od acqueo, allora essa con l'aiutorio di quelli muove più lo mare: quando è con Marte o con Saturno in segni ignei ovvero terrei; allora muove meno; e similemente muta modo per le varietadi delli aspetti ch'ella ha con li altri pianeti, e però s'ello non è buono astrologo, non è facile cosa nè leggiera a sapere lo corso del mare. Or tutte queste cagioni si vogliono considerare dalla parte attiva. Dalla parte passiva può essere differenzia per li luoghi che secondo che 'l sito si rasenterà più tosto il procedere e 'l decedere sì come in la grande largura, dove non è impacci nè di isole nè di golfi, adesso sente lo mare la influenzia superceleste; là dov'è isole o golfi si è imbrigata l'acqua, sì che pare più brigare a sentire, e così tarda ogni suo moto. Per essere manchevole in queste così fatte considerazioni sono stati vituperati apresso li saggi già molti marinari, li quali per pratica s'hanno creduto sapere tutto. Or a proposito l'autore intende coprire lo lito quando lo mare cresce, ed è converso.</p>
<p><add resp="ed">84</add> <emph>La fortuna</emph>. Quello che è fortuna avemo detto nel settimo capitolo dello Inferno</p></div3>
<div3><head>vv. 85-90</head>
<p>Qui tocca la risposta alla quarta domanda connumerando li gentili di Fiorenza, Ughi, Catellini, Filippi, Greci, Ormanni, Alberighi erano già stati in grande stato ed ora sono in declinazione</p></div3>
<div3><head>vv. 91-93</head>
<p>Chiaro appare dove l'autore specifica li nomi non è mestieri esponere, imperquello che si dee intendere parentadi o schiatte così chiamate; quelli che o per armatura, o per singolare atto virtudioso o vizioso sono nomati, latendo over ascondendo sotto tale parlatura lo singolare nome, qui dichiareremo acciò che nullo ascosto trapassi che potesse indurre ammirazione allo studente</p></div3>
<div3><head>vv. 94-99</head>
<p>Questi che sono così nuovi felloni intende li Bardi, li quali sono nuovi cittadini di Fiorenza, e per sua ricchezza hanno già fatto di grandi oltraggi ad altri; soleano essere le case loro d'uno casato appellato i Ravignani, nobilissimi uomini antecessori a conti Guidi di Modigliana.</p>
<p><add resp="ed">98</add> <emph>E qualunque</emph>. Qui tocca che uno casato antico era nome Bellincioni, nobilissimi e grandi rettori di cittadi; ma quelli che sono oggi, avvegnachè abbiano il nome, non disceseno di quelli, e però dice: <emph>Quel della Pressa</emph></p></div3>
<div3><head>vv. 103-105</head>
<p><add resp="ed">103</add> <emph>Grande era già</emph>. Questi palesa per la insegna, e sono li Amieri, ch'hanno per arme una lista di vaio nel campo vermiglio alla lunga dello scudo.</p>
<p><add resp="ed">105</add> <emph>E quei che arrossan</emph>. Questi sono li Tosinghi, de' quali essendo uno di loro allo officio della biada e depositario del comune di Fiorenza, si trasse una doga dello staio con che dava al popolo la biada, onde in capo dell'anno fue saputo, imperquello che avea fatto un grande avvanzo a sè proprio di biada, onde ne fue vituperato, ed oggi li suoi discendenti se gli è ricordato, si arrossiscono e vergognansi</p></div3>
<div3><head>v. 108</head>
<p><emph>Curule</emph>. Sono le sedie de' senatori in Roma, e così in le terre quelle delli anziani, consoli o rettori</p></div3>
<div3><head>vv. 109-111</head>
<p>Questi sono li Abati, li quali trionfano già molto in Fiorenza, hanno per arme palle gialle nel campo azzurro</p></div3>
<div3><head>vv. 112-114</head>
<p>Questi sono li Visdomini, li quali hanno per regalia che quando vaca vescovo in Firenze, fino alla elezione o postulazione dell'altro sono i domini</p></div3>
<div3><head>vv. 115-120</head>
<p>Questi intende li Cavicciuli, li quali nel suo tempo erano sì piccioli, che li Donati rifiutarono loro parentado</p></div3>
<div3><head>vv. 124-129</head>
<p><emph>Io dirò cosa</emph>. Questi erano antichi della città prima, hanno per arme li gigli della casa di Francia e una lista vermiglia a traverso; e a dichiarare sua insegna dice che è quella di quelli, che riconforta la festa di Tommaso d'Aquino, che, sì com'è detto nel II capitolo del Purgatorio, lo re Carlo lo fe' morire. Ora parla l'autore per <emph>antifrasim</emph> quando dice: <emph>Il cui nome e il cui pregio</emph></p></div3>
<div3><head>vv. 130-132</head>
<p>Cioè questo casato della Pera ebbe milizia dal re Carlo, ma ampò elli si chiamano di popolo per loro vantaggio.</p>
<p><add resp="ed">132</add> <emph>Che la fascia</emph>, cioè l'arme</p></div3>
<div3><head>vv. 136-141</head>
<p>Questi sono li Uberti.</p>
<p><add resp="ed">137</add> <emph>Per lo giusto</emph>. Qui è da sapere che essendo in pacifico stato la città di Fiorenza fue contratto uno matrimonio tra li Uberti e i Buondelmonti, ed essendo raunata la gente e fatta la raccolta da ciascuno delli lati, e lo sposo andando per sposare la donna, quando fue da casa delli Donati una donna delli Donati che aveva una molto bella figliuola, sì si pose dinanzi in la via allo sposo e disse: oh sciagurato, tu vai a tôrre una scimia per moglie, perchè non toi tu mia figliuola che è così bella, e daròllati molto volontieri? Lo sposo non fe' altra considerazione, entrò in casa della donna, e sposò sua figliuola. Le novelle andarono a casa delli Uberti, tennonsi molto scornati, e incontanente ebbero li amici suoi e consigliorono che era da fare. Questi Uberti erano di grande possanza nella terra, e poteano quello che voleano, sì che alcuno di questi suoi amici consigliava che 'l padre di quella che dovea esser sposa, cavalcando da casa de' Bondelmonti avesse una frasca in mano, e dessene in volto in modo di dispregio allo sposo; altri diceano di trattare che lo sposo venisse a domandare perdonanza sotto mo di subiezione; alla fine lo Mosca delli Lamberti consigliò che li fosse dato d'uno coltello per lo petto, sì che morisse, e disse allora: cosa fatta, capo ha. E questo consiglio presono e così fu fatto. Onde sorse grande briga e guerra tra li Uberti e i Buondelmonti, e tutti altri casati quale tenne dall'una e qual dall'altra parte, e allora si cominciò quella parte in Fiorenza che è stato inizio ed esordio di tutto lo guasto di Toscana.</p>
<p><add resp="ed">140</add> <emph>O Buondelmonte</emph>. Qui esclama contro quella casata perchè fue cagione di tanto male.</p>
<p><add resp="ed">141</add> <emph>Per gli altrui</emph>, cioè della donna de' Donati</p></div3>
<div3><head>vv. 142-144</head>
<p>Cioè se i Buondelmonti non fosseno stati cittadini, tale briga non sarebbe sorta</p></div3>
<div3><head>vv. 145-147</head>
<p><add resp="ed">145</add> Cioè per li peccati loro commessi bisognava ch'elli avessono briga per pena. Cioè quello idolo di Marte, che è in capo del ponte chiamato vecchio, che antico fue suo padrone.</p>
<p><add resp="ed">147</add> <emph>Vittima</emph>, cioè sacrificio del sangue, imperquello che apresso li pagani è detto <emph>Deus belli</emph></p></div3>
<div3><head>vv. 148-150</head>
<p><emph>Con queste genti</emph>, cioè con li preditti e altri nobili lo popolo stava glorioso e in pacifico stato</p></div3>
<div3><head>vv. 151-154</head>
<p><emph>Tanto che</emph>. Qui tocca la quarta cosa principale di questo capitolo. Ond'elli è da sapere che essendo la terra di Fiorenza così divisa com'è ditto, li officiali della terra erano mezzi dell'una parte e mezzi dell'altra, sì come era priori e capi delle capitudini <emph>etc.</emph> E stando in cotale stato, spesso era briga dall'una parte e l'altra, e li officiali faceano quelle condannazioni che a loro piaceano e pareano, sì che pure la terra era a comune. Or a quel tempo venne lo imperadore Federigo in Italia, al quale molte cittadi si disubbidìo, e fra le altre cittadi di Romagna disubbidìo Faenza, sì che lo detto imperadore andò ad assedio alla ditta Faenza, ed essendo là, mandò al comune di Fiorenza che li mandassono aiutorio ch'elli sono tenuti per li patti di Costanza, che è L cavalieri per ogni fiata che lo imperadore fosse ad assedio ad alcuna terra d'Italia, ed elli lo richiedesse. Furono li priori insieme, ed elessono XXV cavalieri dell'una parte e XXV dall'altra, e ordinonno che cotale die fossono armati e dovessono andare. Quelli della parte de' Buondelmonti furono insieme e consiglionno di non volere andare sotto una bandiera colli Uberti. Li Uberti l'ebbeno spiato, e funnone molto contenti, ed ebbono raccolto tanti giovani armigeri da sua parte, ch'elli compierono pure di loro lo numero de' L; e 'l die che dovevano essere apparecchiati per muovere, furono in piazza molto bene assestati, e fenno suo drappello, e mandonno a dire a quelli dell'altra parte se a loro piaceva di venire insieme con essi, ch'elli li aspetterebbono altramente ellino andrebbono a suo viaggio.</p>
<p>Quelli li mandarono a dire ch'elli andassono alla loro posta ch'elli anderebbono bene alla loro. Li Uberti andarono allo imperadore con sua parte e portonno per insegna l'arme del comune di Firenze, che è lo giglio bianco nel campo vermiglio. Quando furono in oste, lo imperadore domandò: che gente è questa? Fulli detto: l'aiutorio de' Fiorentini. Rispose: bene stae. Li Buondelmonti veggendo questo trovonno di sua parte tanti che furon LX per avvanzare li Uberti, e di lì al terzo die li mandonno allo imperadore sotto una insegna nuova, cioè lo giglio vermiglio nel campo bianco. Quando lo imperadore vide venire questa gente domandò: che gente è questa? Fulli detto; l'aiutorio dei Fiorentini. Allora disse: ma elli è terzo die ch'elli venne. Fugli risposto: questa è un'altra parte, e fugli detta tutta la istoria come li primieri erano di parte imperiale e questo lo contrario; sì che allora lo imperadore si mise a domesticare con quelli della parte delli Uberti, e infine li addomandò ch'elli li desseno Firenze. Costoro gli risposono che non volevano guastare la terra sua e come che erano ben tali che senza dare la terra ad alcuno, elli terrebbono bene lo stocco al naso a' nimici loro, e questo dicevano perchè lo imperadore dicea: io disfarò la parte de' Buondelmonti. Allora lo imperadore tastò l'altra parte, che s'elli li voleano dare Firenze, elli disfarebbe la parte delli Uberti. Questi troppo bene dienno orecchi alle parole, e scrisseno ai loro amici a Firenze; quelli stavano contenti e riscrissono che sicuramente fermasseno li patti, ch'elli darebbono la terra. Allora lo imperadore veduto e udito questo trattato, disse che volea respetto a pensare se ciò voleva fare; e secretamente mandò per quelli della parte delli Uberti e disseli: vedete che gente voi siete, li vostri contrarii e miei vogliono far quello ch'io voglio, e voi non lo volete fare, e mostrò loro le lettere, e fegliene a sufficienza chiari. Veduto costoro questo, promisono di darli la terra e tutto non per amore che avessono allo imperadore, ma per impeto dell'altra parte. Allora fue ordinato che uno cavalieri dello imperatore con VI cavalieri Todeschi cavalcò a Fiorenza, e fulli aperta la porta per parte delli Uberti. Veggendo questo la parte de' Buondelmonti, senza esserli fatta alcuna violenza si partìo dalla terra e così rimase la signoria in mano delli Uberti. Or questi Todeschi istetteno in Fiorenza fino che piacque alla parte delli Uberti, e quando andavano per la terra domandavano le persone: se' tu ghibellino, cioè della parte dello imperadore Federigo che fu d'uno luogo d'Allamagna nome Ghibellingo? Se li era risposto sìe, dicevano: esser ti buono uomo; se li era risposto: non son ghibellino, sì diceano: adunqua essere ti <emph>guelf</emph>, che è a dire cane in todesco, e sì li facevano apresso lo disconcio nome grandi villanie; e questo fue lo principio di questi maladetti nomi e <emph>ghibellingo</emph> e <emph>guelfo</emph>, ch'hanno così condotti il mondo a mal vivere vizioso e disonesto.</p>
<p>Or veduto questo, chiaro appare tutto lo testo del presente capitolo come fue del bianco giglio fatto per divisione vermiglio.</p></div3></div2>

<div2><head>XVII</head>

<div3 n="Versi">
<lg>
<l>Qual venne a Climenè, per accertarsi</l>
<l>Di ciò ch'aveva incontro a sè udito,</l>
<l>Quei ch'ancor fa li padri a' figli scarsi;</l></lg>
<lg>
<l>Tale era io, e tale era sentito</l>
<l>E da Beatrice, e dalla santa lampa</l>
<l>Che pria per me avea mutato sito.</l></lg>
<lg>
<l>Perchè mia donna: Manda fuor la vampa</l>
<l>Del tuo disio, mi disse, sì ch'ell'esca</l>
<l>Segnata bene della interna stampa:</l></lg>
<lg>
<l>Non perchè nostra conoscenza cresca</l>
<l>Per tuo parlare, ma perchè t'ausi</l>
<l>A dir la sete, sì che l'uom ti mesca.</l></lg>
<lg>
<l>O cara pieta mia, che sì t'insusi</l>
<l>Che, come veggion le terrene menti</l>
<l>Non capere in triangol due ottusi,</l></lg>
<lg>
<l>Così vedi le cose contingenti,</l>
<l>Anzi che sieno in sè, mirando il punto</l>
<l>A cui tutti li tempi son presenti;</l></lg>
<lg>
<l>Mentre ch'i' era a Virgilio congiunto</l>
<l>Su per lo monte che l'anime cura,</l>
<l>E discendendo nel mondo defunto,</l></lg>
<lg>
<l>Dette mi fur di mia vita futura</l>
<l>Parole gravi; avvenga ch'io mi senta</l>
<l>Ben tetragono ai colpi di ventura.</l></lg>
<lg>
<l>Perchè la voglia mia saria contenta</l>
<l>D'intender qual fortuna mi s'appressa;</l>
<l>Chè saetta previsa vien più lenta.</l></lg>
<lg>
<l>Così diss'io a quella luce stessa</l>
<l>Che pria m'avea parlato, e come volle</l>
<l>Beatrice, fu la mia voglia confessa.</l></lg>
<lg>
<l>Nè per ambage, in che la gente folle</l>
<l>Già s'invescava pria che fosse anciso</l>
<l>L'Agnel di Dio che le peccata tolle,</l></lg>
<lg>
<l>Ma per chiare parole, e che preciso</l>
<l>Latin, rispose quell'amor paterno,</l>
<l>Chiuso e parvente del suo proprio riso:</l></lg>
<lg>
<l>La contingenza, che fuor del quaderno</l>
<l>Della vostra materia non si stende,</l>
<l>Tutta è dipinta nel cospetto eterno.</l></lg>
<lg>
<l>Necessità però quindi non prende,</l>
<l>Se non come dal viso in che si specchia</l>
<l>Nave che per corrente giù discende.</l></lg>
<lg>
<l>Da indi, sì come viene ad orecchia</l>
<l>Dolce armonìa da organo, mi viene</l>
<l>A vista il tempo che ti s'apparecchia.</l></lg>
<lg>
<l>Qual si partì Ippolito d'Atene</l>
<l>Per la spietata e perfida noverca,</l>
<l>Tal di Fiorenza partir ti conviene.</l></lg>
<lg>
<l>Questo si vuole, e questo già si cerca,</l>
<l>E tosto verrà fatto a chi ciò pensa</l>
<l>Là dove Cristo tutto dì si merca.</l></lg>
<lg>
<l>La colpa seguirà la parte offensa</l>
<l>In grido, come suol; ma la vendetta</l>
<l>Fia testimonio al ver che la dispensa.</l></lg>
<lg>
<l>Tu lascerai ogni cosa diletta</l>
<l>Più caramente; e questo è quello strale</l>
<l>Che l'arco dell'esilio pria saetta.</l></lg>
<lg>
<l>Tu proverai sì come sa di sale</l>
<l>Lo pane altrui, e com'è duro calle</l>
<l>Lo scendere e il salir per l'altrui scale.</l></lg>
<lg>
<l>E quel che più ti graverà le spalle</l>
<l>Sarà la compagnìa malvagia e scempia,</l>
<l>Con la qual tu cadrai in questa valle,</l></lg>
<lg>
<l>Che tutta ingrata, tutta matta ed empia</l>
<l>Sì farà contra te; ma poco appresso</l>
<l>Ella, non tu, n'avrà rossa la tempia.</l></lg>
<lg>
<l>Di sua bestialitate il suo processo</l>
<l>Farà la pruova, sì ch'a te fia bello</l>
<l>Averti fatta parte per te stesso.</l></lg>
<lg>
<l>Lo primo tuo rifugio e il primo ostello</l>
<l>Sarà la cortesìa del gran Lombardo,</l>
<l>Che in su la Scala porta il santo uccello,</l></lg>
<lg>
<l>Ch'avrà in te sì benigno riguardo</l>
<l>Che del fare e del chieder, tra voi due,</l>
<l>Fia primo quel che tra gli altri è più tardo.</l></lg>
<lg>
<l>Con lui vedrai colui che impresso fue,</l>
<l>Nascendo, sì da questa stella forte,</l>
<l>Che notabili fien l'opere sue.</l></lg>
<lg>
<l>Non se ne sono ancor le genti accorte,</l>
<l>Per la novella età; che pur nove anni</l>
<l>Son queste ruote intorno di lui torte.</l></lg>
<lg>
<l>Ma prie che il Guasco l'alto Arrigo inganni,</l>
<l>Parran faville della sua virtute</l>
<l>In non curar d'argento, nè d'affanni.</l></lg>
<lg>
<l>Le sue magnificenze conosciute</l>
<l>Saranno ancora sì, che i suoi nimici</l>
<l>Non ne potran tener le lingue mute.</l></lg>
<lg>
<l>A lui t'aspetta ed a' suoi benefici;</l>
<l>Per lui fia trasmutata molta gente,</l>
<l>Cambiando condizion ricchi e mendici;</l></lg>
<lg>
<l>E porterane scritto nella mente</l>
<l>Di lui, ma nol dirai; e disse cose</l>
<l>Incredibili a quei che fien presente.</l></lg>
<lg>
<l>Poi giunse: Figlio, queste son le chiose</l>
<l>Di quel che ti fu detto; ecco le insidie</l>
<l>Che dietro a pochi giri son nascose.</l></lg>
<lg>
<l>Non vo' però ch'a' tuo' vicini invidie,</l>
<l>Poscia che s'infutura la tua vita</l>
<l>Via più là che il punir di lor perfidie.</l></lg>
<lg>
<l>Poi che tacendo si mostrò spedita</l>
<l>L'anima santa di metter la trama</l>
<l>In quella tela ch'io le porsi ordita,</l></lg>
<lg>
<l>Io cominciai, come colui che brama,</l>
<l>Dubitando, consiglio da persona</l>
<l>Che vede, e vuol dirittamente, ed ama.</l></lg>
<lg>
<l>Ben veggio, padre mio, sì come sprona</l>
<l>Lo tempo verso me, per colpo darmi</l>
<l>Tal, ch'è più grave a chi più s'abbandona;</l></lg>
<lg>
<l>Perchè di provedenza è buon ch'io m'armi</l>
<l>Sì che, se luogo m'è tolto più caro,</l>
<l>Io non perdessi gli altri per miei carmi.</l></lg>
<lg>
<l>Giù per lo mondo senza fine amaro,</l>
<l>E per lo monte del cui bel cacume</l>
<l>Gli occhi della mia Donna mi levaro,</l></lg>
<lg>
<l>E poscia per lo ciel di lume in lume,</l>
<l>Ho io appreso quel che, s'io ridico,</l>
<l>A molti fia savor di forte agrume;</l></lg>
<lg>
<l>E, s'io al vero son timido amico,</l>
<l>Temo di perder viver tra coloro</l>
<l>Che questo tempo chiameranno antico.</l></lg>
<lg>
<l>La luce in che rideva il mio tesoro,</l>
<l>Ch'io trovai lì, si fe' prima corrusca,</l>
<l>Quale a raggio di sole specchio d'oro;</l></lg>
<lg>
<l>Indi rispose: Coscienza fusca</l>
<l>O della propria o dell'altrui vergogna,</l>
<l>Pur sentirà la tua parola brusca.</l></lg>
<lg>
<l>Ma nondimen, rimossa ogni menzogna,</l>
<l>Tutta tua vision fa manifesta,</l>
<l>E lascia pur grattar dov'è la rogna;</l></lg>
<lg>
<l>Che, se la voce tua sarà molesta</l>
<l>Nel primo gusto, vital nutrimento</l>
<l>Lascerà poi quando sarà digesta.</l></lg>
<lg>
<l>Questo tuo grido farà come vento</l>
<l>Che le più alte cime più percuote;</l>
<l>E ciò non fia d'onor poco argomento.</l></lg>
<lg>
<l>Però ti son mostrate in queste ruote,</l>
<l>Nel monte, e nella valle dolorosa,</l>
<l>Pur l'anime che son di fama note;</l></lg>
<lg>
<l>Che l'animo di quel ch'ode non posa,</l>
<l>Nè ferma fede per esemplo ch'haia</l>
<l>La sua radice incognita e nascosa,</l></lg>
<lg>
<l>Nè per altro argomento che non paia.</l></lg></div3>
<div3 n="Introduzione">
<p>Nel presente capitolo tocca l'autore sei cose. La prima poetando descrive sua disposizione circa alcuni dubbii. La seconda palesa al detto messer Cacciaguida le sue dubitazioni. La terza tocca come la prescienza di Dio non induce necessità nelle cose sottoposte allo libero arbitrio. La quarta fa rispondere la detta alma <emph>ad interrogata</emph>. La quinta manifesta alcune improbitadi delli cortigiani, ed alcune probitadi di messer Bartolomeo e di messer Cane Della Scala da Verona. La sesta domanda consiglio l'autore all'alma circa lo palesare di tutta sua Commedia; e così compie suo capitolo.</p>
<p>La prima nella esposizione del testo appariràe.</p>
<p>Alla seconda si è da sapere che, sì come è detto nel X capitolo dello Inferno, parlando l'autore con messer Farinata delli Uberti da Firenze, parole che promossono lo detto messer Farinata ad ira, ello disse allo autore: <emph>Ma non cinquanta volte</emph> etc., sì com'è detto lìe, li predisse alcuno ordine e arduo che infra quello tempo li dovea avvenire. Ancora nello undecimo capitolo del Purgatorio parlando con Odorisi circa fine li disse: <emph>Ma poco tempo andrà</emph> etc., sì come è lìe dichiarato. Per le quali parole l'autore dubitava che arduo era quello che in così breve tempo elli doveva sostenere, e perciò facea domanda messer Cacciaguida che elli glielo dovesse palesare, con ciò sia cosa ch'elli sapea che elli lo vedea in Dio, là dove ogni cosa era palese.</p>
<p>Alla terza cosa si è da sapere che messer Cacciaguida propose alcune parole innanzi che venisse alla risposta in singolarità, le quali tocconno come in Dio si vedea ogni cosa senza alcuna differenzia di tempo, e che così chiaro si vede le future contingenze come le presenti, come eziandio le passate, la qual cosa non induce alcune necessitadi nè alle presenti nè alle future. E ad intendere bene lo punto di queste parole si è da sapere che le cose, che avvegnono al mondo, si stanno in suo avvenimento in due modi; o elle vegnono necessarie o elle vegnono contingenti; le necessarie non sono suddite allo libero arbitrio, sì come lo levar del sole in oriente la mattina, lo movimento del cielo sovra li suoi poli, l'oscurazione del sole per la interposizione della luna tra gli occhi nostri e il sole, e simili; le contingenti sono sottoposte allo libero arbitrio, imperquello che se fossono necessarie non sarebbe libertade d'arbitrio. Or pare contradire secondo nostra cognizione la prescienzia di Dio alla libertade dello arbitrio in questo modo, che se la prescienzia di Dio è ch'io debbia essere vertudioso, elli conviene essere delle due cose l'una: o ch'io sarò vertudioso o no. Se non sarò vertudioso la prescienzia di Dio falla e non sarà vera; dunque è bisogno e necessario che, acciò ch'ella sia vera, sì come quello in chi è tutte perfezioni, ch'io sia di necessità virtudioso, e se necessitade mi fa, adunque che mi fae libero arbitrio? Certo nulla; del che si seguirebbe grandi inconvenienzie se libero arbitrio non fosse. In prima dalla parte della giustizia di Dio, la quale punirebbe, o remunererebbe non giustamente; imperquello che se di necessitade io sono vertudioso e non per lo mio libero arbitrio, io non meriterei, e s'io non merito lo remunerare non m'è giusto; e simile s'io sono vizioso di necessitade e non per mio libero arbitrio, la pena non m'è giusta; e così si seguirebbe non essere giustamente ordinato lo Inferno per punire li peccati, nè 'l Purgatorio per lavarli, nè 'l Paradiso per premiare li meriti, la qual cosa è assurda eziandio contra la fede cattolica. Da parte dell'uomo si seguirebbe inconvenienzie s'ello non fosse libero arbitrio; imperquello che ello non sarebbe animale razionale, che dacchè ello non potesse raziocinando eleggere, e tutto gli avvenisse di necessitade, ello sarebbe privo di tale razionabilitade. Ancora le polizie e gli ordini delle terre sarebbeno fatti invano e indarno, perchè se l'uomo per libertade non si potesse drizzare a virtude e rimuovere da vizii, e tutto fosse di necessitade, la fine a che le dette polizie sono dirette sarebbono vane ancora ogni intento d'artista sarebbe indarno, imperquello che se 'l fosse di necessitade che una casa dovesse avere due solari e l'uomo la immaginasse tre, non lo porave fare l'arte ch'ella fosse di tre; e moltissime altre inconvenienzie, che sarebbe lungo a dire, da parte dell'uomo. Ancora ogni orazione che l'uomo facesse sarebbe indarno, se di necessitade l'uomo si potesse perdere o salvare. Ancora a negare lo libero arbitrio non è altro che a negare in quella parte la misericordia di Dio, imperquello che se tutto fosse necessario, ello non potrebbe esser misericordioso; le quali cose sono assurde e devie dalla veritade. Or veduto come Dio è perfetto in tutto, ed è per sè <emph>notum</emph> senza altra demostrazione al presente, e veduto come libero arbitrio è di certo, ed ènne tanto detto che dee essere ad ogni intelligente per sè <emph>notum</emph>, appare la difficoltade circa la nostra cognizione come può essere la prescienzia di Dio vera, dato che in noi sia libero arbitrio. Or è da sapere che quanta difficoltade appare in questa cosa procede solo dalla nostra cognizione bassa, la quale non può bene comprendere lo modo della scienzia che è in Dio, lo quale è tanto eccelso ed altissimo, che da nulla creatura può essere compreso, ma solo da sè medesmo. Ma tutta fiata lo sano intelletto per alcuni esempli può immaginare essere di tale distanzia, e prenderne fede argomentando per li preditti esempli, e puossi fare in questo modo. Noi vedemo diversitade in la virtude cognoscitiva in li animali, che uno cognosce più perfettamente che uno altro; l'agnello cognosce lo lupo e fuggelo per natura, ed ha tale cognizione da natura; l'uomo cognosce lo lupo più perfettamente, chè sa ch'ello è animale sensitivo, e sa ch'ello è furo, e sa ch'ello è animale di mala razza, e similemente ha l'uomo da natura tale cognizione. Or avvegnachè queste cognizioni, cioè dell'agnello e dell'uomo circa lo lupo, siano diverse, pure lo lupo non muta essere, nè è di sè più cognito, nè meno; così <emph>a simili</emph> le cose contingenti sono considerate dalla cognizione dell'uomo più imperfettamente, che dalla cognizione di Dio, e perchè Dio le cose contingenti cognosca più perfettissimamente che l'uomo, le cose contingenti non mutano però essere, nè sono per sè più cognite nè meno. Or Dio sì come perfettissimo e che è sopra lo tempo, vede, dicerne, e sa sì le future cose, come le contingenti, come le presenti, ed eziandio come le passate, sì che sua prescienzia e cognizione non aggiunge nè non minuisce alle cose contingenti fatte per lo libero arbitrio umano o per difetto di naturale corso, chè anche l'avvenimento di Cristo è contingente, ma è la sua scienzia tanto alta e perfetta che vede più che lo intelletto umano e ogni altra creatura. Or l'autore pone nel testo un altro esemplo e bello: ello pone andare per uno fiume uno naviglio, lo quale per libero arbitrio del suo nocchiero va da levante a ponente; e pone stare suso la riva uno che veggia quello navilio; ora nelli occhi e nelle pupille del ditto, che è su la riva, sì appare la specia del ditto navilio e sì vede e dicerne per la perfezione dell'organo visivo, cioè dell'occhio, la via che fa lo ditto navilio in quello presente tempo. Or <emph>tacite</emph> dice l'autore: sì come l'occhio di colui che sta su la riva non impone necessità per lo suo vedere al viaggio del navilio, che è secondo lo libero arbitrio dello nocchiero, così la prescienzia di Dio non induce necessità alli atti contingenti, li quali sono nello arbitrio di quelli che li fanno. Vero è che questo esemplo non è perfetto, imperquello che non si può perfettamente assimigliare la veduta umana con quella di Dio chè, sicome è detto, Dio cognosce più perfettamente e vede per tutto lo decorso del tempo sì lo presente come lo futuro o passato che non cognosce o vede l'uomo. Ma basti al sano intelletto averne segno od indizio, e così possiamo ricoglierne una regola di quello che è ditto ch'ello si dee circa la cognizione delle cose considerare lo consideratore, e secondo sua perfezione avere quella cognizione per vera sì come è detto le cose considerate non mutano natura, nè èlli imposto alcuna necessità. E questo basti alla terza cosa toccata in lo presente capitolo.</p>
<p>Alla quarta cosa si è da sapere che lo autore altro non vuole mostrare se non che i preditti messer Farinata ed Odorisi nello Inferno e nel Purgatorio vaticinando li palesano la cacciata de' Bianchi di Firenze, della quale parte fue l'autore. Ed acciò che ordinatamente si sappia come li Fiorentini per lo tempo passato sono retti, si è da sapere che poichè parte de' Buondelmonti fue cacciata di Firenze, la casa delli Uberti e alcune altre case di sua parte erano sì oltraggiosi ed arroganti, che non era persona che innanzi a loro potesse scampare sì che i casati mezzani di parte delli Uberti si strinseno insieme e poi pensonno: la signoria di costoro è troppo oltraggiosa, ello non ci è se non uno rimedio, che noi facciamo popolo e con la signoria del popolo noi terremo costoro a freno. Veduto e consigliato che questo era lo modo, ordinonno di fare capitudine over compagne per la terra, delle quali ciascuna si raunasse sotto certo gonfalone e insegna, e ogni volta che la campana sonasse, fossono armate con la sua insegna in piazza. Ordinato questo, uno giorno da mattina fue dato mano alla campana, e tutto lo popolo fue a piazza; fue uno che gridò: muoiano li Uberti! e tutti gridarono: muoia, muoia! Così elli e quelli casati oltraggiosi furono cacciati di Firenze. Ora rimanè Firenze in mano delli casati mezzani della parte delli Uberti e del popolo, e questo per trattato de' ditti casati. In processo di tempo lo popolo venne pigliando piè e signoria e disse che volea che tutti i fuorusciti di Firenze tornassono dentro, salvo quelli casati superbi come era Uberti, Abati, Scolari <emph>etc.</emph>, e cosìe fue fatto. Tornati i Buondalmonti e sua parte, e prendendo piè e signoria, cominciòlli a dispiacere la signoria del popolo, e secretamente mandonno a corte di papa esponendo come Firenze era a parte d'imperio più che di Chiesa, e portava pregiudizio a parte di Chiesa tale essere, imperquello che Fiorenza era la mastra porta di Toscana e terra, e che se a ciò non si provvedeva, si potea dire la parte di Chiesa morta in Toscana, e se in la Toscana, per tutta Italia. Inteso questo lo papa e lo suo consiglio provvideno che Carlo Senzaterra venisse per vicario di Chiesa in Toscana, lo quale era lo secondo fratello dello re di Francia, ed erali detto Senzaterra, imperquello che nulla ereditava del patrimonio, con ciò sia che succedeano in reggimento li maggiori fratelli. Venne costui a Firenze con meno di CC cavalieri franceschi, fue in la terra, domandò la signoria della terra da parte di Chiesa sì come vicario; fulli data incontanente. Quelli mezzani che reggevano, perdenno lo vigore; Buondelmonti, Donati, Frescobaldi, e tali arrabbiati casati di parte guelfa presono lo freno in mano, e abbassonno quelli popolari ch'aveano luogo, altri cacciorono, e altri furono spezzati in pezzi, altri rimasono nella terra, ma convennero stare guatti come topo in farina; delli quali cacciati fue Dante, ch'era di quelli mezzani, che reggeano la terra, ed amava troppo lo bene comune. E senza dubbio tutti quelli che della presente etade hanno voluto non essere iniqui e attendere al bene comune, hanno perduto loro ovra, perchè lo popolo è disposto come mala coltura, nella quale ogni sementa fa mala prova <emph>etc.</emph> Onde a questa quarta parte risponde messer Cacciaguida come appare nel testo: Tu Dante serai cacciato di Firenze per disonesta e disconcia cagione. Intendi di parte de' cacciatori; e ciò sì si ordina in quello luogo dove Cristo benedetto che si diè per salvarmi in mano delli Giudei, si vende e fassi di lui mercato e barattaria pure come elli fosse una mercantazia o una esteriora cosa.</p>
<p>Alla quinta cosa si è da sapere che 'l detto messer Cacciaguida datoli e esposto li dubbii, si volse alcuna cosa palesare del conseguente circa sua vita, e breve li disse come elli diverrebbe cortigiano e mangerebbe lo pane altrui; vero è ch'ello non sarebbe d'una condizione con li altri cortigiani, quasi a dire li altri cortigiani sono tutti invidiosi e malivoli e commettitori di male, chi per odio altrui e chi per compiacere altrui o al signore, e in fine tal vizio pur adduce vergogna e fae arrossire le tempia e 'l viso; ma tu sarai vertudioso cortigiano, il quale serai mondo da invidia, porterai ogni buona novella d'altri, e guarderaiti da commettere male, per la quale condizione tu serai solo di tua parte, nè non seguirai le vestigia delli altri cortigiani; ancora arriverai a Verona a casa di messer Bartolomeo Della Scala, lo quale per sua liberalità provvederà a te innanzi che per te a lui preceda alcuna dimanda, la quale atto di liberalitade sì come secondo in tutti li altri uomini, cioè che in prima è la domanda, poi lo fatto, e molte fiate non segue lo fatto alla domanda; così serà tra voi prima lo fatto senza aspettare alcuna domanda. Poi soggiunge, come appare nel testo, alcune probitadi di messer Cane fratello del detto messer Bartolomeo, lo quale in quel tempo avea da XVIII anni, e ciò appare quando dice che le rote, dov'elli era entro, erano volte nove fiate, e, sì com'è detto, ogni revoluzione di Marte si comprende due anni solari, dal quale elli predisse molta curialitade e apresso molta gloria circa li doni di Marte, li quali sono secondo naturale corso influenti circa la fine e lo intento delle battaglie e pugne, arguendo dalla posizione che l'autore pone essere lo detto messer Cane impresso dal pianeto di Marte ed esecutore delle sue influenzie, sì come chiaro appare in lo testo.</p>
<p>Alla sesta cosa si è da sapere, sì com'è detto in lo detto VIII capitolo di questo Paradiso, lo benigno Creatore del mondo per sua largitade hae ordinato in le creature che hanno virtude informativa quelle addurre nel mondo ogni sua necessità sì come uomini adatti a scienzia, uomini adatti a religione, uomini adatti ad armatura, uomini adatti ad altre necessitadi, e però s'elli si cognoscessero elli proficuerebbero più in quello ch'elli sono adatti perchè la influenzia celeste lo aiuterebbe, sono molti che per suo libero arbitrio vogliono e puonno deviare e deviano, ma non con poca briga, sì come scrive Cato al figliuolo: <emph>Quod natura negat nemo feliciter audet</emph>. Or quanto spetta a proposito se l'uomo è nato atto a scienzia, elli è tenuto quella scienzia palesare nel mondo, acciò che quel fine che fue intenzione della natura quando lo produsse, si ottegna; e s'ello non l'appalesa, dato ch'ello l'abbia imparata, ello si devia dal proponito naturale, e non è senza peccato, imperquello che 'l prossimo, che si dovrebbe inlucidare per quella scienzia, rimane scuro ed ignorante; e questo è quello che dice l'Apostolo, prima <emph>ad Corinthios</emph>, IX: <emph>Veh enim mihi est si non evangelizavero si enim volens hoc ago, mercedem habeo, si autem invitus, dispensatio mihi credita est</emph>, etc. Vero è che santo Paolo non ebbe a natura tale scienzia, ma ebbela per spirituale grazia dallo Spirito Santo; ma nientemeno tale è s'ello è a natura che mediante li cieli, qual s'ell'è per grazia <emph>immediate</emph>, tutto n'è dato dal Creatore benivolo e benigno, sì come santo Iacomo in la Epistola Canonica dice: <emph>Omne datum optimum et omne donum perfectum a patre descendit luminum</emph> etc. Onde l'autore, volendo mostrare come ragione lo costringea a palesare quella scienzia ch'era piaciuto al Creatore di darli, acciò che alcuno frutto se ne potesse trarre per li suoi prossimi, si mise a compilare la presente Commedia, della quale si è la intenzione finale, sì come fue ditto nel proemio universale, rimuovere l'uomo da' vizii e redurlo a semita di vertude. Ed acciò che non si potesse estimare improvvido, tocca in questa parte come l'uomo non dee celare la veritade, ed occorrane quello arduo che può, però che meglio è ad assomigliarsi al Creatore e a lui conformarsi, che essere collega con quelli che sono nel mondo tanto oscurati, che la superna chiarezza non si conforma con virtude visiva del suo intelletto. E questa è brevemente la intenzione del capitolo.</p>
<p>Veduto questo, si è da esponere lo testo modo consueto</p></div3>
<div3><head>vv. 1-6</head>
<p>Qui introduce una favola della quale fue ragionato nel XVII capitolo dello Inferno, come Feton andò a Climene sua madre per accertarsi d'alcune parole ingiuriose dette a lui da Epafo figliuolo di Iupiter, ed è distinta lì la favola e l'allegoria: così <emph>a simili</emph> ello udito le parole di messer Cacciaguida nel precedente capitolo circa lo stato de' Fiorentini come chiaro è ditto, vuole dopo l'accertazione di Beatrice avere dichiarazione dal detto messer Cacciaguida d'alcuni suoi dubbii</p></div3>
<div3><head>vv. 10-12</head>
<p><emph>Non perchè nostra</emph>. Qui è da notare che avvegnachè nostre bisogne sieno notevoli a Dio, ello fae bisogno, acciò che nostra suggezione appaia, che con propria bocca le domandiamo; e però l'autore sotto tale stile di parlare la mostra, e però dice: <emph>Che l'uom ti mesca</emph>, cioè che si cognosca suddito</p></div3>
<div3><head>vv. 13-18</head>
<p><emph>O cara pieta</emph>, cioè anima beata, la quale vedi in Dio così certo ogni cosa contingente, come certo la mente umana senz'altra dimostrazione decerne che in uno triangolo non può esser due cantoni ottusi, quasi a dire: ogni <emph>contingens</emph> nello aspetto divino è per sè <emph>notum</emph>, e disopra n'è toccato circa la prescienzia di Dio, circa la quale simile si è da sapere ch'elli è tre specie d'angoli, l'una si è appellato angolo retto, e questo si è quando una linea retta cade perpendicolarmente sovra un'altra retta, sì come quie appare di linea <emph>A B</emph> sovra <emph>B C</emph>. L'altra specia si è appellata angolo acuto, e questo si è quando una linea retta cade sovra un'altra retta; ma non perpendicolarmente, anzi declina dalla parte della linea sovra la quale cade, sì come appare quie di linea <emph>D E</emph> sovra <emph>E F</emph>. La terza specia si è appellata angolo ottuso, e questo si è quando una linea retta cade sovra una retta non perpendicolarmente e non che declini sopra la parte della linea sopra che cade, ma declina alla apposita parte, sì come appare quie di linea <emph>G H</emph> sopra linea <emph>H I</emph>. Sì che vedute le tre specie delli angoli chiaro appare come in uno triangolo non puòe essere due angoli ottusi, e la ragione si è questa che ogni triangolo consiste di tre linee e se noi facciamo che le due si abbiano per angolo retto, adesso si segue che li due angoli sono acuti, sì come se meniamo da <emph>A</emph> a <emph>C</emph> una linea, seguesi che quella linea per rispetto ad <emph>A B</emph> costituisce un angolo acuto, perchè declina sovr'essa linea, similemente se la consideri per rispetto alla linea <emph>C B</emph> costituisce in <emph>C</emph> angolo acuto, perchè declina sovra essa linea, similemente se noi facciamo che le due linee si abbiano per angolo acuto, seguesi che lo secondo è retto od acuto; s'ello è retto, com'è detto, lo terzo conviene essere acuto; se 'l secondo e 'l primo sono acuti, ello non li può essere se non uno ottuso, e se uno è ottuso, di necessità li due convegneno essere acuti, sì come appare per la linea tratta da <emph>G</emph> ad <emph>I</emph>. Sì che chiaro appare che uno triangolo che ha solo tre cantoni, non può avere più d'uno angolo ottuso, e può essere senza esso, sì come è dimostrato.</p>
<p><add resp="ed">17</add> <emph>Mirando il punto</emph>, cioè Dio</p></div3>
<div3><head>vv. 19-24</head>
<p><emph>Mentre ch'i' era</emph>, cioè come tratta nel X capitolo dello Inferno e nell'XI del Purgatorio, avvegnachè l'autore antipofori quie, chè mette quello di dietro dinanzi nel testo</p></div3>
<div3><head>vv. 25-27</head>
<p><add resp="ed">25</add> <emph>Perchè la voglia</emph>. Qui fae sua petizione dopo lo suo esordio e narrazione.</p>
<p><add resp="ed">27</add> <emph>Chè saetta</emph>. Qui conchiude proverbialmente che se l'uomo s'avvede venire contra sè alcuna saetta o pietra, elli li può avere alcuno riparo, per la quale riparazione quella saetta imprime meno di sua malizia, e alcuna volta può essere del tutto schifata, sì come pone Avicenna <emph>De impressionibus celestium corporum</emph>; e dice: se l'uomo è provvido d'alcuna pestilenzia o di corruzione d'aiere, ello si può sì disponere o con evacuazioni o con altre preparazioni che la detta pestilenzia, ovvero corruzione, non lo dannificherà, e se pure lo toccherà, sarà sì lieve, che leggieri rimedio poi lo tornerà su quella e qualitade di sanitade in lo corpo umano e per ogni etade; onde eziandio Salamone disse: <emph>Iaculum praevisum minus laedit</emph></p></div3>
<div3><head>vv. 28-30</head>
<p><emph>E come volle</emph>, cioè che Beatrice era contenta a tale domanda, quasi a dire che è dubbio teologico</p></div3>
<div3><head>vv. 31-33</head>
<p>Cioè: <emph>ambago, ambagis idem est quod dubia locutio</emph>. Qui vuole mostrare che quella alma, cioè messer Cacciaguida, chiaramente e con lucida locuzione fece risposta a sua domanda, e dice che non li rispose per <emph>ambage</emph>, cioè per dubbia locuzione, sì come facevano quelli spiriti che facevano risposta nelle sculture e nelli idoli, innanzi che Cristo venisse al mondo.</p>
<p><add resp="ed">33</add> Sì com'è detto Cristo, per la cui morte fue sì legato lo demonio che non ebbe più tale familiaritade colla umana generazione</p></div3>
<div3><head>vv. 37-39</head>
<p>Qui responde e dice: le cose contingenti che per vera scienzia voi non potete sapere, sì vede tutte in Dio, e perchè la similitudine sia in esso sì com'è detto, non prende però che necessità le costringa, sì com'è detto di sopra <emph>de praescentia Dei</emph></p></div3>
<div3><head>vv. 40-42</head>
<p>Qui tocca la visione preditta come la visione dell'uomo che è su la riva non induce necessità allo navilio che per corrente vada, cioè per fiume</p></div3>
<div3><head>vv. 43-45</head>
<p>Cioè sì come dello instrumento sonabile viene per l'aiere, che è conforme mezzo, alla orecchia il suono, così alla mia vista, dice messer Cacciaguida, viene da Dio lo tempo tuo futuro, sì ch'io veggio chiaro ogni tua predestinazione</p></div3>
<div3><head>vv. 46-48</head>
<p>Qui introduce una favola poetica a dimostrare che sì come molte volte le persone vogliono essere sedotte a fare uno vizio, e se non si piegano a volerlo, lo seduttore li adovra male secondo sua possanza, ed essere già portato di grandi ardui, ma infine lo benivolo Creatore restituisce tali incontinenti in grazia; e fue la favola in questo modo. Innanzi che la sorte toccasse a Teseo figliuolo del Duca di Atene d'essere mandato in Creti per cibo al Minotauro, sì come chiaro è detto nel XII capitolo dello Inferno, lo detto Teseo avea uno figliuolo nome Ippolito, ch'ello ebbe d'Ippolita regina delle Amazzoni, sì come Ovidio tratta nel suo <emph>De fastis</emph>; lo quale Ippolito quando Teseo andò in Creti rimase ad Atene con suo avo. Or in processo di tempo lo ditto Teseo tornò a casa ad Atene con Fedra, sì com'è detto nel preallegato capitolo, la quale Fedra fue poi matrigna del detto Ippolito. Or ella fue così spietata e perfida, come appare, primo che la sua perfidia e empiezza consentìo a lasciare la sorella sull'isola, con la quale lo detto Teseo era stato carnalmente prima che con lei, poi richiese Ippolito d'amore, e perch'elli non volse consentire, ella disse a Teseo che Ippolito l'avea voluta sforzare. Onde lo detto Teseo credendo ciò, corse a furore, e andava cercando lo detto Ippolito per anciderlo, sì che lo detto Ippolito si convenne partire d'Atene. Or dice la storia che lo detto Ippolito fue maladetto da Teseo, onde Ippolito morì e andò allo Inferno ad Esculapio, ch'era lo grande Dio, secondo che figurano li poeti. Ne venne pietade, e risuscitollo sì come pone Ovidio nel quintodecimo <emph>Methamorphoseos</emph>.</p>
<p>Or vuole dire messer Cacciaguida: sì come Ippolito si partì d'Atene perchè non volle osservare la seduzione della sua matrigna, e morì e poi resuscitò, così tu Dante perchè non vorrai consentire alli barattatori del tuo Comune, serai fatto esulo di Fiorenza, e dopo molta briga tu vedrai tal vendetta de' tuoi nemici, che serai restituito in le tue ragioni e stato</p></div3>
<div3><head>vv. 49-51</head>
<p>Cioè in corte, com'è detto di sopra, nel qual luogo Cristo è molto spesso venduto e mercantato sì come fosse lana o lino o altra mercatanzia, sì in dare prelazioni, sì in signorie over vicarie ecclesiastiche, sì in vendere la benedizione che scomunicando tolno al popolo e alla congregazione umana cristiana</p></div3>
<div3><head>vv. 52-54</head>
<p>Cioè la voce serà che Dante e quelli che seranno cacciati al suo tempo di Firenze, siano persone di mala condizione, contrarii di santa madre Ecclesia.</p>
<p><add resp="ed">53</add> <emph>Ma la vendetta</emph>, cioè che la vendetta che ne farà Dio testimonierà bene dove serà la colpa; quasi a dire: giudizio divino cadrà sovra tali prelati e sovra tali suoi esecutori</p></div3>
<div3><head>vv. 55-57</head>
<p><emph>Tu lascerai</emph>. Or qui tocca l'autore in singolaritade come per tale cacciata abbandonerà lo vertudioso operare in polizia, ovvero bene comune. Lascerai eziandio l'ammaestrare lo volgo, e lo drizzarlo a vertudioso suo sentiero</p></div3>
<div3><head>v. 58</head>
<p><emph>Tu proverai</emph>, cioè tu diverrai cortigiano</p></div3>
<div3><head>vv. 61-66</head>
<p>Cioè lo vertudioso vivere e idioma, cioè delli altri cortigiani, li quali adovreranno contra te invidiose insidie o pugne, ma infine elle seranno cognosciute, onde tu n'avrai onore ed elli disonore; e però dice: <emph>Ella, non tu, n'avrà rossa la tempia</emph></p></div3>
<div3><head>v. 67</head>
<p>Cioè li cortigiani</p></div3>
<div3><head>vv. 70-72</head>
<p>Cioè in corte di messer Bartolomeo Della Scala, il quale porta lo venerabile segno dell'imperio sopra la scala</p></div3>
<div3><head>vv. 73-75</head>
<p>Cioè anzi serà lo dare che 'l chiedere, lo quale ordine è contrario in tutti li altri</p></div3>
<div3><head>vv. 76-78</head>
<p><emph>Con lui vedrai colui che</emph>, cioè messer Cane, il quale elli pone essere martino; e però dice: <emph>Nascendo, sì da questa stella forte</emph>, cioè da Marte, nel quale pianeto elli erano</p></div3>
<div3><head>v. 79</head>
<p><emph>Non se ne sono le genti ancora accorte</emph>, cioè per la piccola etade</p></div3>
<div3><head>vv. 82-84</head>
<p>Ancora predice lo messer Cacciaguida come dee essere uno papa di Guascogna, il quale ingannerà l'altro Enrico, cioè uno imperadore venturo nome Enrico, ed innanzi che sia questo inganno, elleno appariranno le magnifiche ed eccelse opere di messer Cane</p></div3>
<div3><head>v. 85</head>
<p><emph>Le sue magnificenzie</emph>, cioè di messer Cane</p></div3>
<div3><head>vv. 88-90</head>
<p>Segue lo poema mostrando come lo detto messer Cane cambierà li cortigiani mal disposti, li quali erano o sono in corte del detto Bartolomeo suo fratello</p></div3>
<div3><head>vv. 91-93</head>
<p>Nota qui la sagacità dello autore, il quale si vuole reservare a dire alcune cose, imperquello che 'l ditto messer Cane, da cui ello aspettava premio, non curasse più di questa Commedia che della sua persona</p></div3>
<div3><head>vv. 94-96</head>
<p><emph>Poi giunse</emph>, cioè or'è dichiarato quello oscuro che t'era detto in lo Purgatorio come in lo Inferno</p></div3>
<div3><head>vv. 97-99</head>
<p>Qui tocca che tanto viverà che vedrà la detta vendetta</p></div3>
<div3><head>vv. 100-102</head>
<p><emph>In quella tela</emph>, cioè responsione alla domanda</p></div3>
<div3><head>vv. 109-111</head>
<p>Quasi a dire: or s'io ponessi silenzio a mia scienzia potrei schifare tale esilio</p></div3>
<div3><head>vv. 112-117</head>
<p>Cioè per lo Inferno e per lo Purgatorio io hoe nomate molte persone, biasmato li vizii. Senza dubbio alcuno, ciò udendo ne piglieranno corruccio averso me</p></div3>
<div3><head>vv. 118-120</head>
<p>Cioè s'io taccio la verità, così perderò la beatitudine e diventerò accidioso</p></div3>
<div3><head>v. 121</head>
<p><emph>La luce in che</emph>, cioè di messer Cacciaguida</p></div3>
<div3><head>vv. 124-129</head>
<p>Cioè le tue parole pure parranno brusche a qualche persona, ma in loro è la rogna, cioè lo difetto, e in loro sia lo grattare, cioè lo contristarsene; e però fa manifesta tua visione</p></div3>
<div3><head>vv. 130-132</head>
<p><emph>Che se la voce</emph>, cioè chi masticherà le tue parole tanto ch'elle pervegnano ad essere digeste, essi vedranno come lo tuo parlare è poetico e fittivo e di esempli fingitivo, sì che non ne prenderanno ira alcuna, imperquello che ad esemplificare non si prende fede in lo esemplo, ma acquistasi scienzia della cosa esemplificata</p></div3>
<div3><head>vv. 133-138</head>
<p><emph>Questo tuo grido</emph>, cioè questa poetria tocca pure vizii eccelsi che tegnono grande estremo e così vertudi, ed acciò che meglio s'intenda per tutti fa bisogno adoperare per esempli persone più cognosciute per tutti, acciò che non si procedesse per quella fallacia, che prova <emph>ignotum per ignotius</emph></p></div3>
<div3><head>vv. 139-142</head>
<p><emph>Che l'animo</emph>, sì com'è detto, per esemplo non s'acquista fede nè per modo d'argomentare salvo, se la radica, cioè la prima posizione, non è a sufficienza cognita: or la prima posizione di questa poetria si è che l'autore sognando vide questa visione; e qui compie la intenzione del diciassettesimo capitolo.</p></div3></div2>

<div2><head>XVIII</head>

<div3 n="Versi">
<lg>
<l>Già si godeva solo del suo verbo</l>
<l>Quello spirto beato, ed io gustava</l>
<l>Lo mio, temprando il dolce con l'acerbo;</l></lg>
<lg>
<l>E quella Donna, ch'a Dio mi menava,</l>
<l>Disse: Muta pensier, pensa ch'io sono</l>
<l>Presso a colui ch'ogni torto disgrava.</l></lg>
<lg>
<l>Io mi rivolsi all'amoroso suono</l>
<l>Del mio conforto, e, quale io allor vidi</l>
<l>Negli occhi santi amor, qui l'abbandono;</l></lg>
<lg>
<l>Non perch'io pur del mio parlar diffidi,</l>
<l>Ma per la mente che non può reddire</l>
<l>Sovra sè tanto, s'altri non la guidi.</l></lg>
<lg>
<l>Tanto poss'io di quel punto ridire,</l>
<l>Che, rimirando lei, lo mio affetto</l>
<l>Libero fu da ogni altro disire.</l></lg>
<lg>
<l>Fin che il piacere eterno, che diretto</l>
<l>Raggiava in Beatrice, dal bel viso</l>
<l>Mi contentava col secondo aspetto,</l></lg>
<lg>
<l>Vincendo me col lume d'un sorriso,</l>
<l>Ella mi disse: Volgiti ed ascolta,</l>
<l>Che non pur ne' mie' occhi è paradiso.</l></lg>
<lg>
<l>Come si vede qui alcuna volta</l>
<l>L'affetto nella vista, s'ello è tanto</l>
<l>Che da lui sia tutta l'anima tolta,</l></lg>
<lg>
<l>Così nel fiammeggiar del fulgor santo,</l>
<l>A cui mi volsi, conobbi la voglia</l>
<l>In lui di ragionarmi ancora alquanto.</l></lg>
<lg>
<l>E 'l cominciò: In questa quinta soglia</l>
<l>Dell'albero che vive della cima,</l>
<l>E frutta sempre, e mai non perde foglia,</l></lg>
<lg>
<l>Spiriti son beati, che giù, prima</l>
<l>Che venissero al ciel, fur di gran voce,</l>
<l>Sì ch'ogni musa ne sarebbe opima.</l></lg>
<lg>
<l>Però mira ne' corni della croce;</l>
<l>Quello ch'io or nomerò lì farà l'atto</l>
<l>Che fa in nube il suo fuoco veloce.</l></lg>
<lg>
<l>Io vidi per la croce un lume tratto</l>
<l>Dal nomar Iosuè, com'ei si feo,</l>
<l>Nè mi fu noto il dir prima che il fatto.</l></lg>
<lg>
<l>Ed al nome dell'alto Maccabeo</l>
<l>Vidi muoversi un altro roteando,</l>
<l>E letizia era ferza del palèo.</l></lg>
<lg>
<l>Così per Carlo magno e per Orlando</l>
<l>Duo ne seguì lo mio attento sguardo,</l>
<l>Com'occhio segue suo falcon volando.</l></lg>
<lg>
<l>Poscia trasse Guiglielmo, e Rinoardo,</l>
<l>E il duca Gottifredo la mia vista</l>
<l>Per quella croce, e Ruberto Guiscardo.</l></lg>
<lg>
<l>Indi tra l'altre luci mota e mista</l>
<l>Mostrommi l'alma che m'avea parlato,</l>
<l>Qual era tra i cantor del cielo artista.</l></lg>
<lg>
<l>Io mi rivolsi dal mio destro lato</l>
<l>Per vedere in Beatrice il mio dovere,</l>
<l>O per parole, o per atto, segnato,</l></lg>
<lg>
<l>E vidi le sue luci tanto mere,</l>
<l>Tanto gioconde, che la sua sembianza</l>
<l>Vinceva gli altri, e l'ultimo solere.</l></lg>
<lg>
<l>E come, per sentir più dilettanza,</l>
<l>Bene operando l'uom, di giorno in giorno</l>
<l>S'accorge che la sua virtute avanza;</l></lg>
<lg>
<l>Sì m'accors'io che il mio girare intorno</l>
<l>Col cielo insieme avea cresciuto l'arco,</l>
<l>Veggendo quel miracolo più adorno.</l></lg>
<lg>
<l>E qual è il trasmutare in picciol varco</l>
<l>Di tempo in bianca donna, quando il volto</l>
<l>Suo si discarchi di vergogna il carco;</l></lg>
<lg>
<l>Tal fu negli occhi miei, quando fui volto,</l>
<l>Per lo candor della temprata stella</l>
<l>Sesta, che dentro a sè m'avea ricolto.</l></lg>
<lg>
<l>Io vidi in quella giovial facella</l>
<l>Lo sfavillar dell'amor che lì era,</l>
<l>Segnare agli occhi miei nostra favella.</l></lg>
<lg>
<l>E come augelli surti di riviera,</l>
<l>Quasi congratulando a lor pasture,</l>
<l>Fanno di sè or tonda or lunga schiera,</l></lg>
<lg>
<l>Sì dentro a' lumi sante creature</l>
<l>Volitando cantavano, e faciensi</l>
<l>Or D, or I, or L in sue figure.</l></lg>
<lg>
<l>Prima cantando a sua nota moviensi;</l>
<l>Poi, diventando l'un di questi segni,</l>
<l>Un poco s'arrestavano e taciensi.</l></lg>
<lg>
<l>O diva Pegasea, che gl'ingegni</l>
<l>Fai gloriosi, e rendigli longevi,</l>
<l>Ed essi teco le cittadi e i regni,</l></lg>
<lg>
<l>Illustrami di te, sì ch'io rilevi</l>
<l>Le lor figure com'io l'ho concette;</l>
<l>Paia tua possa in questi versi brevi.</l></lg>
<lg>
<l>Mostrarsi dunque in cinque volte sette</l>
<l>Vocali e consonanti; ed io notai</l>
<l>Le parti sì come mi parver dette.</l></lg>
<lg>
<l><emph>Diligite iustitiam</emph>, primai</l>
<l>Fur verbo e nome di tutto il dipinto;</l>
<l><emph>Qui iudicatis terram</emph> fur sezzai.</l></lg>
<lg>
<l>Poscia nell'M del vocabol quinto</l>
<l>Rimasero ordinate, sì che Giove</l>
<l>Pareva argento lì d'oro distinto.</l></lg>
<lg>
<l>E vidi scendere altre luci dove</l>
<l>Era il colmo dell'M, e lì quetarsi</l>
<l>Cantando, credo, il ben ch'a sè le muove.</l></lg>
<lg>
<l>Poi, come nel percuoter de' ciocchi arsi</l>
<l>Surgono innumerabili faville,</l>
<l>Onde gli stolti sogliono agurarsi;</l></lg>
<lg>
<l>Risurger parve quindi più di mille</l>
<l>Luci, e salir quali assai e quai poco,</l>
<l>Sì come il sol, che l'accende, sortille;</l></lg>
<lg>
<l>E, quietata ciascuna in suo loco,</l>
<l>La testa e il collo d'un'aquila vidi</l>
<l>Rappresentare a quel distinto foco.</l></lg>
<lg>
<l>Quei che dipinge lì non ha chi il guidi,</l>
<l>Ma esso guida, e da lui si rammenta</l>
<l>Quella virtù ch'ei forma per li nidi;</l></lg>
<lg>
<l>L'altra beatitudo, che contenta</l>
<l>Pareva prima d'ingigliarsi all'emme,</l>
<l>Con poco moto seguitò la imprenta.</l></lg>
<lg>
<l>O dolce stella, quali e quante gemme</l>
<l>Mi dimostraron che nostra giustizia</l>
<l>Effetto sia del ciel che tu ingemme!</l></lg>
<lg>
<l>Perch'io prego la mente, in che s'inizia</l>
<l>Tuo moto e tua virtute, che rimiri</l>
<l>Ond'esce il fumo che il tuo raggio vizia;</l></lg>
<lg>
<l>Sì ch'un'altra fiata omai s'adiri</l>
<l>Del comperare e vender dentro al templo,</l>
<l>Che si murò di segni e di martìri.</l></lg>
<lg>
<l>O milizia del ciel, cu' io contemplo,</l>
<l>Adora per color che sono in terra</l>
<l>Tutti sviati dietro al malo esemplo.</l></lg>
<lg>
<l>Già si solea con le spade far guerra;</l>
<l>Ma or si fa togliendo or qui or quivi</l>
<l>Lo pan che il pio padre a nessun serra:</l></lg>
<lg>
<l>Ma tu che, sol per cancellare, scrivi,</l>
<l>Pensa che Pietro e Paolo, che moriro</l>
<l>Per la vigna che guasti, ancor son vivi.</l></lg>
<lg>
<l>Ben puoi tu dire: Io ho fermo il disiro</l>
<l>Sì a colui che volle viver solo,</l>
<l>E che per salti fu tratto a martiro,</l></lg>
<lg>
<l>Ch'io non conosco il Pescator nè Polo.</l></lg></div3>
<div3 n="Introduzione">
<p>In questo capitolo tocca l'autore sei cose. La prima, seguendo suo poema, descrive la bellezza di Beatrice. La seconda nomina le anime beate che sono nel pianeto di Marte, che furono in prima vita di grande fama. La terza poetando entra nel pianeto di Iupiter. La quarta descrive lo esercizio delle alme beate che elli trovò in Iupiter. La quinta fa una aquila di quelle alme beate. La sesta ed ultima redargue quelli pastori, che vietano lo dritto reggimento secolare.</p>
<p>E così compie suo capitolo.</p>
<p>Alla prima è da sapere che, sì come più volte è stato detto, quanto l'anima s'avvicina più al suo Creatore cotanto prende più della sua gloria e feconditade; e però quanto s'accende più, tanto Beatrice più si chiarisce e diviene più bella, e così l'anime, che trovano, sono di più eccellente beatitudine. Or la schiarità di Beatrice per allegoria hae a significare scienzia di teologia, che quanto ragiona più vicino della prima ragione, tanto è più chiara e adempie più ogni intelletto nostro.</p>
<p>Alla seconda cosa si è da sapere che, sì com'è detto, l'autore pone in Marte quelle alme beate, che per battaglie contra infedeli meritonno vita eterna, e recita di quelli del vecchio testamento che per sostenere lo popolo di Dio molto fenno in arme, e simile recita di quelli del nuovo, che per la fede cristiana si misono a pugnare e fenno di sì gloriosi, vittoriosi, e magnifici fatti, ch'ogni parlatura sarebbe poca, e così essa materia sarebbe grossa ad ogni compilazione o trattato.</p>
<p>Alla terza cosa si è da sapere che 'l pianeto di Iupiter <emph>immediate</emph> si è sopra Marte, e però ascendendo entrò in esso, e perchè Iupiter è di complessione calda e umida, che è differente a Marte, sì lo fece la natura differente in colore ch'ello non è così rosso come Marte, ma tragge più al bianco sì come scrive Alcabizio nella Differenza del suo Introduttorio. Or sì come Albumazar nello Introduttorio maggiore pone Iupiter esser significatore di regi, principi, e baroni, li quali hanno a reggere li popoli, così l'autore pone in questo pianeto di Iupiter quelle alme che ebbero nella prima vita la sopradetta condizione, li quali amonno tanto la giustizia nelli suoi reggimenti e dominii, quanto fue bisogno ad essere nella seconda vita familiare di giusto Creatore.</p>
<p>La quarta cosa che tocca si è come lo esercito di quelle alme manifestavano loro condizione, ponendo ch'elli figuravano, come appare nel testo e sua esposizione, queste parole di Salamone nel libro della Sapienzia: <emph>Diligite iustitiam vos qui indicatis terram</emph>; quasi a dire: per tale dilezione noi siamo in questa gloria e trionfo.</p>
<p>Alla quinta cosa si è da sapere che l'autore fa fare di quelle alme una aquila, a dimostrare come quello si è lo principale segno della monarchia mondana, e come colui che giustamente è eletto a tale ufficio, è unico signore sopra tutti li altri, e da lui dipendono poi tutte le prelazioni temporali, che sì come nell'uomo è una essenzia che è di ragione dominatrice, cioè l'anima, così nel maggior mondo dee essere una signoria temporale, la quale dee essere regola a tutti li umani atti, che partegnano a temporale giurisdizione. Or trovò l'autore questo modo di fare una immagine di tutti, perciò che se avesse posto di ciascuno re singolare trattato, troppo sarebbe lungo e diffuso suo sermone sì che parlando in singolaritade alla detta immagine, e udendo in singolarità sua risposta, era lo senso plurale, sì come immagine costituita di più alme, sì come apparirà nel seguente capitolo.</p>
<p>Alla redarguizione che fa l'autore nella sesta cosa che tocca apparirà nel testo esposto</p></div3>
<div3><head>vv. 1-3</head>
<p>Messer Cacciaguida avea preso silenzio.</p>
<p><add resp="ed">2</add> <emph>Ed io gustava</emph>, cioè io Dante ripensava il mio esilio e alla vendetta che ne doveva seguire</p></div3>
<div3><head>vv. 4-6</head>
<p><add resp="ed">4</add> <emph>E quella donna</emph>, cioè Beatrice.</p>
<p><add resp="ed">5</add> <emph>Pensa ch'io sono</emph>, cioè a Iupiter il quale regge giusto e torna con giustizia il torto al dritto</p></div3>
<div3><head>vv. 10-12</head>
<p>Cioè che tanta bellezza non si può rammemorare</p></div3>
<div3><head>vv. 13-15</head>
<p>Cioè che stando in tal contemplazione s'acquista alcuna beatitudine</p></div3>
<div3><head>vv. 16-18</head>
<p>Quasi a dire: la riflessione delli divini radii, che a me venia dagli occhi tanto mi contentavano quanto io dico</p></div3>
<div3><head>vv. 22-24</head>
<p>Cioè che molte fiate uno affetto cioè desiderio tolle sì tutta l'anima, ch'altro non adovra che a quella, e allora per segni esteriori appare tale affetto, sì come avviene per una allegrezza che l'uomo verrà tutto smorto, e simili</p></div3>
<div3><head>vv. 25-27</head>
<p>Cioè per segni esteriori io m'avvidi che messer Cacciaguida preditto mi volea ragionare ancora</p></div3>
<div3><head>vv. 28-30</head>
<p><add resp="ed">28</add> Nota che Marte si è lo quinto pianeto numerando, com'è detto, secondo l'ordine sopradetto.</p>
<p><add resp="ed">29</add> Cioè del Paradiso che è glorioso dal sommo Creatore.</p>
<p><add resp="ed">30</add> Cioè che è eterno senza fine <emph>ut</emph> in Simbolo: <emph>Cuius regni non erit finis</emph></p></div3>
<div3><head>vv. 31-33</head>
<p>Chiaro appare come in prima vita furono di gran voce.</p>
<p><add resp="ed">33</add> <emph>Opima</emph>, cioè grassa e piena</p></div3>
<div3><head>vv. 37-39</head>
<p><add resp="ed">37</add> <emph>Lume tratto</emph>, cioè folgorando o scintillando.</p>
<p><add resp="ed">38</add> <emph>Iosuè</emph>, fue quello che succedette a Moises in essere duca del popolo d'Israel, e quello condusse in terra di promissione mediante di grandi battaglie, sì come appare nello libro di Iosuè nella Bibbia conscritto</p></div3>
<div3><head>vv. 40-42</head>
<p>Questo fue Giuda cognominato Maccabeo, il quale per lo popolo d'Israel fue molto combattente, e liberollo sì dalla subiezione d'Antioco re del mondo, come eziandio da altri principi e collegii, li quali voleano oltraggiar lo popolo di Dio o d'Israel, sì come appare in lo libro dei Maccabei conscritto nella Bibbia.</p>
<p><add resp="ed">42</add> <emph>Era ferza</emph>, custoditrice.</p>
<p><emph>Paleo</emph>, cioè del trionfo</p></div3>
<div3><head>vv. 43-45</head>
<p>Questo fue imperadore di Roma e molto pugnò per la fede contra i Saracini ed eretici Longobardi</p></div3>
<div3><head>vv. 46-48</head>
<p><add resp="ed">46</add> <emph>Poscia trasse</emph>. Questi furono sì li pugnatori per la fede cristiana.</p>
<p><add resp="ed">47</add> <emph>E il duca</emph>. Questi fue Gottifredo di Buglione, del quale fue fatta menzione nel IV capitolo dello Inferno.</p>
<p><add resp="ed">48</add> <emph>Roberto</emph>, similemente fue trionfatore nelli duelli assunti per la ditta fede</p></div3>
<div3><head>vv. 49-51</head>
<p>Cioè lo detto messer Cacciaguida</p></div3>
<div3><head>v. 53</head>
<p><emph>Il mio dovere</emph>, cioè suo affare</p></div3>
<div3><head>vv. 55-57</head>
<p><emph>E vidi le sue</emph>, cioè perchè ascendea al pianeto di Iupiter.</p>
<p><add resp="ed">57</add> <emph>L'ultimo solere</emph>, cioè ogni supremo grado di lucidezza che fino a lìe s'avesse dimostrata</p></div3>
<div3><head>vv. 58-63</head>
<p>Qui descrive come sua virtude era ampliata e fatta maggiore sì come ascendendo mostrava, sì come lo intelletto studiando, intende d'intendere, e in maggior sottilità si conosce di die in die.</p>
<p><add resp="ed">62</add> <emph>Cresciuto l'arco</emph>, imperquello che lo cielo di Marte è contenuto da quello di Iupiter</p></div3>
<div3><head>vv. 64-69</head>
<p>Qui adduce uno esemplo a descrivere come si cambiò il colore di Marte a Iupiter, e dice sì come in poco tempo cioè in istanti, lo volto della donna arrossita per alcuna vergogna s'imbianca, quasi dica che poco tempo femmina dura in vergogna ne' suoi segni esteriori, in così poco tempo negli occhi suoi apparve lo cambiamento predetto.</p>
<p><add resp="ed">69</add> <emph>Sesta</emph>, cioè che Iupiter è sesto pianeto secondo lo connumerare predetto</p></div3>
<div3><head>v. 72</head>
<p><emph>Nostra favella</emph>, cioè per nostre lettere</p></div3>
<div3><head>vv. 73-78</head>
<p>Qui esemplifica che sì come li augelli che sono levati d'alcuna rivera vanno o mutano luogo per trovare loro pasture, e fanno in tale volito diverse figure, sì come appare nelle grue, così quelle alme che erano in Iupiter cantando facevano figurazione di lettere che diceano: <emph>Diligite iustitiam vos qui iudicatis terram</emph>, sì che in prima facevano <emph>D</emph> poi <emph>I</emph>, poi <emph>L</emph>, poi <emph>I</emph>, poi <emph>G</emph>, poi <emph>I</emph>, poi <emph>T</emph>, poi <emph>E</emph>, ed acquetavansi ad ogni parola, e così descrivevano e le sillabe e le dizioni delle sopradette orazioni</p></div3>
<div3><head>vv. 82-87</head>
<p><emph>O divina Pegasea</emph>. Qui fa invocazione a Pallas o Minerva sì come usavano li poeti di fare, acciò che suo intelletto fosse adatto ad intendere, e la parlatura a palesare, che li doni grazia ch'el possa tali figure intendere e palesare la parlatura nelli suoi versi; la qual Pegasea Pallas o Minerva hae per allegoria a significare la misericordia di Dio, lo quale si piega ad ogni giusta orazione</p></div3>
<div3><head>vv. 88-90</head>
<p>Cioè che la sopradetta orazione, cioè <emph>Diligite</emph> etc. si consiste in XXXV lettere tra vocali e consonanti, come tosto appare a chi le vuole considerare e numerare</p></div3>
<div3><head>vv. 91-93</head>
<p><add resp="ed">91</add> <emph>Diligite. Diligite</emph> si è verbo, ed è <emph>modi imperativi</emph>; <emph>iustitiam</emph> si è <emph>nomen</emph> ed è <emph>casus accusativi</emph>.</p>
<p><add resp="ed">93</add> <emph>Qui iudicatis</emph>, cioè questi nomi o verbo furono ultimi nella predetta orazione e figurazione</p></div3>
<div3><head>vv. 94-96</head>
<p><add resp="ed">94</add> <emph>Poscia nell'M</emph>, cioè nell'ultima lettera del <emph>terram</emph>, che è <emph>m</emph>, ed è lo quinto vocabolo della predetta orazione.</p>
<p><add resp="ed">95</add> Cioè che esse alme facevano nel corpo di Iove uno <emph>m</emph> e così Iove avea colore d'ariento, e lo predetto <emph>m</emph>, avea colore d'oro</p></div3>
<div3><head>vv. 97-99</head>
<p>Chiaro appare come quelle novelle alme si sopramiseno allo <emph>m</emph>, di sovra, come appare quie, e facevano quasi un giglio</p></div3>
<div3><head>vv. 100-108</head>
<p><emph>Poi come</emph>. Qui adduce per esemplo che sì come molte volte i stolti stando apresso il fuoco, fregano su l'arso de' ciocchi per la quale fricazione molte faville apparno, od elli s'agurano dicendo: cotanti agnelli, cotanti porcelli, cotante migliaia ai fiorini d'oro, e così passano tempo, così altre alme scesero sopra l'<emph>m</emph> facendo fra sè grande meschiata fenno di sè lo capo e lo collo d'una aquila, sì come appare quie</p></div3>
<div3><head>v. 109</head>
<p><emph>Quel che</emph>, cioè lo Creatore</p></div3>
<div3><head>v. 111</head>
<p><emph>Quella virtù</emph>, cioè l'ordine naturale</p></div3>
<div3><head>vv. 112-114</head>
<p><emph>L'altra beatitudo</emph>, cioè le prime che sceseno sopra l'<emph>m</emph> seguitonno la imprenta, cioè la divina imprentazione, e formaro tutte una immagine d'aquila</p></div3>
<div3><head>vv. 118-120</head>
<p>Qui prega l'autore Cristo che proveggia a quella gente che è vietato nel mondo lo giusto reggimento.</p>
<p><add resp="ed">120</add> <emph>Che il tuo raggio</emph>, cioè che impedisce li reggimenti secolari</p></div3>
<div3><head>vv. 121-126</head>
<p><add resp="ed">121</add> <emph>Sì che un'altra</emph>, cioè come Cristo espulse del tempio in Ierusalem quelli che si mischiavano nelli esercizii secolari, com'è scritto in Matteo.</p>
<p><add resp="ed">123</add> Qui intende l'autore lo tempio figurare la Chiesa, e perchè la Chiesa si è murata, cioè affigurata per lo sangue di Cristo e delli marteri, sì dice che si <emph>murò di sangue</emph> etc. quasi a dire: li pastori che la bruttano e mischiano colli secolari esercizii se avesseno rispetto alcuno al costo de' suoi muri e a quelli pensassono, elli non imbrigherebbeno lo secolare reggimento; e però soggiunge pregando la milizia del cielo che adori al Creatore per quelli che sono in prima vita li quali sono sviati dalla dritta semita, perchè vanno dritto a quello esemplo che prendeno o dalli mali pastori</p></div3>
<div3><head>vv. 127-129</head>
<p>Qui palesa lo malo esemplo, cioè che tolno al prossimo la grazia che dona li sacramenti escomunicandolo e privandolo delli detti sacramenti, li quali ne sono dati per quello primo padre che sè medesmo ne diè senza alcuno pregio, sì com'è detto: <emph>Gratis accepistis, gratia date</emph> etc. Onde veggendo lo peculio del pastore così iniquo che procede averso lo prossimo, non cognoscendo più va dritto a tale esemplo, e però ha bisogno d'orazione a quello che soccorse collo suo sangue benedetto</p></div3>
<div3><head>vv. 130-132</head>
<p>Cioè tu cherico o pastore che solo scomunichi per toller poi denari e cancellare tale ragione.</p>
<p><add resp="ed">131</add> Cioè considera che li primi pastori sono apresso lo Creatore, li quali si poseno a morte per la vigna, cioè per la Chiesa, la quale tu simonizzando guasti; e però è da credere che gliene pesa, e salli rio e domandano e chiedon vendetta</p></div3>
<div3><head>vv. 133-136</head>
<p>Qui dice l'autore: tu mi puoi ben fare tale risposta: io non penso a ciò ch'io so' disposto, ed hoe lo core a colui che volse viver solo, sì che io oblìo lo pescatore, cioè santo Piero e santo Paolo.</p>
<p><add resp="ed">134</add> <emph>Sì a colui</emph>. Di costui si sono tre opinioni che fosse lo intendimento dello autore: l'una si è che l'autore lo ponesse essere lo demonio, imperquello che quando peccò non volse cognoscere sua vita nè gloria dal Creatore, ma da sè medesmo, e però ch'ello non volse quella compagnia, senza la quale non si può avere essere, cioè del Creatore, e però dice: <emph>Che volle viver solo, e che per salti</emph>, cioè che fue espulso al suo martirio che è lo Inferno per quello salto che la giustizia di Dio li fe' misurare, cioè dal cielo al centro della terra. La seconda opinione si è che l'autore lo ponesse per Simon Mago, lo quale per sua arroganzia credette comprare da san Piero e da santo Paolo la grazia dello Spirito Santo a denari, e così non volendo tenerla da Cristo, ma da sè stesso credette e volle vivere solo. Sì come si hae nelli Atti delli apostoli lo ditto Simone si fe' portare dalli demonii in aiere, e per orazione delli detti due apostoli fue tratto allo Inferno cadendo a terra: sì che per tale salto fue tratto al suo martirio. Or perchè questo Simon Mago volse ad esemplo comprare le spirituali grazie, intende l'autore secondo questa opinione che questi pastori che la vendeno a denari hanno lo cuore a lui e non a quelli Piero e Paolo che la davano per grazia. La terza opinione si è che questo che volse viver solo fosse intendimento dello autore essere Sardanapalo, lo quale fue re d'oriente. Era costui un uomo solitario, il quale non voleva veder nullo uomo, ma continuo stava serrato in camera, e qui tutte quelle delettazioni sensitive che aver si possono per uomo, come mangiare e bere e cose veneree, tutte l'avea, ed era tanto disposto a questo che avea in dimenticanza lo suo reggimento; onde li suoi sudditi veggendo lo suo re essere di tale condizione corseno ad arme con furore al palazzo di costui; costui, temendo, volle scampare da una finestra e cadde giuso, onde fue tutto tagliato.</p>
<p>Or vuole dire lo esemplo: tu chierico o pastore hai tanto lo cuore alle dilettazioni sardanapale, che tu non curi se la vigna si guasti, la quale, com'è detto di sopra, <emph>tosto imbianca se 'l vignaio è reo</emph>.</p>
<p>E qui termina la intenzione dello autore del XVIII capitolo.</p></div3></div2>

<div2><head>XIX</head>

<div3 n="Versi">
<lg>
<l>Parea dinanzi a me con l'ale aperte</l>
<l>La bella image, che, nel dolce frui,</l>
<l>Liete faceva l'anime conserte.</l></lg>
<lg>
<l>Parea ciascuna rubinetto, in cui</l>
<l>Raggio di sole ardesse sì acceso,</l>
<l>Che ne' miei occhi rifrangesse lui.</l></lg>
<lg>
<l>E quel che mi convien ritrar testeso,</l>
<l>Non portò voce mai, nè scrisse inchiostro,</l>
<l>Nè fu per fantasia giammai compreso;</l></lg>
<lg>
<l>Ch'io vidi, ed anche udi' parlar lo rostro,</l>
<l>E sonar nella voce ed Io e Mio,</l>
<l>Quand'era nel concetto Noi e Nostro.</l></lg>
<lg>
<l>E cominciò: Per esser giusto e pio</l>
<l>Son io qui esaltato a quella gloria,</l>
<l>Che non si lascia vincere a disio;</l></lg>
<lg>
<l>Ed in terra lasciai la mia memoria</l>
<l>Sì fatta, che le genti lì malvage</l>
<l>Commendan lei, ma non seguon la storia.</l></lg>
<lg>
<l>Così un sol calor di molte brage</l>
<l>Si fa sentir, come di molti amori</l>
<l>Usciva solo un suon di quella image;</l></lg>
<lg>
<l>Ond'io appresso: O perpetui fiori</l>
<l>Dell'eterna letizia, che pur uno</l>
<l>Sentir mi fate tutti i vostri odori,</l></lg>
<lg>
<l>Solvetemi, spirando, il gran digiuno</l>
<l>Che lungamente m'ha tenuto in fame,</l>
<l>Non trovandoli in terra cibo alcuno.</l></lg>
<lg>
<l>Ben so io che, se in cielo altro reame</l>
<l>La divina giustizia fa suo specchio,</l>
<l>Il vostro non l'apprende con velame.</l></lg>
<lg>
<l>Sapete come attento io m'apparecchio</l>
<l>Ad ascoltar; sapete quale è quello</l>
<l>Dubbio, che m'è digiun cotanto vecchio.</l></lg>
<lg>
<l>Quasi falcone ch'esce del cappello,</l>
<l>Muove la testa, e coll'ali si plaude,</l>
<l>Voglia mostrando, e facendosi bello,</l></lg>
<lg>
<l>Vid'io farsi quel segno, che di laude</l>
<l>Della divina grazia era contesto,</l>
<l>Con canti, quai si sa chi lassù gaude.</l></lg>
<lg>
<l>Poi cominciò: Colui che volse il sesto</l>
<l>Allo stremo del mondo, e dentro ad esso</l>
<l>Distinse tanto occulto e manifesto,</l></lg>
<lg>
<l>Non poteo suo valor sì fare impresso</l>
<l>In tutto l'universo, che il suo verbo</l>
<l>Non rimanesse infinito eccesso.</l></lg>
<lg>
<l>E ciò fa certo che il primo Superbo,</l>
<l>Che fu la somma d'ogni creatura,</l>
<l>Per non aspettar lume, cadde acerbo:</l></lg>
<lg>
<l>E quinci appar ch'ogni minor natura</l>
<l>È corto recettacolo a quel bene</l>
<l>Che non ha fine, e sè con sè misura.</l></lg>
<lg>
<l>Dunque nostra veduta, che conviene</l>
<l>Essere alcun de' raggi della mente</l>
<l>Di che tutte le cose son ripiene,</l></lg>
<lg>
<l>Non può di sua natura esser possente</l>
<l>Tanto, che suo principio non discerna</l>
<l>Molto di là, da quel ch'ell'è, parvente.</l></lg>
<lg>
<l>Però nella giustizia sempiterna</l>
<l>La vista che riceve il vostro mondo,</l>
<l>Com'occhio per lo mare, entro s'interna;</l></lg>
<lg>
<l>Che, benchè dalla proda veggia il fondo,</l>
<l>In pelago nol vede, e nondimeno</l>
<l>Egli è, ma cela lui l'esser profondo.</l></lg>
<lg>
<l>Lume non è, se non vien dal sereno</l>
<l>Che non si turba mai, anzi è tenebra</l>
<l>Od ombra della carne, o suo veleno.</l></lg>
<lg>
<l>Assai t'è mo aperta la latebra,</l>
<l>Che t'ascondeva la giustizia viva,</l>
<l>Di che facei question cotanto crebra;</l></lg>
<lg>
<l>Chè tu dicevi: Un uom nasce alla riva</l>
<l>Dell'Indo, e quivi non è chi ragioni</l>
<l>Di Cristo, nè chi legga, nè chi scriva;</l></lg>
<lg>
<l>E tutti i suoi voleri ed atti buoni</l>
<l>Sono, quanto ragione umana vede,</l>
<l>Senza peccato in vita od in sermoni.</l></lg>
<lg>
<l>Muore non battezzato e senza fede;</l>
<l>Ov'è questa giustizia che il condanna?</l>
<l>Ov'è la colpa sua, s'el non crede?</l></lg>
<lg>
<l>Or tu chi se', che vuoi sedere a scranna</l>
<l>Per giudicar di lungi mille miglia</l>
<l>Con la veduta corta d'una spanna?</l></lg>
<lg>
<l>Certo a colui che meco s'assottiglia,</l>
<l>Se la scrittura sovra voi non fosse,</l>
<l>Da dubitar sarebbe a maraviglia.</l></lg>
<lg>
<l>O terreni animali, o menti grosse,</l>
<l>La prima volontà, ch'è per sè buona,</l>
<l>Da sè, ch'è sommo ben, mai non si mosse.</l></lg>
<lg>
<l>Cotanto è giusto, quanto a lei consuona;</l>
<l>Nullo creato bene a sè la tira,</l>
<l>Ma essa, radiando, lui cagiona.</l></lg>
<lg>
<l>Quale sovr'esso il nido si rigira,</l>
<l>Poi che ha pasciuto la cicogna i figli,</l>
<l>E come quei ch'è pasto, la rimira;</l></lg>
<lg>
<l>Cotal si fece, e sì levai i cigli,</l>
<l>La benedetta immagine, che l'ali</l>
<l>Movea sospinte da tanti consigli.</l></lg>
<lg>
<l>Roteando cantava, e dicea: Quali</l>
<l>Son le mie note a te che non le intendi,</l>
<l>Tal è il giudicio eterno a voi mortali.</l></lg>
<lg>
<l>Poi si quetaro quei lucenti incendi</l>
<l>Dello Spirito Santo ancor nel segno,</l>
<l>Che fe' i Romani al mondo reverendi,</l></lg>
<lg>
<l>Esso ricominciò: A questo regno</l>
<l>Non salì mai chi non credette in CRISTO</l>
<l>Nè pria, nè poi che il si chiavasse al legno.</l></lg>
<lg>
<l>Ma vedi, molti gridan CRISTO, CRISTO,</l>
<l>Che saranno in giudicio assai men <emph>prope</emph></l>
<l>A lui, che tal che non conobbe CRISTO;</l></lg>
<lg>
<l>E tai cristiani dannerà l'Etiope,</l>
<l>Quando si partiranno i duo collegi,</l>
<l>L'uno in eterno ricco, e l'altro inope.</l></lg>
<lg>
<l>Che potran dir li Persi ai vostri regi,</l>
<l>Com'e' vedranno quel volume aperto,</l>
<l>Nel qual si scrivon tutti suoi dispregi?</l></lg>
<lg>
<l>Lì si vedrà tra l'opere d'Alberto</l>
<l>Quella che tosto moverà la penna,</l>
<l>Perchè il regno di Praga fia deserto.</l></lg>
<lg>
<l>Lì si vedrà il duol che sopra Senna</l>
<l>Induce, falseggiando la moneta,</l>
<l>Quei che morrà di colpo di cotenna.</l></lg>
<lg>
<l>Lì si vedrà la superbia ch'asseta,</l>
<l>Che fa lo Scotto e l'Inghilese folle</l>
<l>Sì, che non può soffrir dentro a sua meta.</l></lg>
<lg>
<l>Vedrassi la lussuria e il viver molle</l>
<l>Di quel di Spagna, e di quel di Buemme,</l>
<l>Che mai valor non conobbe, nè volle.</l></lg>
<lg>
<l>Vedrassi al Ciotto di Gerusalemme</l>
<l>Segnata con un I la sua bontate,</l>
<l>Quando il contrario segnerà un emme.</l></lg>
<lg>
<l>Vedrassi l'avarizia e la viltate</l>
<l>Di quel che guarda l'Isola del fuoco,</l>
<l>Ove Anchise finì la lunga etate;</l></lg>
<lg>
<l>E, a dare ad intender quanto è poco,</l>
<l>La sua scrittura fien lettere mozze,</l>
<l>Che noteranno molto in parvo loco.</l></lg>
<lg>
<l>E parranno a ciascun l'opere sozze</l>
<l>Del barba e del fratel, che tanto egregia</l>
<l>Nazione, e duo corone han fatte bozze.</l></lg>
<lg>
<l>E quel di Portogallo e di Norvegia</l>
<l>Lì si conosceranno, e quel di Rascia</l>
<l>Che mal ha visto il conio di Vinegia.</l></lg>
<lg>
<l>O beata Ungheria, se non si lascia</l>
<l>Più malmenare! E beata Navarra,</l>
<l>Se s'armasse del monte che la fascia!</l></lg>
<lg>
<l>E creder dee ciascun che già, per arra</l>
<l>Di questo, Nicosia e Famagosta</l>
<l>Per la lor bestia si lamenti e garra,</l></lg>
<lg>
<l>Che dal fianco dell'altre non si scosta.</l></lg></div3>
<div3 n="Introduzione">
<p>In questo capitolo fa l'autore quattro cose. In prima introduce la preditta aquila a parlare e manifestare di che spiriti ella è composta. La seconda domanda l'autore soluzione ad uno dubbio alla ditta aquila senza esprimere lo titolo della quistione. La terza alla detta aquila fa assolvere lo dubbio ed esprimere l'aquila preditta lo titolo della questione; poi soggiunge alcune universali che fanno allo assoluzione. La quarta redargue la viziosa vita de' regi moderni che hanno al presente li reami per mano.</p>
<p>La prima appariràe nella esposizione del testo.</p>
<p>Alla seconda cosa si è da sapere che 'l dubbio al quale domanda l'autore assoluzione, dopo alcuna persuasione all'aquila si è uno uomo nascerà in India, e crescerà costumato e virtudioso secondo ogni vertude che l'uomo puote acquistare per suoi naturali; serà in tale parte del mondo che non udirà di Cristo nè saprà s'ello fue mai al mondo, nè eziandio saprà li articoli della fede, nè li sacramenti, morràe così infedele; addomanda la questione: qual'è quella giustizia di Dio che 'l condanni? quasi a dire: Io veggio bene qual'è la giustizia che condanna lo infedele, lo quale ode predicare lo Evangelio e a cui sarebbe ministrato lo sacramento del battesimo s'ello lo volesse; ma di costui che è così vertudioso secondo che umanità per suoi naturali può dare è la scurezza che fa lo dubbio. Lo quale dubbio importa tre questioni; l'una si è se l'uomo per suoi naturali può acquistare beatitudine, che è vita eterna, l'altra si è s'elli è di necessitade alla salute umana li sacramenti della Chiesa, la terza si è se la ignoranzia escusa lo peccato. Veduto queste tre quistioni, chiaro apparirà quale è la giustizia che condanna quello uomo preditto nato al mondo così condizionato.</p>
<p>Alla prima questione, sì come più fiate abbiamo detto, si è da sapere che l'uomo per le sue virtudi naturali non può acquistare vita eterna, che sì come dice lo Filosofo nel primo della Metafisica e nell'ultimo della <emph>Posteriora: Principia scientiarum speculativarum sunt per sensum accepta</emph>; e chiaro è che ogni scienzia consiste nella forza de' suoi principii. Or la scienzia speculativa si è la più eccelsa vertù dell'anima, la quale si acquisterà com'è detto; chiaro appare ch'ella non può attingere alla cognizione perfetta, che è la visione della divina essenzia; e santo Giovanni scrive, capitolo XVII: <emph>Haec est vita aeterna ut cognoscant te Deum verum</emph> etc. Ancora scrive santo Paolo, prima <emph>ad Corinthios</emph>, II: <emph>Oculus non vidit nec auris audit et in cor hominis non ascendit quae preparavit Deus diligentibus se</emph>. Sovra le quali parole dice Tommaso nella <emph>Prima Secundae</emph>, articolo 114, <emph>ad secundum</emph> in la Responsione: <emph>Et inde est quod nulla creatura est sufficiens causa actus meritorii vitae aeternae, nisi super addatur aliquid supernaturale divinum quod gratia dicitur</emph>. Ancora in libro <emph>De causis</emph>: - <emph>Naturalis cognitio cuiuslibet creaturae est secundum modum substantiae eius</emph>; le substanzie create sono manchevoli della visione della divina essenzia, la quale in infinito eccede ogni creatura; sì che chiaro appare che l'uomo non può per sè medesimo aggiungere a tale visione e cognizione eziandio se 'l fosse in istato d'innocenzia, come fue Adam innanzi che peccasse, molto maggiormente non può ello per sè acquistare vita eterna senza grazia di Dio essendo l'uomo col peccato originale. Veduto questo chiaro può apparere come ello è necessario li sacramenti della Chiesa, per li quali noi acquistiamo grazia dal Creatore, la quale ne mena a vita eterna colli quali sacramenti è necessario avere li articoli della fede imperquello che la fede, speranza, e caritade dispognono sì l'uomo che è abile a ricevere tale formazione come lo effetto o grazia che ne donano li sacramenti preditti, sì come dice l'Apostolo <emph>ad Romanos</emph>, XIV: - <emph>Omne quod non est ex fide peccatum est</emph>. E santo Augustino scrive sopra: <emph>Ubi deest cognitio veritatis, falsa est virtus etiam in bonis moribus</emph> etc.; e così appare la veritade della seconda questione. Vedute queste due, la terza si è chiara che quando l'uomo ignora quello che è necessario alla salute, che è tale ignoranzia lo peccato; onde l'Apostolo, primo <emph>ad Corinthios</emph>, XIV: - <emph>Si qui ignorat ignorabitur</emph>. E così appare che l'uomo è tenuto a non ignorare lo necessario alla sua salute, s'ello la ignora, tale sia d'esso, che pure la giustizia di Dio vuole quello necessario alla salute, e però sia disposto come vuole l'uomo, s'ello non ha quello, che è necessario alla salute che la giustizia di Dio non lo condanni.</p>
<p>Alla terza chiaro apparirà in lo testo esposto, la quale assoluzione si concorderà con le parole sopradette.</p>
<p>Alla quarta si è da sapere che la gloria, letizia e beatitudine che l'autore pone essere in quelle alme che furono in prima vita regi giusti e virtudiosi, sì lo fae redarguire li moderni regi, li quali come apparirà in la esposizione del testo sono viziosi ciascuno in singolare vizio</p></div3>
<div3><head>v. 2</head>
<p><emph>Nel dolce frui</emph>, come nel dolce letiziare</p></div3>
<div3><head>vv. 4-6</head>
<p><emph>Parea ciascuna</emph>. Qui esemplifica che sì come quando lo raggio del sole fiere sovra uno rubino, che li raggi rifrangono allo sperare, così li radii di quelle luci se ne rifrangeano nelli occhi dello autore, per la quale vista li era palesato di sua beatitudine</p></div3>
<div3><head>vv. 10-12</head>
<p>Cioè che l'aquila parlava in singolaritade e dicea: <emph>io</emph> e <emph>mio</emph>; quando parlo <emph>io</emph> era nel concetto <emph>noi</emph>, e parlò <emph>mio</emph>, <emph>nostro</emph></p></div3>
<div3><head>vv. 13-15</head>
<p>Cioè io fui al mondo giusto e pio, cioè misericordioso e 'l concetto sì era: noi fummo al mondo giusti e misericordiosi.</p>
<p><add resp="ed">15</add> <emph>Che non si lascia</emph>, cioè che trascende ogni desiderio</p></div3>
<div3><head>vv. 16-18</head>
<p>Cioè che misericordia e giustizia è laudata per li moderni regi ma non osservata</p></div3>
<div3><head>vv. 19-21</head>
<p><emph>Un sol</emph>. Qui descrive per esemplo che sì come di molte bragie si sente uno solo calore, così da quella moltitudine d'anime si sentia solo una singolar parlatura</p></div3>
<div3><head>vv. 22-24</head>
<p>Persuadendo domanda assoluzione allo suo dubbio</p></div3>
<div3><head>vv. 25-27</head>
<p><add resp="ed">25</add> <emph>Solvetemi</emph>, cioè assolvi me parlando. <emph>Il gran digiuno</emph>, cioè la voglia della assoluzione.</p>
<p><add resp="ed">27</add> Nota che l'autore intende che 'l suo dubbio non si porìa assolvere per ragione terrena, e perchè è sovra natura tale considerare e tale assoluzione, sì la domanda a quelli a cui la teologia è per cibo</p></div3>
<div3><head>vv. 28-30</head>
<p>Qui fece sua persuasione, quasi a dire: voi avete tal grado di beatitudine, che ben dicernete ogni veritade in Dio, che per creatura si possa apprendere</p></div3>
<div3><head>vv. 31-33</head>
<p>Qui manifesta l'autore sua buona disposiziose circa lo essere attento alla assoluzione del suo dubbio</p></div3>
<div3><head>vv. 34-39</head>
<p>Esemplificando segue suo poema.</p>
<p><add resp="ed">35</add> <emph>Si plaude</emph>, cioè si sbatte.</p>
<p><add resp="ed">37</add> <emph>Vid'io farsi</emph>, cioè quella aquila.</p>
<p><add resp="ed">38</add> <emph>Era contesto</emph>, cioè ordinato in canto</p></div3>
<div3><head>v. 40</head>
<p><emph>Poi cominciò</emph>, cioè Dio creatore</p></div3>
<div3><head>v. 42</head>
<p><emph>Distinse tanto</emph>, cioè in le creature</p></div3>
<div3><head>vv. 43-45</head>
<p>Perchè nulla creatura può comprendere suo Creatore com'è ditto</p></div3>
<div3><head>vv. 46-48</head>
<p>Cioè Lucifero, che fue soprana creatura, non lo potèo comprendere, anzi credette assomigliarseli, tanta ignoranzia fue in lui con superbia mista!</p></div3>

<div3><head>vv. 49-51</head>
<p>Cioè che ogni natura creata è fatta da Dio, ed ello è mensura di sè medesimo, sì come scriveno li Filosofi: <emph>Deus est mensura sibi ipsi</emph> etc</p></div3>
<div3><head>vv. 52-54</head>
<p>Cioè che la veduta di quelle alme è fino a uno certo termine dopo la quale via molto in làe si è molto a comprendere.</p>
<p><add resp="ed">53</add> <emph>Alcun de' raggi</emph>, cioè alcuna particella della gloria di Dio, la quale è quella che adempie ogni cosa</p></div3>
<div3><head>vv. 58-63</head>
<p><emph>Però nella giustizia</emph>, cioè quanto noi situati in Iupiter possiamo vedere simile lo modo che l'occhio s'interna nel mare, che avvegnachè apresso lo detto veggia lo fondo, ello non lo vede nel mezzo tanto lungi quanto si può estendere sua veduta</p></div3>
<div3><head>vv. 64-66</head>
<p>Or dice l'aquila per quello che noi ne possiamo comprendere sappi che lume, cioè cognizione, nè veduta non è s'ella non discende da quel Signore sereno, cioè chiaro, che non si turba mai, cioè Dio; o se d'altronde descendesse non sarebbe lume, ma tenebria, sì come sono le scienzie umane, e soggiunge <emph>od ombra</emph> etc. E così le sensitive cognizioni o visioni sono in tenebria, e vèneno dal verace lume. Onde si può conchiudere, ed è l'assoluzione del dubbio, che senza quello lume, che è la grazia conferita a noi per li articoli della fede e sacramenti della Chiesa, è impossibile all'uomo salvarsi. E questo vuole la giustizia. Se Dio per sua misericordia altro modo volesse tenere alla salute umana, altro modo potrebbe fare sì come onnipotente, la quale creò di niente lo mondo, e molti già chiamò a sè, che erano in mala disposizione, sì come fae santo Paolo, il quale era grande persecutore de' Cristiani. La quale misericordia non contradirebbe mo alla sua giustizia, imperquello che sì giustizia come misericordia, che Dio abbia averso la natura umana e tutte le altre creature, tutto è pure misericordia e benivolenzia, che nulla creatura è che abbia essere se non da lui</p></div3>
<div3><head>vv. 67-69</head>
<p>Chiaro appare come l'aquila palesò lo titolo della questione.</p>
<p><add resp="ed">67</add> <emph>La latebra</emph>, cioè le labbra, quasi dica larga parlatura.</p>
<p><add resp="ed">69</add> <emph>Crebra</emph>, cioè oscura o grave</p></div3>
<div3><head>v. 71</head>
<p><emph>Dell'Indo</emph>, cioè d'India</p></div3>
<div3><head>vv. 73-75</head>
<p>Cioè sia in stato di perfetta naturalitade, lo quale si può considerare in due modi, o in stato di innocenzia come fue Adam innanzi 'l peccato, o in stato sottoposto al peccato, se in stato d'innocenzia, detto è come senza grazia l'uomo non può acquistare vita eterna; se in stato sottoposto al peccato chiaro appare che li è bisogno aida</p></div3>
<div3><head>vv. 76-78</head>
<p>Chiaro appare per la necessità della fede e delli sacramenti che avemo</p></div3>
<div3><head>vv. 79-84</head>
<p>Quasi a dire: perchè queste ragioni eccedano la cognizione umana, tale è all'uomo a volerle considerare come a uno, che abbia sì ingrossata la virtù visiva, che non possa apprendere specia visiva più lontana in spazio d'una spanna e per quella virtù visiva voglia giudicare e sì apprendere specia lontana mille miglia, e quasi a dire: stolte; e però soggiunge: <emph>Certo a colui</emph>, cioè colui che crede tale vedere per sè medesimo si è tale stolto.</p>
<p><add resp="ed">83</add> Lo costrutto comincia: <emph>o terreni animali, o menti grosse</emph>, se la Scrittura sovra voi non fosse, voi avreste cagione di dubitare e di meravigliare, ma voi avete la Scrittura del vecchio testamento e del nuovo, <emph>supple</emph>: che dichiara tutto</p></div3>
<div3><head>vv. 85-90</head>
<p>Cioè Dio giusto e misericordioso, lo quale mai non fue ingiusto, nè non piega ad alcuna creatura, ma esse hanno da lui lo essere per sua misericordia e pietà</p></div3>
<div3><head>vv. 91-93</head>
<p>Segue il poema descrivendo l'atto dell'aquila come appare</p></div3>
<div3><head>v. 96</head>
<p><emph>Da tanti consigli</emph>, cioè da tante alme quante erano nella detta aquila</p></div3>
<div3><head>vv. 97-99</head>
<p><emph>E dicea</emph>, cioè che tali ragioni non bene s'intendono colle naturali condizioni, imperquello che noi l'abbiamo per fede, delle quali cose non avrebbeno merito di fede se noi potessimo un poco con nostra ragione conchiudere, sì come dice l'Apostolo: <emph>Fides non habet meritum ubi humana ratio praebeat argumentum</emph> etc</p></div3>
<div3><head>vv. 100-102</head>
<p><emph>Poi si quetaro</emph>, segue il poema.</p>
<p><add resp="ed">101</add> <emph>Nel segno</emph>, cioè l'aquila.</p>
<p><add resp="ed">102</add> Com'è ditto nel VI di questa parte</p></div3>
<div3><head>vv. 103-105</head>
<p><add resp="ed">103</add> <emph>Esso ricominciò</emph>, cioè esso segno. <emph>A questo regno</emph>, cioè in Paradiso.</p>
<p><add resp="ed">105</add> <emph>Nè pria</emph>. Sì come li profeti. <emph>Nè poi</emph>, cioè li cristiani</p></div3>
<div3><head>vv. 106-108</head>
<p>Cioè che molti cristiani sono sì peccatori che seranno più vicini al fondo dello Inferno che tale gentile, imperquello che Dio hae più per male quando uno fedele, a cui ello ha prestata tanta grazia ch'ello non ignora la dritta via di salvarsi, fa peccato, ch'ello non ha da uno altro a cui tal grazia non sia largita; sì che secondo la condizione del peccatore s'aggrava il peccato, come appare per Tommaso, <emph>Prima Secundae</emph>, questione 73, articolo decimo.</p>
<p><add resp="ed">107</add> <emph>Men prope</emph>. Sì com'è detto in la prima parte di questa Commedia intitolata INFERNO, quanto lo peccato è più grave, tanto lo luogo della pena è più vicino al centro, e più dilonga da Dio</p></div3>
<div3><head>vv. 109-111</head>
<p>Cioè che essi cristiani saranno dannati dalli Etiopi, cioè dalli infedeli in quanto avranno maggior pena d'essi</p></div3>
<div3><head>vv. 112-114</head>
<p>Quasi a dire: quelli di Persia biastemieranno, essendo in Inferno, quelli cristiani, li quali elli vederanno avere simile o maggior pena di loro, rimprocciando li suoi vizii e dicendoli: voi avevate cagioni più di noi di salvarvi, chè voi avevate in la prima vita le sante Scritture e chi vi predicava <emph>etc.</emph> E questo saranno quando lo libro sarà aperto, cioè la giustizia condannerà li buoni e li rei, nel quale libro si saranno scritti tutti li loro difetti</p></div3>
<div3><head>vv. 115-120</head>
<p>Cioè in quello libro si leggerà la malizia che ha usato Alberto duca d'Austerich per distruggere lo reame di Praga, cioè d'Allamagna. Praga è una mastra terra in Lamagna, e lì si batte quella moneta chiamato pragale.</p>
<p><add resp="ed">118</add> <emph>Lì si vedrà il duol</emph>, cioè l'inganno del re di Francia il quale più volte ha mutata moneta sempre falseggiandola. Si è uno fiume a Parigi.</p>
<p><add resp="ed">120</add> Qui predice la morte del detto rege</p></div3>
<div3><head>vv. 121-123</head>
<p>Cioè lo re d'Inghilterra e di Scozia, lo quale è sì pieno di superbia che vuole ogni suo vicino superchiare</p></div3>
<div3><head>vv. 124-126</head>
<p>La lussuria del re di Boemia nome Vincislao, il quale fu molto lussurioso.</p>
<p><add resp="ed">124</add> <emph>E 'l viver molle</emph>, cioè del re di Spagna, il quale non valse alla sua vita alcuna cosa</p></div3>
<div3><head>vv. 127-129</head>
<p><emph>Vedrassi al Ciotto</emph>, cioè al re Carlo Ciotto padre del re Roberto, che è re di Ierusalem e male la possedette.</p>
<p><add resp="ed">128</add> <emph>Segnata con un I</emph>, cioè per ognuna bontade malizie mille</p></div3>
<div3><head>vv. 130-132</head>
<p><add resp="ed">130</add> <emph>Vedrassi l'avarizia</emph>, cioè del re Federigo di Cicilia.</p>
<p><add resp="ed">131</add> <emph>L'isola del fuoco</emph>. Questa si è Cicilia, ed è appellata del fuoco per lo monte Vulcano.</p>
<p><add resp="ed">132</add> <emph>Ove Anchise</emph>. Questo fue padre di Eneas, il quale, sì come scrive Virgilio nello <emph>Eneidos</emph>, morì in Cicilia</p></div3>
<div3><head>vv. 133-135</head>
<p>Cioè che poca scrittura seconda quella del detto re Federigo e del figliuolo, ma rileva molto e in avarizia e in vilitade</p></div3>
<div3><head>vv. 136-138</head>
<p>Cioè al figliuolo di Federigo parrà scritto le opere del suo barba, cioè di don Iacomo re d'Aragona.</p>
<p><add resp="ed">137</add> <emph>E del fratel</emph>, cioè di don Federigo fratello del detto don Iacomo. <emph>Che tanto egregia</emph>, cioè che tanto fue virtudioso don Piero.</p>
<p><add resp="ed">138</add> <emph>E duo corone</emph>, cioè quella d'Aragona e quella di Cicilia. <emph>Bozze</emph>. Si è proprio frutto mostruoso, onde bozzacchioni sono li mostri delle susine o prugne</p></div3>
<div3><head>vv. 139-141</head>
<p><add resp="ed">139</add> <emph>Norvegia</emph>, cioè Norvech.</p>
<p><add resp="ed">140</add> <emph>E quel di Rascia</emph>, cioè che non fa la sua moneta, che par veneziana, così giusta come i Veneziani; e però dice: <emph>Che mal ha visto</emph></p></div3>
<div3><head>vv. 142-148</head>
<p><emph>O beata Ungaria</emph>. Qui tocca tutti li regi, come appare nel testo, sì di qui da mare, come di là, redarguendo ciascuno proprio vizio. E qui compie suo capitolo mostrando come quelli beati regi che in l'aquila li parlavano, redarguivano e biasmavano li moderni.</p></div3></div2>

<div2><head>XX</head>

<div3 n="Versi">
<lg>
<l>Quando colui che tutto il mondo alluma</l>
<l>Dell'emisperio nostro si discende,</l>
<l>Che il giorno d'ogni parte si consuma,</l></lg>
<lg>
<l>Lo ciel, che sol di lui prima s'accende,</l>
<l>Subitamente si rifà parvente</l>
<l>Per molte luci, in che una risplende.</l></lg>
<lg>
<l>E quest'atto del ciel mi venne a mente,</l>
<l>Come il segno del mondo e de' suoi duci</l>
<l>Nel benedetto rostro fu tacente;</l></lg>
<lg>
<l>Però che tutte quelle vive luci,</l>
<l>Vie più lucendo, cominciaron canti</l>
<l>Da mia memoria labili e caduci.</l></lg>
<lg>
<l>O dolce amor, che di riso t'ammanti,</l>
<l>Quanto parevi ardente in que' favilli,</l>
<l>Ch'aveano spirto sol di pensier santi!</l></lg>
<lg>
<l>Poscia che i cari e lucidi lapilli,</l>
<l>Ond'io vidi ingemmato il sesto lume,</l>
<l>Poser silenzio agli angelici squilli,</l></lg>
<lg>
<l>Udir mi parve un mormorar di fiume,</l>
<l>Che scende chiaro giù di pietra in pietra,</l>
<l>Mostrando l'ubertà del suo cacume.</l></lg>
<lg>
<l>E come suono al collo della cetra</l>
<l>Prende sua forma, e sì come al pertugio</l>
<l>Della sampogna vento che penetra,</l></lg>
<lg>
<l>Così, rimosso d'aspettare indugio,</l>
<l>Quel mormorar dell'aquila salissi</l>
<l>Su per lo collo, come fosse bugio.</l></lg>
<lg>
<l>Fecesi voce quivi, e quindi uscissi</l>
<l>Per lo suo becco in forma di parole,</l>
<l>Quali aspettava il cuore ov'io le scrissi.</l></lg>
<lg>
<l>La parte in me che vede e pate il sole</l>
<l>Nell'aquile mortali, incominciommi,</l>
<l>Or fisamente riguardar si vuole,</l></lg>
<lg>
<l>Perchè de' fuochi, ond'io figura fommi,</l>
<l>Quelli, onde l'occhio in testa mi scintilla,</l>
<l>E di tutti lor gradi son li sommi.</l></lg>
<lg>
<l>Colui che luce in mezzo per pupilla,</l>
<l>Fu il cantor dello Spirito Santo,</l>
<l>Che l'arca traslatò di villa in villa.</l></lg>
<lg>
<l>Ora conosce il merto del suo canto,</l>
<l>In quanto effetto fu del suo consiglio,</l>
<l>Per lo remunerar ch'è altrettanto.</l></lg>
<lg>
<l>De' cinque, che mi fan cerchio per ciglio,</l>
<l>Colui, che più al becco mi s'accosta,</l>
<l>La vedovella consolò del figlio.</l></lg>
<lg>
<l>Ora conosce quanto caro costa</l>
<l>Non seguir Cristo, per l'esperienza</l>
<l>Di questa dolce vita e dell'opposta.</l></lg>
<lg>
<l>E quel che segue in la circonferenza,</l>
<l>Di che ragiono, per l'arco superno,</l>
<l>Morte indugiò per vera penitenza.</l></lg>
<lg>
<l>Ora conosce che il giudicio eterno</l>
<l>Non si trasmuta, perchè degno preco</l>
<l>Fa crastino laggiù dell'odierno.</l></lg>
<lg>
<l>L'altro che segue, con le leggi, e meco,</l>
<l>Sotto buona intenzion che fe' mal frutto,</l>
<l>Per cedere al pastor si fece Greco.</l></lg>
<lg>
<l>Ora conosce come il mal, dedutto</l>
<l>Dal suo bene operar, non gli è nocivo,</l>
<l>Avvegna che sia il mondo indi distrutto.</l></lg>
<lg>
<l>E quel che vedi nell'arco declivo</l>
<l>Guiglielmo fu, cui quella terra plora</l>
<l>Che piange Carlo e Federigo vivo.</l></lg>
<lg>
<l>Ora conosce come s'innamora</l>
<l>Lo ciel del giusto rege, ed al sembiante</l>
<l>Del suo fulgore il fa vedere ancora.</l></lg>
<lg>
<l>Chi crederebbe giù nel mondo errante,</l>
<l>Che Rifeo Troiano in questo tondo</l>
<l>Fosse la quinta delle luci sante?</l></lg>
<lg>
<l>Ora conosce assai di quel che il mondo</l>
<l>Veder non può della divina grazia,</l>
<l>Benchè sua vista non discerna il fondo.</l></lg>
<lg>
<l>Qual lodoletta che in aere si spazia</l>
<l>Prima cantando, e poi tace contenta</l>
<l>Dell'ultima dolcezza che la sazia,</l></lg>
<lg>
<l>Tal mi sembiò l'immago della imprenta</l>
<l>Dell'eterno piacere, al cui disio</l>
<l>Ciascuna cosa, qual ell'è, diventa.</l></lg>
<lg>
<l>E avvegna ch'io fossi al dubbiar mio</l>
<l>Lì quasi vetro allo color che il veste,</l>
<l>Tempo aspettar tacendo non patìo;</l></lg>
<lg>
<l>Ma della bocca: Che cose son queste?</l>
<l>Mi pinse con la forza del suo peso;</l>
<l>Perch'io di corruscar vidi gran feste.</l></lg>
<lg>
<l>Poi appresso con l'occhio più acceso</l>
<l>Lo benedetto segno mi rispose,</l>
<l>Per non tenermi in ammirar sospeso:</l></lg>
<lg>
<l>Io veggio che tu credi queste cose,</l>
<l>Perch'io le dico, ma non vedi come;</l>
<l>Sì che, se son credute, sono ascose.</l></lg>
<lg>
<l>Fai come quei, che la cosa per nome</l>
<l>Apprende ben; ma la sua quiditate</l>
<l>Veder non puote, s'altri non la prome</l></lg>
<lg>
<l><emph>Regnum caelorum</emph> violenza pate</l>
<l>Da caldo amore, e da viva speranza,</l>
<l>Che vince la divina volontate;</l></lg>
<lg>
<l>Non a guisa che l'uomo all'uom sobranza,</l>
<l>Ma vince lei, perchè vuole esser vinta,</l>
<l>E vinta vince con sua beninanza.</l></lg>
<lg>
<l>La prima vita del ciglio e la quinta</l>
<l>Ti fa maravigliar, perchè ne vedi</l>
<l>La region degli angeli dipinta.</l></lg>
<lg>
<l>De' corpi suoi non uscir, come credi,</l>
<l>Gentili, ma cristiani, in ferma fede.</l>
<l>Quel de' passuri, e quel de' passi piedi;</l></lg>
<lg>
<l>Chè l'una dallo inferno, u' non si riede</l>
<l>Giammai a buon voler, tornò all'ossa,</l>
<l>E ciò di viva speme fu mercede;</l></lg>
<lg>
<l>Di viva speme, che mise sua possa</l>
<l>Ne' prieghi fatti a Dio per suscitarla,</l>
<l>Sì che potesse sua voglia esser mossa.</l></lg>
<lg>
<l>L'anima gloriosa, onde si parla,</l>
<l>Tornata nella carne in che fu poco,</l>
<l>Credette in lui che poteva aiutarla;</l></lg>
<lg>
<l>E credendo s'accese in tanto fuoco</l>
<l>Di vero amor, ch'alla morte seconda</l>
<l>Fu degna di venire a questo giuoco.</l></lg>
<lg>
<l>L'altra, per grazia che da sì profonda</l>
<l>Fontana stilla, che mai creatura</l>
<l>Non pinse l'occhio insino alla prim'onda,</l></lg>
<lg>
<l>Tutto suo amor laggiù pose a drittura;</l>
<l>Perchè di grazia in grazia Dio gli aperse</l>
<l>L'occhio alla nostra redenzion futura:</l></lg>
<lg>
<l>Onde credette in quella, e non sofferse</l>
<l>Da indi il puzzo più del paganesmo,</l>
<l>E riprendeane le genti perverse.</l></lg>
<lg>
<l>Quelle tre donne gli fur per battesmo,</l>
<l>Che tu vedesti dalla destra ruota;</l>
<l>Dinanzi al battezzar più d'un millesmo.</l></lg>
<lg>
<l>O predestinazion, quanto rimota</l>
<l>È la radice tua da quegli aspetti</l>
<l>Che la prima cagion non veggion <emph>tota</emph>!</l></lg>
<lg>
<l>E voi, mortali, tenetevi stretti</l>
<l>A giudicar; chè noi, che Dio vedemo,</l>
<l>Non conosciamo ancor tutti gli eletti;</l></lg>
<lg>
<l>Ed ènne dolce così fatto scemo,</l>
<l>Perchè il ben nostro in questo ben s'affina,</l>
<l>Che quel che vuole Dio e noi volemo.</l></lg>
<lg>
<l>Così da quella immagina divina,</l>
<l>Per farmi chiara la mia corta vista,</l>
<l>Data mi fu soave medicina.</l></lg>
<lg>
<l>E come a buon cantor buon citarista</l>
<l>Fa seguitar lo guizzo della corda,</l>
<l>In che più di piacer lo canto acquista:</l></lg>
<lg>
<l>Sì, mentre che parlò, si mi ricorda</l>
<l>Ch'io vidi le duo luci benedette,</l>
<l>Pur come batter d'occhi si concorda,</l></lg>
<lg>
<l>Con le parole muover le fiammette.</l></lg></div3>
<div3 n="Introduzione">
<p>Nel presente capitolo tocca l'autore sette cose. La prima esemplificando descrive lo allegrare di quelle alme beate, ch'erano in la immagine dell'aquila preditta. La seconda fa quella immagine parlare e nomare quelle alme, che in essa costituivano l'occhio, imperquello che essi erano li più digni di quello collegio. La terza pone dubbio nascere in esso udendo due de' preditti nomare, ed estimando quelli essere stati pagani. La quarta fa solvere all'aquila lo sopraditto dubbio ponendo essi non essere morti pagani ma cristiani e fedeli. La quinta tocca com'è secreto lo consiglio di Dio. La sesta tocca come alli beati non è revelato tutto, e soggiunge come tale deficienza gli è grata. La settima ed ultima compiendo suo capitolo poetando fa lietare quelle due alme, di chi era lo dubbio, in apparenzia fiammeggiando.</p>
<p>Alla prima chiaro apparirà nella esposizione del testo.</p>
<p>Alla seconda si è da sapere che l'autore ne fa nel testo due parti; l'una si è esemplificando: descrive come del consiglio di quelle alme beate tutte ch'erano in essa aquila, si formò una singolare parlatura, li quali esempli nella esposizione del testo chiaro appariranno. La seconda parte si è ch'ello pone formare dell'aquila l'occhio, sì come più nobile membro, di sei regi, li quali tra tutto lo numero del decorso del mondo furono li piùe nobili, e nota nobilitade, sì com'è detto di sopra, da parte di virtude e di bontade; de' quali sei lo primo pone essere David profeta, lo quale traslatò l'arca <emph>Domini</emph> d'uno luogo in uno altro, sì com'è detto nel X del Purgatorio; lo secondo pone essere Traiano imperadore, del quale similemente è fatta menzione nel X del Purgatorio; lo terzo pone essere Ezechia re d'Israele; lo quarto pone essere Costantino imperadore; lo quinto pone essere lo re Guglielmo di Cicilia; lo sesto pone essere Rifeo di Troia: de' quali sei regi David si è pupilla dell'occhio, li altri cinque circondando quella, constituisceno lo ciglio del detto occhio. Or dentro a questi sei regi sì n'è due, li quali per credenza dello autore furono pagani, e non furono del popolo de' Giudei, cioè fue Traiano imperadore e Rifeo di Troia re; la quale cosa mosse a dubitare l'autore come questi due erano salvi e come la regione delli angeli se ne dipingea, cioè lo Paradiso, lo quale dubbio si è la terza cosa toccata in questo capitolo. Delli altri quattro furono li due del popolo de' Giudei, cioè David ed Ezechia, e li altri due furono cristiani, cioè Costantino e lo re Guglielmo di Cicilia; sì che non trasse l'autore dubbio di questi quattro come si salvassono. Li primi due furono tratti dal Limbo da Cristo quando discese e trassene Adam e gli altri profeti; li due secondi ebbono li articoli e li sacramenti della Chiesa.</p>
<p>Alla quarta cosa si è da sapere, e in prima a Traiano che sì com'è detto nel predetto X del Purgatorio, per orazione di santo Gregorio esso Traiano fue tratto dallo Inferno e tornò l'anima sua al suo corpo. Tornato costui e avendo avuto esperienzia delle pene dello Inferno, assunse li sacramenti della Chiesa e fue cristiano; fue poi sì acceso in amore di caritade, che al suo obito la misericordia di Dio lo accettò per suo familiare in Paradiso. Or come orazione possa tale effetto produrre senza contradizione della giustizia di Dio chiaro può apparere quello, che è detto nel sesto del Purgatorio. Or potrebbesi dubitare quie se la orazione fatta devota e umilemente da persona degna potrebbe così aitare li dannati. Alla quale bisogna responde con distinzione: se si considera da parte del dannato dico di no, imperquello che sì com'è detto, la volontà delli dannati è immutabile, come prova Tommaso nel IV del suo <emph>Contra Gentiles</emph>, questione 92, sì che mai non sono disposti a bene nè a grazia alcuna: se lo si consideri da parte dello onnipotente Creatore, dico che non solo con devota ed umile orazione si potrebbeno aitare li dannati, ma senza alcuna orazione Dio lo potrebbe fare, e assegnoli tale ragione, sì come dice Tommaso nella <emph>Prima Secundae</emph>, questione 113, articolo 7: <emph>De iustificatione impii</emph>, che quanto la virtude informativa in le naturali azioni è più forte, tanto richiede meno la materia disposta, e noi lo vediamo ad occhio che uno fievole coltello richiede più tenero legno a tagliare che uno forte. Or manifesta cosa si è che è di maggiori virtude e di maggiore possanza di tutte altre cose, sì che a sua voglia non richiede alcuna disposizione di materia, nè <emph>per consequens</emph> alcuna mutabilitade di volontade in lo dannato in prima sì come dispone, poi quando fosse eletto manifesta cosa è che sarebbe in esso mutazione di volontade, e sì come in prima era in malo, così dopo sarebbe in buono, simile alli altri savi. Ed è da sapere sì come dice Tommaso nel secondo suo <emph>Contra Gentiles</emph>, questione 25, la possanza di Dio sì si estende sovra tutte cose dove non sia implicazione di contradizione, però dove è implicazione di contradizione non sarebbe possanza ma difetto, sì come lìe chiaro appare ch'ello non potrebbe pescare, con ciò sia che ello e essa vertude non potrebbe non essere, imperquello ch'elli è quello che non porave fare che quello che è stato non fosse stato, imperquello ch'ello è verace veritade, e simili. Onde quelle cose che implicano contradizione non possono essere, sì come dice lo Filosofo, quarto Metafisica: <emph>Affirmatio vel negatio non sunt simul verae de eodem et in eode tempore</emph> etc. Ond'è salvare uno dannato non implica contradizione, che gli è differenzia in tempo che in prima per lo suo peccato si è dannato, e poi per la grazia di Dio si è salvato. Adunque appare che è possibile per orazione quando la volontade di Dio a ciò conferisce, a salvare uno dannato, avvegna Dio che la orazione non induca necessità a Dio, che 'l costringa a fare quello che li è domandato, ma esso per sua misericordia e bontade e pietade condescende a voler quello, che gli è domandato; ond'è in Evangelio: <emph>Petite et dabitur vobis, pulsate et aperietur vobis</emph>.</p>
<p>Rifeo Troiano si è da sapere che l'autore pone esso essere stato in la prima vita uomo o re di tutta dirittura, per la quale buona disposizione sempre augmentando decernette tanto che s'avvide della stolta e bestiale vita delli pagani, e puosesi in quore di non volerla osservare. Essendo in tale proposito, lo benigno Creatore lo illuminò di tale scienzia, ch'ello s'avvide come la natura umana era caduta per lo peccato, e come bisognava la divinità a soccorrerla, sì che quasi profeta cognoscendo sua profezia, credette lo avvenimento del Figliuolo di Dio; per la quale credenza e fede ello fue battezzato del baptismo della invisibile santificazione, che sì come dice Tommaso nella terza parte, questione 69, articolo 2: lo baptismo puote essere ad alcuno in due modi: l'uno modo si è quando non l'hae nè l'ha voluto sì come in quelli che nè sono battezzati nè vogliono, e sono in etade di libero arbitrio, e questi così fatti non possono seguire salvazione, imperquello che elli non s'incorporano con Cristo nè sacramentalmente nè con la sua mente e volontade. L'altro modo si è quando non l'ha ma si l'ha voluto sì come quando alcuno desidera di battezzarsi, e per alcuno accidente non lo può ottenere, sì come se muore innanzi ch'ello lo possa avere, e questo cotale, sì come dice Tommaso nel predetto articolo, può essere salvo per lo predetto desiderio, lo quale procede da fede adovrata da dilezione di caritade, per la quale Dio santifica l'uomo invisibilmente cioè senza visibilità di sacramento, e di questa così fatta santificazione potèo Rifeo essere possidente, imperquello che per la morte non potèo ottenere lo sacramento visibile del battesimo, con ciò sia che secondo lo testo elli fue in la prima vita innanzi lo avvenimento di Cristo più di M anni, e li sacramenti della nuova legge non obbligonno se non quando funno in precetto da Cristo <emph>etc.</emph> Veduto questo, acciò che appaia meglio la cagione, che mosse l'autore a mettere Rifeo tra li salvi, si è da sapere due cose: l'una se la buona disposizione dell'uomo, sì come fue quella del ditto Rifeo secondo l'autore, è preparazione a ricevere grazia dal Creatore: l'altra cosa si è da sapere se tale preparazione induce necessitade a Dio a fare grazia. Alla prima cosa si è da sapere che, sì come dice Tommaso nella <emph>Prima Secundae</emph>, questione 112, articolo 2, la grazia che discende dal Creatore nello uomo si può considerare in due modi: l'uno è che esso uomo abitualmente è da suo libero arbitrio ben disposto, e tale buona disposizione hae ello solo da Dio che può muovere lo intelletto, e non altra cosa può muovere lo intelletto, sì come è ditto, tale buona disposizione aspetta grazia quando lo datore gliela vuole dare però che è apparecchiato di riceverla. L'altro modo si è quando lo Creatore infondi di fatto grazia nell'uomo, e qua non si può considerare alcuna questione, e così appare che la buona disposizione è preparazione a grazia, imperquello che nulla forma può essere se non in materia disposta; or come alla volontà di Dio, quando vuole imprimere grazia di fatto in l'uomo, si dispona la materia, chiaro appare considerando la infinita virtude del Creatore.</p>
<p>Alla seconda che se tale preparazione induce necessitade, chiaro appare per lo articolo seguente della ditta questione, che non è imperquello che la grazia eccede ogni disposizione com'è ditto, umana, considerando che 'l primo movimento si è del Creatore, raro falla che non se li segua poi la grazia perfetta; onde <emph>Ioannis</emph>, VI: <emph>Omnis qui audivit et didicit a patre venit ad me</emph> etc. Onde chiaro può apparere che la cagione, che mosse l'autore a porre Rifeo tra li salvi, fue la buona disposizione, ch'ello credette essere in esso, alla quale ebbe fede che la grazia ultima non fosse fallibile; or parrebbe questa sentenzia quasi contraria di quella che è ditto della quistione del precedente capitolo dell'uomo virtudioso quanto umanità può dare nato in India, ed ignorando Cristo ch'è prodotto come a tanta buona disposizione non sovravviene grazia. Ond'elli è da sapere ch'elli è differenzia intra disposizione naturale e disposizione infusa per grazia; alla naturale non si segue però per lo modo sovraditto la grazia, imperquello che essa buona disposizione naturale, quando è in tale termine, si è di sè <emph>ad locum ad quem</emph>, sì che ragione non lo porta più innanzi, e questa tale è quella di che intese l'autore in quello Indo; ma la disposizione per grazia infusa tende al termine della ultima beatitudine, e però essa, sì com'è detto, è preparazione a grazia. Or questo esemplo di Rifeo, che adduce l'autore, e delli altri beati ch'elli pone, de' quali la santa Ecclesia non fa menzione, si è da tôrre poeticamente e intendere lo fingimento suo, che solo introduce persone di grande fama sì d'essere saputi e sì di loro condizione, acciò che nello intelletto delli studenti s'appigli meglio lo vero, ch'elli vuole esprimere. E similemente è da tôrre lo modo del suo detto allegorico, ch'ello li condiziona in tale modo solo per porre le quistioni e assolvere secondo sua scienzia e tenere.</p>
<p>Alla quinta si è da sapere che l'autore universalmente pone la distanzia che è da Dio alla cognizione delle creature la quale come dice lo Apostolo, primo <emph>ad Corinthios</emph>, II: <emph>Quod oculus non vidit, nec auris audivit</emph> etc..</p>
<p>Alla sesta cosa si è da sapere che l'autore in singolarità pone che li beati non vedeno anche elli tutto, e questo chiaro appare per la universale predetta. Or soggiunge ello che per amore di carità, che hanno, elli si contentano di vedere cotanto quanto al suo Creatore piace, e questo li avviene per la immutabilità della sua voglia ch'hanno, sì come mostra Tommaso nel quarto <emph>Contra Gentiles</emph>.</p>
<p>La settima chiaro appariràe nella esposizione del testo</p></div3>
<div3><head>vv. 1-6</head>
<p>Qui esemplificando vuole mostrare come nelle sue pupille si faceano note l'anime beate del segno dell'aquila ad una a due a tre e più al tratto, e dice: sì come lo sole, che è colui che alluma il mondo si corica in occidente, la parte orientale che è quella che lo seguente giorno prima sì si illumina, diventa parvente di molte luci, cioè di molte stelle che surgeno ad una, a due, a più, e così si mostrano ascendendo sovra l'orizzonte, così quelle alme dell'aquila sfavillando più a più sì si facevano note, e questo dopo le parole dell'aquila nel precedente capitolo; e però dice: <emph>E questo atto</emph>, cioè tale esemplo</p></div3>
<div3><head>v. 8</head>
<p>Cioè l'aquila, com'è detto nel sesto capitolo di questa terza parte</p></div3>
<div3><head>v. 9</head>
<p><emph>Rostro fu tacente</emph>, cioè come lo becco dell'aquila si tacque</p></div3>
<div3><head>vv. 10-12</head>
<p>Chiaro appare come nostra memoria non è possente a ritenere in questa prima vita li celesti canti e cantori</p></div3>
<div3><head>v. 14</head>
<p><emph>Favilli</emph>, cioè spiriti lucidi</p></div3>
<div3><head>v. 16</head>
<p><emph>Lapilli</emph>, cioè pietre preziose, lucente e chiare</p></div3>
<div3><head>v. 17</head>
<p><emph>Il sesto lume</emph>, cioè Iupiter, che è lo sesto tra l'ordine de' pianeti modo predetto</p></div3>
<div3><head>v. 18</head>
<p><emph>Squilli</emph>, cioè alli suoni e acuti</p></div3>
<div3><head>vv. 19-24</head>
<p>Cioè sì come l'aquila che discende di monte a valle trovato lo suo letto aggregato di pietre qual maggiore e qual minore per lo percuotere di quelle genera suono e mormoramento, così in essa aquila per le moltitudine delle anime, che erano in essa, si generò per la volontà, che era una in essa, uno mormoramento, lo quale s'informò e sillabicò ad intelligente parlatura nel collo dell'aquila, sillabicandolo lo becco, tutto a simile come lo suono prende forma e distinzione di tono acuto o grave al collo di quello istrumento, che colle dita si suona come cetera, chitarra, liuto o viola <emph>etc.</emph></p></div3>

<div3><head>vv. 25-30</head>
<p>Cioè rimosso ogni indugia lo mormorar predetto si formò in parlature, le quali furono cotali come ottava l'autore cioè avere alcuna notizia de' loro nomi</p></div3>
<div3><head>vv. 31-33</head>
<p>Cioè l'occhio, imperquello che l'occhio dell'aquila soffere lo raggio del sole.</p>
<p><add resp="ed">33</add> Cioè ch'avrai notizia d'esse</p></div3>
<div3><head>vv. 34-36</head>
<p>Cioè essi sono eccellenti regi, sì come l'occhio è più utile membro</p></div3>
<div3><head>vv. 37-39</head>
<p>Questo si è David profeta il quale scrisse per dittato di Spirito Santo lo Psalterio compuoselo in forma ritmica secondo lingua ebraica.</p>
<p><add resp="ed">39</add> <emph>Che l'arca traslatò</emph>, sì com'è detto nel X del Purgatorio</p></div3>
<div3><head>vv. 40-42</head>
<p>Cioè come la provvigione divina remunera lo buono consiglio e l'essere vertudioso</p></div3>
<div3><head>vv. 43-45</head>
<p><add resp="ed">43</add> <emph>De' cinque</emph>. Nota che cinque regi costituivano lo ciglio della detta aquila.</p>
<p><add resp="ed">44</add> Questo fue Traiano imperadore, lo quale fe' giustizia alla vedovella, sì com'è detto nel X del Purgatorio, e morì pagano la prima volta, la seconda morìo cristiano, sì com'è detto</p></div3>
<div3><head>vv. 46-48</head>
<p>Cioè perchè ebbe esperienzia delle pene infernali, delle quali non sono liberi se non li fedeli.</p>
<p><add resp="ed">48</add> <emph>Di questa</emph>, cioè gloria di paradiso. <emph>Dell'opposta</emph>, cioè della morte infernale</p></div3>
<div3><head>vv. 49-51</head>
<p><emph>E quel che segue</emph>, cioè alla circonferenza del ciglio di che si ragiona.</p>
<p><add resp="ed">51</add> Questo fue Ezechia re di Ierusalem, al quale fue indugiata la morte, sì come è scritto in Isaia XXXVIII, in questo modo: <emph>Egrotavit Ezechias usque ad mortem, et introivit ad eum Isaias filius Amos prophetae, et dixit ei: haec dicit Dominus: dispone domui tuae, quia morieris tu et non vives. Et convertit Ezechias faciem suam ad parietem, et oravit ad Dominum, et dixit: obsecro te Domine, memento quaeso quomodo ambulaverim coram te in veritate et in corde perfecto, et quod bonum est in oculis tuis fecerim. Et flevit Ezechias fletu magno, et factum est verbum domini ad Isaiam dicens: vade et dic Ezechiae: haec dicit Dominus Deus patris tui David: audivi orationem tuam, et vidi lacrimas tuas, ecce ego addiciam super dies tuos quindecim annos, et de manu regi Assiriorum eruam te</emph> etc</p></div3>
<div3><head>vv. 52-54</head>
<p>Cioè, sì com'è detto nel VI del Purgatorio, la orazione e lo suo effetto non frange lo giudicio divino, anzi sarebbe franto se non fosse la giusta preghiera esaudita.</p>
<p><add resp="ed">54</add> Cioè dell'odierno, cioè di quello d'ancoi fa crastino, cioè domane, quasi a dire si prolunga solo in differenzia di tempo</p></div3>
<div3><head>vv. 55-57</head>
<p>Questo è Costantino imperadore, lo quale dotò la Chiesa, sì com'è detto in lo VI di questa parte.</p>
<p><add resp="ed">56</add> Cioè credendo essi pastori usare quelle e tali possessioni vertudiosamente. <emph>Mal frutto</emph>, cioè tale buona intenzione generò mal frutto, ch'essi pastori per tale dominazione sono disciolti dalla frasca o pianta di che è fatta menzione nel XXII capitolo del Purgatorio, che non pare che mai la cognoscesseno</p></div3>
<div3><head>vv. 58-60</head>
<p><emph>Ora conosce come</emph> etc., cioè avvegnachè tale intenzione buona fosse cagione del mal frutto, non li è però nocivo; or qui è da considerare che quando le cagioni naturalmente generano effetto o frutto, se esso frutto è buono si è da giudicare la cagione buona, se il frutto è reo è da imputare la cagione rea; ma quando quella cagione genera frutto per accidente, allora può essere la cagione buona e 'l frutto reo, sì come naturalmente l'uomo sì hae libero arbitrio per potere acquistare felicitade, con ciò sia che è ello animale intellettivo può e peccare; questo è per accidente, sì come dice lo Filosofo nel terzo dell'Etica: <emph>omnis malus est ignorans</emph>, con ciò sia ch'ello è atto nato ad intendere, sì come in proemio della Metafisica: <emph>Omnes homines naturaliter scire desiderant</emph>; sì che avvegnachè 'l peccato sia malo, la cagione, che è lo libero arbitrio, non è rea. Così a simile la intenzione di Costantino fue buona a provvedere li prelati in le necessità temporali. Or naturalmente questa buona intenzione non potrebbe generare male, ma se per mala disposizione e condotta, e la intenzione delli recipienti è corrotta, questo frutto <emph>per accidens</emph> è malo, e però non è da essere imputato alla cagione ma alla disposizione delli riceventi. Sì che questo è quello che dice l'autore, che lo mal dedotto, cioè seguito dal suo operare, non gli è nocivo</p></div3>
<div3><head>vv. 61-63</head>
<p>Cioè piegato. Questo fue lo re Guglielmo di Cicilia, lo quale era re per successione; rimase di esso solo una figliuola la quale fue mogliera di Enrico quinto, e però succedette poi lo reame allo re Manfredo. Questo re Guglielmo fue uno uomo giusto e ragionevile, e amava li suoi sudditi di dilettazione regale, la quale fae differenzia dalla iniqua volontà tirannica, e teneali in tanto trastullo, pace e diletto, che si potèa estimare uno paradiso terrestre. Costui era liberalissimo, non era cavalieri nè d'altra condizione uomo che fosse in sua corte o che passasse per quella contrada, che da lui non fosse provveduto, ed era lo dono proporzionato a sua vertude; ben tenea elli questa regola entro li uomini di corte, che, s'elli venia uno cattivo o mal parlante uomo di corte in sua corte, incontanente era cognosciuto per quelli, che sopra ciò erano posti, e incontanente li era donato roba e altri doni perchè avesse cagione di partirsi; se erano tanto conoscenti sì si partivano: se non, cortesemente li era dato commiato; e s'ello venia uno virtudioso e curiale, a questo era similemente donato, ma continuo lo teneano in speranza di maggior dono, e con cotali genti erano sì legati che raro si partiano; per la quale regola in essa corte si trovava d'ogni perfezione gente: quivi erano li buoni dicitori in rima d'ogni condizione, quivi erano li eccellentissimi cantatori, quivi erano persone d'ogni solazzo, che si può pensare virtudioso e onesto; in questa corte era tanta pace, tanta tranquillità, che li abitanti e sudditi notavano in allegrezza. Morìo questo re Guglielmo, l'isola rimase a signoria di Todeschi, e poi divenne a signoria Francesca, e poi in Aragonesi, le quali signorie hanno avuta tutta la opposita intenzione della prima. E però dice l'autore volendo mostrare lo paese, onde lo ditto re Guglielmo fue signore, quella terra è dessa che piange, <emph>supple</emph>: le male ovre di Carlo quondam e di Federigo d'Aragona vivo, cioè che al presente la tiene</p></div3>
<div3><head>v. 66</head>
<p><emph>Del suo fulgore il fa</emph> etc., cioè che sì come fue preclaro al mondo, così la sua luce fra le altre rifiammeggiava</p></div3>
<div3><head>v. 67</head>
<p><emph>Chi crederebbe</emph>. Nota <emph>errante</emph> dove molte opinioni sono false e devie dalla veritade</p></div3>
<div3><head>v. 68</head>
<p><emph>Rifeo</emph>. Fue questo re di Troia e fue di tanta dirittura e giustizia e di virtudiosa vita, in quanto si può per umana vita acquistare, e per le vertudiose opere in abbondanzia per lui fatte tanto che eccede la detta possanza, sì furono cagione di estimare, che grazia divina li sopravvenisse perchè era sì perfetto. Della sua istoria è fatta menzione assai a sufficienza nel libro appellato <emph>Troiano</emph></p></div3>
<div3><head>vv. 70-72</head>
<p>Cioè quanto è vertudiosa la grazia di Dio tutto che sua cognoscenza non la possa comprendere nè altra creatura nè eziandio arrivare la vista fino al fondo della eterna divinitade</p></div3>
<div3><head>vv. 73-75</head>
<p>Qui esemplifica che sì come la lodola che nel suo ultimo cantare prende diletto di tacersi, così quella aquila, detto di Rifeo Troiano, sì pose termino di silenzio alle sue parole</p></div3>
<div3><head>vv. 76-78</head>
<p><add resp="ed">76</add> <emph>Della imprenta</emph>, cioè della divina impressione e vertude.</p>
<p><add resp="ed">77</add> <emph>Al cui disio</emph>, cioè di Dio.</p>
<p><add resp="ed">78</add> Cioè secondo che si conforma con esso tale sì come dice lo Filosofo nell'Etica: <emph>Talis qualis et homo talis sequitur finis ei</emph> etc</p></div3>
<div3><head>vv. 79-81</head>
<p>Cioè alla vista dell'aquila specchio la quale dicernea bene lo dubitare di Dante</p></div3>
<div3><head>vv. 82-84</head>
<p><add resp="ed">82</add> <emph>Ma della bocca</emph>. Quasi a dire: come sono li due predetti pagani tra questi salvi?</p>
<p><add resp="ed">84</add> Chiaro appare mostrando la benivola disposizione di quelli beati</p></div3>
<div3><head>v. 88</head>
<p><emph>Io veggio</emph>, cioè per fede</p></div3>
<div3><head>v. 92</head>
<p><emph>Quiditade</emph>. Quiditade si è quella definizione della cosa che assegna il subietto e 'l predicato eziandio facendone demostrazione in quelle cagioni che la natura della cosa nomata porta, come appare nella Posteriora e nella Metafisica</p></div3>
<div3><head>vv. 94-96</head>
<p><emph>Regnum</emph>. Qui mostra che 'l regno de' cieli riceve forza e violenza quando in essi abita altre creature che spirituali, che noi vediamo l'ordine naturale che quanto una cosa è più formale, tanto ha ella lo suo sito più remota dal centro; <emph>e converso</emph> quanto ella è più materiale tanto è ella più prossimana al ditto centro. Or l'uomo si è composto d'anima e di corpo, lo quale corpo si è materiale e composto di quattro elementi che al sito del corpo non è naturale lo cielo. E però dice l'autore <emph>violenzia pate</emph>, cioè quando l'uomo ascende in cielo, ello è contra natura, e tale contrarietà è violenzia, e però dice l'Apostolo: <emph>Raptores caeli sumus</emph> etc.</p>
<p><add resp="ed">95</add> Qui mostra quali sono tali violentatori, cioè li caritativi e speranti vivamente che si vestano in prima vita di quelle tre virtude teologiche che salvano, le quali vinceno la divina volontade, cioè in riceverli in li cieli, che è contra natura, com'è detto</p></div3>
<div3><head>vv. 97-99</head>
<p>Qui distingue di che specia è tale violenzia e dice: non a modo che l'uno uomo vince l'altro, che 'l vinto è vinto <emph>invito</emph>.</p>
<p><add resp="ed">98</add> <emph>Ma vince lei</emph>, cioè che è d'una specia di violenzia che 'l vinto è contento, e questo ci fa ello per sua pura e benigna volontade e grazia</p></div3>
<div3><head>v. 100</head>
<p><emph>La prima vita</emph>, cioè Traiano imperadore. <emph>E la quinta</emph>, cioè Rifeo Troiano</p></div3>
<div3><head>v. 102</head>
<p><emph>La region</emph>, cioè lo cielo</p></div3>
<div3><head>vv. 103-105</head>
<p><add resp="ed">103</add> <emph>De' corpi suoi</emph>, cioè esse anime.</p>
<p><add resp="ed">104</add> <emph>Gentili</emph>, cioè pagani che non hanno se non usanza di genti e non leggi positive.</p>
<p><add resp="ed">105</add> <emph>Quel de' passuri</emph>, cioè Rifeo che credette in li piedi passuri, cioè che doveano essere passionati, e questo fue Cristo; e nota <emph>passuri, temporis futuri</emph>; imperquello ch'ello fue innanzi lo avvenimento di Cristo per anni per anni più di M in prima vita. <emph>E quel de' passi</emph>, cioè Traiano che credette in Cristo già passionato; e nota: <emph>passi, temporis praeteriti</emph>, imperciocchè ello fue dopo l'avvenimento di Cristo per anni C</p></div3>
<div3><head>v. 106</head>
<p><emph>Chè l'una dallo</emph>, cioè Traiano</p></div3>
<div3><head>v. 108</head>
<p><emph>E ciò di viva</emph>, cioè di Gregorio che sperando pregò per lui</p></div3>
<div3><head>vv. 109-111</head>
<p><emph>Di viva speme</emph>. Dicelo doppio per mostrare l'affettuoso parlare, che si dee avere in sì graziosi trattati</p></div3>
<div3><head>vv. 112-114</head>
<p><emph>L'anima gloriosa</emph>, cioè di Traiano predetto. - <emph>Tornata</emph>, cioè suscitata col corpo.</p>
<p><add resp="ed">114</add> <emph>Credette</emph>, cioè Cristo</p></div3>
<div3><head>vv. 115-117</head>
<p><emph>E credendo</emph>, cioè in perfettissimo amore di caritade.</p>
<p><add resp="ed">117</add> <emph>Giuoco</emph>, cioè gloria. - Cioè paradiso in cielo</p></div3>
<div3><head>vv. 118-120</head>
<p><add resp="ed">118</add> <emph>L'altra</emph>, cioè Rifeo.</p>
<p><emph>Profonda fontana stilla</emph>, cioè la divina benignità.</p>
<p><add resp="ed">119</add> <emph>Che mai creatura</emph>. Chiaro appare, sì come più fiate è detto, che nulla creatura potè mai comprendere la divina essenzia.</p>
<p><add resp="ed">120</add> <emph>Alla prim'onda</emph>, cioè al fondo o principio</p></div3>
<div3><head>v. 123</head>
<p><emph>Alla nostra</emph>, cioè allo avvenimento di Cristo nostro redentore</p></div3>
<div3><head>vv. 127-129</head>
<p><emph>Quelle tre donne</emph>, cioè <emph>Fides, Spes, Charitas</emph>, sì com'è detto nel XXVIII del Purgatorio, che erano alla destra rota del plaustro, le quali hanno a significare quella giustificazione insensibile, che di sopra è detto</p></div3>
<div3><head>vv. 130-135</head>
<p><emph>O predestinazion</emph>, cioè quella parte della provvidenzia di Dio, la quale elegge al suo reame chi li piace, e quelli soccorre per propria volontade colla sua grazia, e non possono però li non predestinati a cotal regno lamentarsi, chè, sì come mostra Tommaso nel terzo <emph>Contra Gentiles</emph>, questione 161, ed è parola dello Apostolo <emph>ad Romanos</emph>, IX: lo maestro che fa li vasi di terra sì ne fa di diverse guise, puossi lamentare quello orcio che è messo a tenere l'acqua del maestro perchè n'abbia fatto uno da tenere vino di quella massa medesima che esso? Certo non. E così l'uomo non predestinato alla gloria di Dio non si può lamentare.</p>
<p><add resp="ed">131</add> <emph>Da quelli aspetti</emph>, cioè da quelle cogitazioni che nè veggiono nè possono vedere tuo intelletto</p></div3>
<div3><head>vv. 136-138</head>
<p>Pare che l'amor che hanno a Dio, non li fa desiderare più se non come vuole Dio</p></div3>
<div3><head>vv. 142-148</head>
<p><emph>E come a buon</emph>. Ora dà esemplo che sì come lo buono cantatore col simile sonatore s'accorda in tempi sì pieni di suono come di pause, quando insieme cantano e suonano, così parlando l'aquila di Traiano e di Rifeo al sillabicare delle sue parole, le due fiammelle dell'occhio scintillavano ed avevano in moto tale concordanzia.</p>
<p>E così compie suo capitolo in tale intenzione.</p></div3></div2>

<div2><head>XXI</head>

<div3 n="Versi">
<lg>
<l>Già eran gli occhi miei rifissi al volto</l>
<l>Della mia Donna, e l'animo con essi,</l>
<l>E da ogni altro intento s'era tolto;</l></lg>
<lg>
<l>E quella non ridea; ma, s'io ridessi,</l>
<l>Mi cominciò, tu ti faresti quale</l>
<l>Fu Semelè quando di cener fèssi;</l></lg>
<lg>
<l>Chè la bellezza mia, che per le scale</l>
<l>Dell'eterno palazzo più s'accende,</l>
<l>Com'hai veduto, quanto più si sale,</l></lg>
<lg>
<l>Se non si temperasse, tanto splende,</l>
<l>Che il tuo mortal podere, al suo fulgore,</l>
<l>Sarebbe fronda che trono scoscende.</l></lg>
<lg>
<l>Noi sem levati al settimo splendore,</l>
<l>Che sotto il petto del lione ardente</l>
<l>Raggia mo misto giù del suo valore.</l></lg>
<lg>
<l>Ficca dirietro agli occhi tuoi la mente,</l>
<l>E fa di quegli specchi alla figura,</l>
<l>Che in questo specchio ti sarà parvente.</l></lg>
<lg>
<l>Qual sapesse qual era la pastura</l>
<l>Del viso mio nell'aspetto beato,</l>
<l>Quand'io mi trasmutai ad altra cura,</l></lg>
<lg>
<l>Conoscerebbe quanto m'era a grato</l>
<l>Ubbidire alla mia celeste scorta,</l>
<l>Contrappesando l'un con l'altro lato.</l></lg>
<lg>
<l>Dentro al cristallo, che il vocabol porta,</l>
<l>Cerchiando il mondo del suo caro duce,</l>
<l>Sotto cui giacque ogni malizia morta,</l></lg>
<lg>
<l>Di color d'oro, in che raggio traluce,</l>
<l>Vid'io uno scaleo eretto in suso</l>
<l>Tanto, che nol seguiva la mia luce.</l></lg>
<lg>
<l>Vidi anche per li gradi scender giuso</l>
<l>Tanti splendor, ch'io pensai ch'ogni lume</l>
<l>Che par nel ciel, quindi fosse diffuso.</l></lg>
<lg>
<l>E come, per lo natural costume,</l>
<l>Le pole insieme, al cominciar del giorno,</l>
<l>Si muovono a scaldar le fredde piume;</l></lg>
<lg>
<l>Poi altre vanno via sanza ritorno,</l>
<l>Altre rivolgon sè, onde son mosse,</l>
<l>Ed altre roteando fan soggiorno;</l></lg>
<lg>
<l>Tal modo parve a me che quivi fosse</l>
<l>In quello sfavillar che insieme venne,</l>
<l>Sì come in certo grado si percosse:</l></lg>
<lg>
<l>E quel che presso più ci si ritenne,</l>
<l>Si fe' sì chiaro, ch'io dicea pensando</l>
<l>Io veggio ben l'amor che tu m'accenne.</l></lg>
<lg>
<l>Ma quella, ond'io aspetto il come e il quando</l>
<l>Del dire e del tacer, si sta, ond'io</l>
<l>Contra il disio fo ben ch'io non dimando.</l></lg>
<lg>
<l>Perch'ella, che vedeva il tacer mio</l>
<l>Nel veder di colui che tutto vede,</l>
<l>Mi disse: Solvi il tuo caldo disio.</l></lg>
<lg>
<l>Ed io incominciai: La mia mercede</l>
<l>Non mi fa degno della tua risposta,</l>
<l>Ma per colei che il chieder mi concede.</l></lg>
<lg>
<l>Vita beata, che ti stai nascosta</l>
<l>Dentro alla tua letizia, fammi nota</l>
<l>La cagion che sì presso mi t'ha posta</l></lg>
<lg>
<l>E di', perchè si tace in questa ruota</l>
<l>La dolce sinfonia di Paradiso,</l>
<l>Che giù per l'altre suona sì devota.</l></lg>
<lg>
<l>Tu hai l'udir mortal, sì come il viso,</l>
<l>Rispose a me; però qui non si canta</l>
<l>Per quel che Beatrice non ha riso.</l></lg>
<lg>
<l>Giù per li gradi della scala santa</l>
<l>Discesi tanto, sol per farti festa</l>
<l>Col dire, e con la luce che m'ammanta:</l></lg>
<lg>
<l>Nè più amor mi fece esser più presta,</l>
<l>Chè più e tanto amor quinci su ferve,</l>
<l>Sì come il fiammeggiar ti manifesta.</l></lg>
<lg>
<l>Ma l'alta carità, che ci fa serve</l>
<l>Pronte al consiglio che il mondo governa,</l>
<l>Sorteggia qui, sì come tu osserve.</l></lg>
<lg>
<l>Io veggio ben, diss'io, sacra lucerna,</l>
<l>Come libero amore in questa corte</l>
<l>Basta a seguir la providenza eterna.</l></lg>
<lg>
<l>Ma quest'è quel, ch'a cerner mi par forte;</l>
<l>Perchè predestinata fosti sola</l>
<l>A questo ufficio tra le tue consorte.</l></lg>
<lg>
<l>Non venni prima all'ultima parola,</l>
<l>Che del suo mezzo fece il lume centro,</l>
<l>Girando sè, come veloce mola.</l></lg>
<lg>
<l>Poi rispose l'amor che v'era dentro:</l>
<l>Luce divina sovra me s'appunta,</l>
<l>Penetrando per questa ond'io m'innentro;</l></lg>
<lg>
<l>La cui virtù, col mio veder congiunta,</l>
<l>Mi leva sovra me tanto, ch'io veggio</l>
<l>La somma essenzia della quale è munta.</l></lg>
<lg>
<l>Quinci vien l'allegrezza, ond'io fiammeggio,</l>
<l>Perchè alla vista mia, quant'ella è chiara,</l>
<l>La chiarità della fiamma pareggio.</l></lg>
<lg>
<l>Ma quell'alma nel ciel che più si schiara,</l>
<l>Quel serafin che in Dio più l'occhio ha fisso,</l>
<l>Alla dimanda tua non satisfara;</l></lg>
<lg>
<l>Perocchè sì s'inoltra nell'abisso</l>
<l>Dell'eterno statuto quel che chiedi,</l>
<l>Che da ogni creata vista è scisso.</l></lg>
<lg>
<l>Ed al mondo mortal, quando tu riedi,</l>
<l>Questo rapporta, sì che non presumma</l>
<l>A tanto segno più muover li piedi.</l></lg>
<lg>
<l>La mente che qui luce, in terra fumma;</l>
<l>Onde riguarda come può laggiùe</l>
<l>Quel che non puote, perchè il ciel l'assumma.</l></lg>
<lg>
<l>Sì mi prescrisser le parole sue,</l>
<l>Ch'io lasciai la quistione, e mi ritrassi</l>
<l>A dimandarla umilmente chi fue.</l></lg>
<lg>
<l>Tra duo liti d'Italia surgon sassi,</l>
<l>E non molto distanti alla tua patria,</l>
<l>Tanto, che i troni assai suonan più bassi,</l></lg>
<lg>
<l>E fanno un gibbo, che si chiama Catria,</l>
<l>Disotto al quale è consecrato un ermo,</l>
<l>Che suole esser disposto a sola latria.</l></lg>
<lg>
<l>Così ricominciommi il terzo sermo;</l>
<l>E poi, continuando, disse: Quivi</l>
<l>Al servigio di Dio mi fei sì fermo,</l></lg>
<lg>
<l>Che pur con cibi di liquor d'ulivi,</l>
<l>Lievemente passava caldi e gieli,</l>
<l>Contento ne' pensier contemplativi.</l></lg>
<lg>
<l>Render solea quel chiostro a questi cieli</l>
<l>Fertilemente, ed ora è fatto vano,</l>
<l>Sì che tosto convien che si riveli.</l></lg>
<lg>
<l>In quel loco fu' io Pier Damiano;</l>
<l>E Pietro peccator fu nella casa</l>
<l>Di Nostra Donna in sul lito Adriano;</l></lg>
<lg>
<l>Poca vita mortal m'era rimasa,</l>
<l>Quand'io fu' chiesto e tratto a quel cappello,</l>
<l>Che pur di male in peggio si travasa.</l></lg>
<lg>
<l>Venne Cephas, e venne il gran vasello</l>
<l>Dello Spirito Santo, magri e scalzi,</l>
<l>Prendendo il cibo di qualunque ostello.</l></lg>
<lg>
<l>Or voglion quinci e quindi chi rincalzi</l>
<l>Li moderni pastori, e chi li meni,</l>
<l>Tanto son gravi, e chi dirietro gli alzi.</l></lg>
<lg>
<l>Cuopron de' manti lor gli palafreni,</l>
<l>Sì che duo bestie van sott'una pelle:</l>
<l>O pazienzia, che tanto sostieni!</l></lg>
<lg>
<l>A questa voce vid'io più fiammelle</l>
<l>Di grado in grado scendere e girarsi,</l>
<l>Ed ogni giro le facea più belle.</l></lg>
<lg>
<l>Dintorno a questa vennero e fermârsi,</l>
<l>E fero un grido di sì alto suono,</l>
<l>Che non potrebbe qui assimigliarsi;</l></lg>
<lg>
<l>Nè io lo intesi, sì mi vinse il tuono.</l></lg></div3>
<div3 n="Introduzione">
<p>Nel presente capitolo l'autore tocca otto cose. La prima seguendo suo poema mostra la disposizione di Beatrice e introduce una favola poetica. La seconda introduce ed entra nel pianeto di Saturno e tocca sua delettabile disposizione. La terza pone in esso uno scaleo, nel quale, esemplificando, pone moltitudine d'alme beate. La quarta introduce Piero Damiamo dell'ordine della Colomba che fue cardinale di Roma, al quale fece due domandagioni. La quinta fa rispondere lo detto Piero. La sesta l'autore domanda di suo nome e condizione. La settima risponde Piero predetto <emph>ad interrogata</emph> e soggiunge al suo detto redarguizioni contra i moderni pastori, ed in specialità de' cardinali. La ottava e ultima poetando, introduce in quello cielo un grave tuono, quasi mostrando quanto pesa alla celeste corte la cagione della predetta redarguizione: e così compie suo capitolo.</p>
<p>Alla prima si è da sapere che l'autore pone conformarsi li atti di Beatrice alla materia del trattato, e perchè 'l trattato presente è di redarguizione e di cose dispiacevile, sì fae ch'essa Beatrice non si mostra allegra, e <emph>per consequens</emph> nella detta spera non si canta, e tale disposizione gli è <emph>per accidens</emph>; e però la detta Beatrice gli disse: tu sai che come è detto, quanto più si monta, e che più s'avvicina alla prima causa, tanto è maggiore l'allegrezza e la gloria; e però s'io ridessi, cioè che non introducessi tale parlatura, tu non la soffriresti, tanto sarebbe a te, mortale, eccellente lo gaudio di questo cielo; e però dice: sarebbe quello che addivenne di Semele, quando addomandò a Iupiter concubito, sì com'è detto nel trigesimo capitolo dello Inferno.</p>
<p>Alla seconda cosa si è da sapere che Saturno si è sopra Iupiter <emph>immediate</emph>, e però ascendendo si entra in esso, e sì come è ditto quanto più s'ascende, tanto la gloria monta più, così l'autore secondo che potea più sostenere ricevea dilettazione e gaudio, sì com'ello esprime nel testo.</p>
<p>La terza chiaro apparirà nel testo esposto.</p>
<p>Alla quarta si è da sapere, sì come si hae per Alcabizio e per gli altri libri d'astrologia, Saturno universalmente si hae a significare due generazioni di genti, l'una tutta grossa e materiale, sì come sono villani, agricoli e simile gente; l'altra generazione è tutta estratta dalle mondane occupazioni, sì come sono religiosi contemplativi; e provasi di mostrarne ragione in questo modo. La prima gente si è di sua significazione seguendo sua complessione, sì come Saturno freddo e secco che è complessione materiale e di terra, e però suoi effetti sono sovra persone grosse e di generazione terrea, e questi sono la prima generazione. L'altra gente che è sotto sua impressione sì sono contemplanti, com'è detto; questi segueno lo sito di Saturno, che sì come ello è elevato sopra tutti li altri pianeti, così la contemplazione è elevata sopra tutti li altri atti e operazioni; perchè nel Paradiso sono le più nobili azioni, si pone in esso pianeto essere gente che furono in prima vita contemplativi, sì come le più nobili di significazione d'esso pianeto. Or pone l'autore in esso essere Pietro Damiano, il quale fue de' frati dell'ordine della Colomba, sì come appare nel testo, e poi fue cardinale di Roma. Or perchè lo predetto ordine de' frati e lo officio di cardinalatico sono a sufficienza notorii, non fa bisogno al presente altra dichiarazione a fare notizia d'essi. Ma fa l'autore due domande al detto Pietro; l'una si è: quale cagione è che tu sola anima mi se' venuta più presto di tutte queste altre? quasi a dire: haine tu alcuna ragione estrinseca, come di cognoscenza o di parentado? Imperquello che qua adrieto molti hanno parlato allo autore, perchè furono sui cognoscenti in prima vita, e alcuni, gli hanno parlato per essere suoi consanguinei <emph>etc.</emph> La seconda domanda sì è: quale è la cagione perchè in questa spera si è silenzio e nelle altre, ch'io ho vedute del Paradiso, si canta com'è detto? Espresse queste due domande segue alla quinta cosa che tocca.</p>
<p>Alla quinta cosa si è da sapere che 'l detto Pietro risponde; e in prima alla seconda domanda, e dice come appare nel testo, e alla prima domanda dice: sappi ch'io sono desceso per questa scala, che vedi, solo per farti festa, e contentarti; <emph>supple</emph>: e non perchè in prima vita avessi di te notizia, nè anche perchè consanguinitade mi cagioni; ancor sappi che in me non è più amore di ciò, che sia in questa societade che in ciascun'altra, ma che quando lo volere di quello che qui ne sorteggia, cioè ne dispone, s'appunta più sopra una che sopra un'altra, allora quella a cui tale influenzia sovravviene, tutta contenta corre ad adurre ad effetto tale sortigio. E perchè domanda si fae, sì come appare nel testo, se tutte siete eguali, qual'è la cagione ch'ell'è più tosto tolta a tale officio una che un'altra? Onde puossi rispondere, ed è la risposta che è nel testo conscritta, perchè al Creatore piacque più di tôrre a quel tanto quell'alma che un'altra; perchè più li piacesse, questo è oscuro alla cognizione delle creature, imperquello che non possono arrivare a comprendere tutto Dio, che se 'l potessono tutto cognoscere, chiaro si vederebbe ogni cagione e ogni principio di movimento. Ond'elli è da sapere che circa questo dubbio di predestinazione, quello che 'l fa parere oscuro sì è solo lo modo di considerare umano, lo quale guarda pure e tiene occhio a ciò che col senso attinge e secondo questo raziocino ha la disposizione del paziente stimando che la vertude informativa debbia similmente fare operazione in simili disposti, e questo è bene dritto e ragionevile modo in lo naturale ordine, sì come appare a senso; ma la vertude di Dio, la quale non è suddita ad alcuna nostra regola, ma solo alla sua libera volontà, quale ragione contra dice che di due simili disposti, ella non possa eleggere l'uno, e l'altro lasciare in sua disposizione? Certo nulla, e a ciò s'accorda Tommaso nel <emph>Contra Gentiles</emph> questione 161, dove mostra come Dio leva uno peccatore dal peccato e l'altro vi lascia. Così a simile piacque a Dio mandare Piero Damiano più tosto che altro di sua compagnia, tutto che li altri in simile grado fossero del detto Piero.</p>
<p>Alla sesta chiaro apparirà nel testo esposto.</p>
<p>Alla settima si è da sapere che sullo terreno d'Italia, lo quale si è tra due liti, l'uno si è del mare Adriano che vae a Vinegia, l'altro si è lo lito del mare del Lione, sul quale territorio in la contrada di Bruzzo è uno luogo appellato la Catria, nel quale è uno monasterio di frati della Colomba, del quale monasterio lo detto Pietro fue frate, ed erano, come apparirà in lo testo, quelli frati di sobria e di santa vita, li quali per la sua santitade erano tanto contemplativi che quasi tutti si salvavano; ma ora, come narra, tal vita è diventata vana, e altra non così piacevile a Dio occupa il campo, del quale ordine è similemente Santa Maria di Ravenna. Or fue lo predetto frate Pietro quasi in senectute eletto cardinale, e però ch'ebbe tale ufficio e ordine, tocca alquanto la diversità dalli primi pastori alli moderni, la quale nella diversità ed esposizione nel testo non farà poco diversità, perchè <emph>opposita iuxta seposita magis elucescunt</emph>.</p>
<p>Della ottava si può trarre tropologia, imperquello che se la corte del cielo s'adira e turba delli peccati di quelli della prima vita, fievole baldezza si può avere di trovare grazia in cuore irato, onde in Psalmo: <emph>Domine, ne in furore tuo arguas me</emph> etc.; e noi umani siamo, come più volte è detto, a tale condizione che senza grazia non possono ottenere tal grazia, cioè la gloria di vita eterna; onde acciò che rimossa sia tale ira e turbazione è da rimuovere le cagioni, che sono li nostri peccati, e quello si è lo intento letto dello autore; quando pone così orribili segni nel suo testo, come sono oscurazioni e tuoni. E questo è lo fine della intenzione del capitolo</p></div3>
<div3><head>vv. 1-3</head>
<p>Cioè di Beatrice, ed erano sì gli occhi come l'animo.</p>
<p><add resp="ed">3</add> <emph>E da ogni altro</emph>, cioè dalla contemplazione dell'aquila</p></div3>
<div3><head>vv. 4-6</head>
<p>Cioè non tratta allegra teologia in le redarguizioni, ma irata e oscura.</p>
<p><add resp="ed">5</add> <emph>Tu ti faresti</emph>, cioè s'io ti palesassi quanta gloria è qui, tu te ne inceneresti tutto a simile a Semele, che non potèo sostenere la folgore celeste di Iove, come nel XXX dell'Inferno è detto</p></div3>
<div3><head>v. 8</head>
<p><emph>Eterno palazzo</emph>, cioè Paradiso</p></div3>
<div3><head>v. 12</head>
<p><emph>Parebbe fronda</emph>, cioè arbore in che lo folgore del tonitruo percuote e guasta</p></div3>
<div3><head>vv. 13-15</head>
<p><emph>Noi sem levati</emph>, cioè a Saturno, che è lo settimo.</p>
<p><add resp="ed">14</add> Nota che nel 1300 del mese di marzo Saturno si era in Leone; e però dice del leone ardente, imperquello che è di natura calda e secca simile al fuoco, ed eravi in lo ottavo grado del segno. Ed acciò che a pieno si sappia la disposizione del cielo, d'allora si è da sapere che Iupiter era nell'Ariete nel XXIV grado, Marte era nel Pesce nel XI grado, lo Sole era nello Ariete circa nello principio, Venus era nel Pesce, Mercurio nella Vergine, la luna nel.....</p>
<p><add resp="ed">15</add> <emph>Raggia mo</emph>. Nota come la influenzia venne mista alla terra della natura de' corpi celesti: Leone si è caldo e secco come è detto, Saturno è freddo e secco. Or mischia queste due complessioni, averai eccellente secco; ma la qualità <emph>active</emph>, come caldo e freddo, l'una tempera l'altra</p></div3>
<div3><head>vv. 16-18</head>
<p>Cioè delli occhi, imperquello che sì come nello specchio appare la spezia visiva, così nelle pupille dell'occhio si moltiplica, come sta nel secondo dell'anima per lo Filosofo, e nel suo <emph>De sensu et sensato</emph>.</p>
<p><add resp="ed">18</add> Cioè di Saturno</p></div3>
<div3><head>v. 23</head>
<p>Cioè Beatrice</p></div3>
<div3><head>vv. 25-27</head>
<p>Cioè Saturno quando regnò nella prima etade, dove, com'è detto nel primo dello Inferno, non era malizia di sagacità, ma tutto libero e puro vivere, e però era chiamata la etade dell'oro.</p>
<p><add resp="ed">26</add> <emph>Del suo</emph>. Questo fue Saturno re di Creti, del quale fue detto nel IV dello Inferno</p></div3>
<div3><head>vv. 28-33</head>
<p>Segue il poema mostrando parere in esso uno scaleo, per lo quale discendeano anime beate e ascendeano come appare.</p>
<p><add resp="ed">30</add> Cioè che non dicernea la cima; per allegoria hae a dimostrare che quello scaleo dimostra li gradi ecclesiastici, de' quali il primo pastore è Cristo, che è la persona del figliuolo in la Trinità, al quale primo scalino nullo vedere creato può arrivare, come più volte è detto.</p>
<p><add resp="ed">32</add> <emph>Ogni lume</emph>, cioè tutti i corpi celesti lucidi</p></div3>
<div3><head>vv. 34-42</head>
<p>Qui esemplifica che sì come nello autunno quando l'aiere comincia ad infrigidare, quelle oselle la mattina roteano per lo aiere, poi ciascuna prende quel viaggio, a che 'l suo desiderio si spinge, così quelle alme beate su per lo detto scaleo quale ascendea e quale discendea, continuando quale interpellava l'uno con l'altro in modo di roteare e per li scontri che si facevano, e per li luoghi dove si trovavano, molta luce, scintillazione, e chiarezza gli appariva.</p>
<p><add resp="ed">36</add> <emph>Le fredde piume</emph>, cioè le legate penne</p></div3>
<div3><head>vv. 46-48</head>
<p><emph>Ma quella</emph>, cioè Beatrice. <emph>Il come e il quando</emph>, nota il che, e in che tempo.</p>
<p><add resp="ed">48</add> Qui mostra ch'era sempre disposto</p></div3>
<div3><head>v. 49</head>
<p><emph>Perch'ella</emph>, cioè Beatrice</p></div3>
<div3><head>v. 50</head>
<p><emph>Di colui</emph>, cioè di Dio, a cui nulla cosa è secreta</p></div3>
<div3><head>v. 51</head>
<p><emph>Mi disse</emph>, colui che li diè licenzia a domandare</p></div3>
<div3><head>v. 52</head>
<p><emph>Ed io incominciai</emph>. Nota persuasione</p></div3>
<div3><head>v. 54</head>
<p>Cioè per Beatrice</p></div3>
<div3><head>vv. 55-57</head>
<p>Cioè cognoscibilitade, quasi a dire: io non ti cognosco, ma tu sai bene chi tu se'. <emph>Fammi nota</emph>. Qui domanda allo primo dubbio assoluzione</p></div3>
<div3><head>vv. 58-60</head>
<p>Qui domanda assoluzione al secondo dubbio.</p>
<p><add resp="ed">59</add> <emph>Sinfonia</emph>, cioè melodia o dolce sonoritade.</p>
<p><add resp="ed">60</add> Cioè per li cieli delli altri pianeti</p></div3>
<div3><head>vv. 61-63</head>
<p>Cioè tu non hai ancora tanta cognoscibilitade delle spirituali cose che sappi estimare la cagione, ma sappi ch'elli è perchè Beatrice non ha riso, quasi a dire: ella non ride quando tratta di vendetta che è la pena de' peccati</p></div3>
<div3><head>vv. 64-66</head>
<p>Qui responde alla seconda domanda com'è detto.</p>
<p><add resp="ed">66</add> Cioè parlando e mostrandomiti</p></div3>
<div3><head>vv. 67-69</head>
<p>Cioè tutti semo eguali</p></div3>
<div3><head>vv. 70-72</head>
<p>Cioè l'amor di caritate ch'avemo detto.</p>
<p><add resp="ed">71</add> <emph>Al consiglio</emph>, cioè al voler divino.</p>
<p><add resp="ed">72</add> <emph>Sorteggia qui</emph>, cioè predestina. <emph>Sì come tu</emph>, cioè sì come tue, Dante, simile osservi l'ordine della tua predestinazione. Qui mostra l'autore che Dio lo predestinasse a tenere tanta grazia, quant'è la sua scienzia</p></div3>
<div3><head>vv. 73-78</head>
<p>Or qui dice l'autore: io so bene che voi siete in sì libero amore, e come quello vi fa seguire la provvidenzia eterna, cioè di Dio; ma dacchè siete eguali e in simile disposizione, perchè venisti più tu che altra? E però soggiunge e dice: perchè destinata fosti sola?</p></div3>

<div3><head>vv. 79-81</head>
<p>Segue il poema mostrando che in sè medesima si volse cioè mostrando sua letizia</p></div3>
<div3><head>vv. 82-84</head>
<p>Cioè l'anima predetta che era in quella mola de' raggi.</p>
<p><add resp="ed">83</add> <emph>Luce</emph>, cioè raggio divino per sua volontà mi sovravvenne, lo quale aggiunse tanto alla mia cognoscenzia, che io seppi che volea che io venissi a te.</p>
<p><add resp="ed">84</add> <emph>M'innentro</emph>. Questo <emph>innentro</emph> si è verbo informativo, e tanto significa come <emph>son v'entro</emph></p></div3>
<div3><head>v. 85</head>
<p><emph>La cui vertù</emph>, cioè del raggio divino. <emph>Col mio</emph>, cioè cognoscere</p></div3>
<div3><head>v. 86</head>
<p><emph>Mi leva</emph>, cioè aggiunge a mio vedere</p></div3>
<div3><head>v. 87</head>
<p>Cioè la volontà divina, imperquello che ella è somma essenzia</p></div3>
<div3><head>vv. 91-93</head>
<p>Quasi a dire nulla creatura può tanto ascendere in cognizione che possa sapere la predestinazione nè vedere la cagione di quella.</p>
<p><add resp="ed">92</add> <emph>Quel Serafino</emph>, cioè quell'ordine d'angioli</p></div3>
<div3><head>v. 94</head>
<p><emph>Inoltra</emph>, si è verbo informativo, e tanto significa come <emph>si dilunga</emph>. <emph>Abisso</emph>, cioè fondo</p></div3>
<div3><head>vv. 100-102</head>
<p><emph>La mente che</emph>, quasi a dire: se noi nol possiamo vedere noi altri, come 'l denno vedere quelle menti che funno per la compagnia del corpo?</p>
<p><add resp="ed">101</add> <emph>Onde riguarda</emph>, cioè per sua ignoranzia circa quello che non può sapere</p></div3>
<div3><head>vv. 103-105</head>
<p>Quasi a dire: le sue parole mi soprastenno e mi possedetteno. <emph>Praescriptio</emph> si è alcuna passione.</p>
<p><add resp="ed">105</add> <emph>Umilmente</emph>, cioè di suo nome e condizione in prima vita</p></div3>
<div3><head>vv. 106-108</head>
<p><emph>Tra duo liti</emph>, cioè del mare Adriano e del mare del Lione. <emph>Surgon sassi</emph>, cioè montagnuole.</p>
<p><add resp="ed">107</add> <emph>E non molto</emph>, cioè a Toscana.</p>
<p><add resp="ed">108</add> Qui vuole mettere ch'ell'è più di lungi di Toscana dal luogo donde dice, che non è dalla superficie della terra a quello luogo dell'aiere, dove si genera li tonitrui, la quale distanzia, secondo lo Filosofo, si è da XVI stadii, facendo lo stadio di CCCC cubiti, che può essere da due miglia e terzo d'italiane</p></div3>
<div3><head>vv. 109-111</head>
<p><add resp="ed">109</add> <emph>E fanno un gibbo</emph>, cioè esse montagnuole. <emph>Catria</emph>, nome proprio di luogo e al principio delle terre d'Abruzzo verso la Marca d'Ancona infra terra.</p>
<p><add resp="ed">110</add> <emph>Di sotto al quale</emph>, cioè gibbo. <emph>Eremo</emph>, cioè romitoro o monasterio, onde <emph>eremitae</emph> si dice <emph>ab eremo</emph>.</p>
<p><add resp="ed">111</add> <emph>Latria</emph>, cioè culto divino, ovvero a quella reverenzia di orazione che sola è appropriata a Dio</p></div3>
<div3><head>vv. 112-114</head>
<p><emph>Così ricominciommi</emph>, chiaro appare, lo primo sermo fue: <emph>Tu hai l'udir mortal</emph> etc., lo secondo sermone fue: <emph>Luce divina sovra me s'appunta</emph> etc., lo terzo sermo fue: <emph>Tra duo liti d'Italia</emph> etc.</p>
<p><add resp="ed">113</add> <emph>Disse: quivi al servigio</emph> etc., cioè nel predetto eremo</p></div3>
<div3><head>vv. 115-117</head>
<p>Come cibi quadragesimali conditi con olio, e non con altro grasso.</p>
<p><add resp="ed">116</add> <emph>Lievemente</emph>. Non che a te con olio si potrebbe fare vivanda sì dilettevole che non sarebbe senza vizio. <emph>Caldi e gieli</emph>, cioè stati e verni.</p>
<p><add resp="ed">117</add> <emph>Contento</emph>, cioè senza altra cura</p></div3>
<div3><head>vv. 118-120</head>
<p><emph>Render solea</emph>, cioè quello monasterio. <emph>A questi cieli</emph>, cioè al Paradiso distinto per diversi gradi di gloria come appare.</p>
<p><add resp="ed">119</add> <emph>Fertilmente</emph>, cioè abbondevile numero. <emph>Ed ora è fatto</emph>, cioè mo non rende.</p>
<p><add resp="ed">120</add> <emph>Sì che tosto</emph>, cioè che la vendetta tostana revelerà tal difetto</p></div3>
<div3><head>vv. 121-123</head>
<p><emph>In quello loco</emph>. Qui palesa lo nome suo.</p>
<p><add resp="ed">122</add> <emph>E Pietro peccatore</emph>. Questo fue frate della medesma regola e ordine, ma conventuale di Santa Maria da Ravenna</p></div3>
<div3><head>vv. 124-126</head>
<p>Nota ch'era quasi vecchio.</p>
<p><add resp="ed">124</add> <emph>Mortal</emph>, cioè della prima, imperquello che alla seconda non segue alcuna morte come in Simbolo: <emph>Vitam aeternam amen</emph>.</p>
<p><add resp="ed">125</add> <emph>Quando fue</emph>, cioè all'ordine del cardinalatico di Roma.</p>
<p><add resp="ed">126</add> <emph>Che pur di male</emph>, chiaro appare lo testo</p></div3>
<div3><head>v. 127</head>
<p>Cioè santo Pietro. Cioè santo Paolo</p></div3>
<div3><head>v. 128</head>
<p>Cioè poveri e mendichi</p></div3>
<div3><head>vv. 130-132</head>
<p>Cioè che non contentano ad una imbandigione, ma vogliono tramesse.</p>
<p><add resp="ed">131</add> <emph>E chi li meni</emph>, cioè con grande famiglie e con grande vestimenta</p></div3>
<div3><head>v. 133</head>
<p><emph>Sì che duo</emph>, cioè lo palafreno e l'uomo</p></div3>
<div3><head>v. 135</head>
<p><emph>O pazienza</emph>, cioè di Dio.</p>
<p>Chiaro nel testo appare la esclamazione del ditto Piero Damiano</p></div3>
<div3><head>vv. 139-141</head>
<p><emph>Dintorno a questa</emph>, cioè a Pietro predetto.</p>
<p><add resp="ed">140</add> <emph>E fero un grido</emph>, cioè che non ha comparazione a nessuno suono che s'oda in prima vita</p></div3>
<div3><head>v. 142</head>
<p><emph>Nè io lo intesi</emph>, imperquello che era colli sensi mortali, li quali riceveno lesione da eccellenzia, come appare per lo Filosofo nel secondo dell'Anima; e però dice: <emph>Sì mi vinse il tuono</emph>.</p>
<p>E qui compie il suo capitolo.</p></div3></div2>

<div2><head>XXII</head>

<div3 n="Versi">
<lg>
<l>Oppresso di stupore alla mia guida</l>
<l>Mi volsi, come parvol che ricorre</l>
<l>Sempre colà dove più si confida.</l></lg>
<lg>
<l>E quella, come madre che soccorre</l>
<l>Subito al figlio pavido ed anelo</l>
<l>Con la sua voce che il suol ben disporre,</l></lg>
<lg>
<l>Mi disse: Non sa' tu che tu se' in cielo?</l>
<l>E non sai tu che il cielo è tutto santo,</l>
<l>E ciò che ci si fa vien da buon zelo?</l></lg>
<lg>
<l>Come t'avrebbe trasmutato il canto,</l>
<l>Ed io ridendo, mo pensar lo puoi,</l>
<l>Poscia che il grido t'ha mosso cotanto;</l></lg>
<lg>
<l>Nel quale se inteso avessi i prieghi suoi,</l>
<l>Già ti sarebbe nota la vendetta,</l>
<l>La qual vedrai innanzi che tu muoi.</l></lg>
<lg>
<l>La spada di quassù non taglia in fretta,</l>
<l>Nè tardo, ma' che al parer di colui,</l>
<l>Che desiando o temendo l'aspetta.</l></lg>
<lg>
<l>Ma rivolgiti omai inverso altrui,</l>
<l>Ch'assai illustri spiriti vedrai,</l>
<l>Se com'io dico l'aspetto redui.</l></lg>
<lg>
<l>Com'a lei piacque gli occhi dirizzai,</l>
<l>E vidi cento sperule, che insieme</l>
<l>Più s'abbellivan con mutui rai.</l></lg>
<lg>
<l>Io stava come quei che in sè ripreme</l>
<l>La punta del disio, e non s'attenta</l>
<l>Del dimandar, sì del troppo si teme.</l></lg>
<lg>
<l>E la maggiore e la più luculenta</l>
<l>Di quelle margherite innanzi fèssi,</l>
<l>Per far di sè la mia voglia contenta.</l></lg>
<lg>
<l>Poi dentro a lei udi': Se tu vedessi,</l>
<l>Com'io, la carità che tra noi arde,</l>
<l>Li tuoi concetti sarebbero espressi,</l></lg>
<lg>
<l>Ma perchè tu, aspettando, non tarde</l>
<l>All'alto fine, io ti farò risposta</l>
<l>Pure al pensier di che sì ti riguarde.</l></lg>
<lg>
<l>Quel monte, a cui Cassino è nella costa,</l>
<l>Fu frequentato già in su la cima</l>
<l>Dalla gente ingannata e mal disposta.</l></lg>
<lg>
<l>E quel son io che su vi portai prima</l>
<l>Lo nome di colui che in terra addusse</l>
<l>La verità, che tanto ci sublima;</l></lg>
<lg>
<l>E tanta grazia sovra me rilusse,</l>
<l>Ch'io ritrassi le ville circostanti</l>
<l>Dall'empio culto che il mondo sedusse.</l></lg>
<lg>
<l>Questi altri fuochi tutti contemplanti</l>
<l>Uomini furo, accesi di quel caldo</l>
<l>Che fa nascere i fiori e i frutti santi.</l></lg>
<lg>
<l>Qui è Maccario, qui è Romoaldo,</l>
<l>Qui son li frati miei che dentro a' chiostri</l>
<l>Fermar li piedi e tennero il cuor saldo.</l></lg>
<lg>
<l>Ed io a lui: L'affetto che dimostri</l>
<l>Meco parlando, e la buona sembianza</l>
<l>Ch'io veggio e noto in tutti gli ardor vostri,</l></lg>
<lg>
<l>Così m'ha dilatata mia fidanza,</l>
<l>Come il sol fa la rosa, quando aperta</l>
<l>Tanto divien quant'ell'ha di possanza.</l></lg>
<lg>
<l>Però ti prego, e tu, padre, m'accerta</l>
<l>S'io posso prender tanta grazia, ch'io</l>
<l>Ti veggia con immagine scoverta.</l></lg>
<lg>
<l>Ond'egli: Frate, il tuo alto disio</l>
<l>S'adempierà in su l'ultima spera,</l>
<l>Ove s'adempion tutti gli altri, e il mio.</l></lg>
<lg>
<l>Ivi è perfetta, matura ed intera</l>
<l>Ciascuna disianza; in quella sola</l>
<l>È ogni parte là dove sempr'era:</l></lg>
<lg>
<l>Perchè non è in luogo, e non s'impola,</l>
<l>E nostra scala infino ad essa varca,</l>
<l>Onde così dal viso ti s'invola.</l></lg>
<lg>
<l>Infin lassù la vide il patriarca</l>
<l>Iacob isporger la superna parte,</l>
<l>Quando gli apparve d'angeli sì carca.</l></lg>
<lg>
<l>Ma per salirla mo nessun diparte</l>
<l>Da terra i piedi, e la regola mia</l>
<l>Rimasa è per danno delle carte.</l></lg>
<lg>
<l>Le mura, che soleano esser badìa,</l>
<l>Fatte sono spelonche, e le cocolle</l>
<l>Sacca son piene di farina ria.</l></lg>
<lg>
<l>Ma grave usura tanto non si tolle</l>
<l>Contra il piacer di Dio, quanto quel frutto</l>
<l>Che fa il cuor de' monaci sì folle.</l></lg>
<lg>
<l>Che, quantunque la Chiesa guarda, tutto</l>
<l>È della gente che per Dio dimanda,</l>
<l>Non di parenti, nè d'altro più brutto.</l></lg>
<lg>
<l>La carne de' mortali è tanto blanda,</l>
<l>Che giù non basta buon cominciamento</l>
<l>Dal nascer della quercia al far la ghianda.</l></lg>
<lg>
<l>Pier cominciò senz'oro e senza argento,</l>
<l>Ed io con orazione e con digiuno,</l>
<l>E Francesco umilmente il suo convento.</l></lg>
<lg>
<l>E, se guardi al principio di ciascuno,</l>
<l>Poscia riguardi là dov'è trascorso,</l>
<l>Tu vederai del bianco fatto bruno.</l></lg>
<lg>
<l>Veramente Giordan volto retrorso</l>
<l>Più fu, e il mar fuggir, quando Dio volse,</l>
<l>Mirabile a veder, che qui il soccorso.</l></lg>
<lg>
<l>Così mi disse, ed indi si ricolse</l>
<l>Al suo collegio, e il collegio si strinse;</l>
<l>Poi, come turbo, in su tutto s'accolse.</l></lg>
<lg>
<l>La dolce Donna dietro a lor mi pinse</l>
<l>Con un sol cenno su per quella scala,</l>
<l>Sì sua virtù la mia natura vinse;</l></lg>
<lg>
<l>Nè mai quaggiù, dove si monta e cala,</l>
<l>Naturalmente fu sì ratto moto,</l>
<l>Ch'agguagliar si potesse alla mia ala.</l></lg>
<lg>
<l>S'io torni mai, Lettore, a quel devoto</l>
<l>Trionfo, per lo quale io piango spesso</l>
<l>Le mie peccata, e il petto mi percoto,</l></lg>
<lg>
<l>Tu non avresti in tanto tratto e messo</l>
<l>Nel fuoco il dito, in quanto io vidi il segno</l>
<l>Che segue il tauro, e fui dentro da esso.</l></lg>
<lg>
<l>O gloriose stelle, o lume pregno</l>
<l>Di gran virtù, dal quale io riconosco</l>
<l>Tutto, qual che si sia, il mio ingegno;</l></lg>
<lg>
<l>Con voi nasceva, e s'ascondeva vosco</l>
<l>Quegli ch'è padre d'ogni mortal vita,</l>
<l>Quand'io senti' da prima l'aer Tosco;</l></lg>
<lg>
<l>E poi, quando mi fu grazia largita</l>
<l>D'entrar nell'alta ruota che vi gira,</l>
<l>La vostra region mi fu sortita.</l></lg>
<lg>
<l>A voi divotamente ora sospira</l>
<l>L'anima mia per acquistar virtute</l>
<l>Al passo forte, che a sè la tira.</l></lg>
<lg>
<l>Tu se' sì presso all'ultima salute,</l>
<l>Cominciò Beatrice, che tu dèi</l>
<l>Aver le luci tue chiare ed acute.</l></lg>
<lg>
<l>E però, prima che tu più t'inlei,</l>
<l>Rimira in giù, e vedi quanto mondo</l>
<l>Sotto li piedi già esser ti fei;</l></lg>
<lg>
<l>Sì che il tuo cuor, quantunque può, giocondo</l>
<l>S'appresenti alla turba trionfante,</l>
<l>Che lieta vien per questo etera tondo.</l></lg>
<lg>
<l>Col viso ritornai per tutte quante</l>
<l>Le sette spere, e vidi questo globo</l>
<l>Tal, ch'io sorrisi del suo vil sembiante;</l></lg>
<lg>
<l>E quel consiglio per migliore approbo</l>
<l>Che l'ha per meno; e chi ad altro pensa</l>
<l>Chiamar si puote veramente probo.</l></lg>
<lg>
<l>Vidi la figlia di Latona incensa</l>
<l>Senza quell'ombra, che mi fu cagione</l>
<l>Perchè già la credetti rara e densa.</l></lg>
<lg>
<l>L'aspetto del tuo nato, Iperione,</l>
<l>Quivi sostenni, e vidi com' si muove</l>
<l>Circa e vicino a lui Maia e Dione.</l></lg>
<lg>
<l>Quindi m'apparve il temperar di Giove</l>
<l>Tra il padre e il figlio, e quindi mi fu chiaro</l>
<l>Il variar che fanno di lor dove:</l></lg>
<lg>
<l>E tutti e sette mi si dimostraro</l>
<l>Quanto son grandi, e quanto son veloci,</l>
<l>E come sono in distante riparo.</l></lg>
<lg>
<l>L'aiuola che ci fa tanto feroci,</l>
<l>Volgendom'io con gli eterni gemelli,</l>
<l>Tutta m'apparve da' colli alle foci:</l></lg>
<lg>
<l>Poscia rivolsi gli occhi agli occhi belli.</l></lg></div3>
<div3 n="Introduzione">
<p>Nel presente capitolo l'autore tocca otto cose. La prima seguendo suo poema descrive sua disposizione e di Beatrice. La seconda tocca come vendetta nascerà da tale disordine. La terza introduce a parlare santo Benedetto. La quarta domanda l'autore al detto santo di vederlo per essenzia. La quinta recita come santo Benedetto redargue li monaci e tutti altri pastori moderni includendo in suo parlare lo soprapiù della vendetta. La sesta seguendo suo poema entra nella ottava spera per lo segno di Gemini. La settima fa uno riepilogare connumerando tutte le sfere. L'ottava e ultima seguitando suo poema compie suo capitolo.</p>
<p>La prima a sufficienzia apparirà nel testo esposto.</p>
<p>Alla seconda si è da sapere che Dio tiene diversi modi in fare le sue vendette, che secondo che noi abbiamo nel vecchio testamento, Dio punìa li peccatori <emph>immediate</emph> fatto lo peccato, e pure di pene temporali, e questo era perchè tempo di legge richiedea tal vendetta nel vecchio testamento. Nel nuovo testamento, che è tempo di grazia e di misericordia, tiene altro modo, che non fa la detta vendetta adesso dopo lo peccato, anzi aspetta, e aspetta e riaspetta infino che vive in questa prima vita; a quello ultimo termine se non si pente, allora fae sua vendetta e pure nelle spirituali cose. Or è da sapere che avvegnacchè questa regola universal sia, elli v'era bene di quelli nel testamento vecchio, che gli era fatto credenza, e così nel nuovo, e di quelli peccati che Dio <emph>immediate</emph> punisce, come negli Atti degli apostoli appare più vendette di peccatori; e però secondo la condizione del peccato la giustizia di Dio tiene modo in fare sua vendetta, la quale è tarda a colui che desiderando l'aspetta, ed è tosta per colui in chi tale vendetta è fatta. Pure questo è che nullo male passa impunito. Onde è la intenzione dell'autore che pure pelli peccati, che commettono li pastori, nascerà vendetta, che sarà conforme a suo peccato, sì come elli sono o denno essere regola delli altri, e da cui si dee prendere ammaestramento, e sono pubblici officiali, cioè d'ogni condizione, come dice lo Apostolo: <emph>Sapientibus ed insipientibus debitor sum</emph>; così la vendetta dee essere eccellente, pubblica, e notoria a tutte persone.</p>
<p>Alla terza si è da sapere che l'autore introduce a parlare santo Benedetto abate, il quale se gli fa accanto esponendoli come fue quello che espulse lo culto idolatrio da quella montagna, della quale montagna è nella costa castello o monte Cassino, lo quale è infra terra al principio del Principato in Italia. Alla qual cose si è da sapere che la ditta montagna si hae lo suo cacume molto alto e rimosso dalla superficie della terra, sullo quale monte si era costituito per li pagani uno templo ad Apollo, e lìe in circostanzie si era molti idoli e molti luoghi, dove li predetti pagani sacrificavano; sì che si può dire che quel luogo era tutto disposto a sacrificazioni di demonii. Andovvi suso santo Benedetto, e predicò lo Evangelio, e miracolosamente fe' cadere quelli idoli e templi, e ridusse tutte quelle genti alla fede cattolica, e fecevi chiese e altari, in le quali edificazioni ricevèo molti abbattimenti dal dimonio e a lui e a' suoi monaci, sì come appare nel secondo del Dialogo di santo Gregorio, ma pure vinse e trionfò contra quello inimico, com'è detto.</p>
<p>Alla quarta si è da sapere ch'elli è ordine nelle spirituali creature, che quella, che è più suprema, vede tanto come fa quella che gli è di sotto, e più cotanto quanto piace al Creatore che abbia differenzia in cognizione l'uno grado dall'altro, e questo è per limitato ordine; può bene predestinare lo Creatore, aggiungendo grazia ad una delle inferiori, che tanto monta, che vede quello che fa quella che è nel suo supremo grado, sì come è detto di sopra di Pietro Damiano; e però quando una intelligenzia ascende al supremo grado di ciò che ascender possa alle creature, allora guardando in giuso cioè in li più bassi gradi, vede tutto e nulla gli è nascosto. E però dice santo Benedetto all'autore: tu domandi di vedermi per essenzia, ma sappi che tale desiderio s'adempierà quando serai montato all'ultima spera, cioè alla visione di Dio; nota quella visione che è possibile alla creatura della divinità, imperquello che per creatura non si può veder tutta la essenzia divina, ma vedesi alcuna cosa di suo splendore, sì come dice Dionisio Againo monaco: <emph>Si aliquis viderit Deum intellexit quod vidit, non ipsum vidit, sed aliquid eorum quae sunt eius</emph> etc.; e così quando tu Dante serai a quello supremo grado, in che s'adempie così lo nostro desiderio come lo tuo, cioè in la visione maggiore, allora potrai vedermi e affigurare come a te sarà in desiderio.</p>
<p>La quinta cosa chiaro appare nel testo esposto.</p>
<p>Alla sesta cosa si è da sapere che l'autore vuole mostrare come le seconde cause, cioè le influenzie del cielo, li confereno sue disposizioni ad essere adatto a scienzia litterale; per la quale scienzia ello allegorizzando fae tale viaggio che sì come nelli Introduttorii sì di Albumazar come di Alcabiz in astrologia chiaro appare, Germini si è casa di Mercurio, lo quale si è significatore di scrittura e di scienzia e di cognoscibilitade, e però seconda la scienza od arte preditta, colui che ha Gemini per ascendente, si è ingegniero e adatto a scienzia litterale, e maggiormente quando lo sole si trova essere in esso segno imperquello che 'l sole conferisce alla vita mortale e alla generazione secondo ordine naturale secondo quello detto: <emph>Homo generat hominem</emph>, etc. Sì che l'autore palesato lo detto Gemini essere suo ascendente, seguendo suo poema entra nell'ottava spera per quello segno, quasi volendo figurare: sì come alla vita tal segno mi fue porta, così alla seconda vita la scienzia, per la quale io la merito, m'è porta. Or è da sapere che l'autore fae invocazione al detto segno, come appare nel testo, la quale se al senso litterale si tollesse, serebbe d'idolatria, imperquello che solo al Creatore si conviene tal culto, sì come appare per Tommaso nella <emph>Secunda Secundae</emph>, questione 85, capitolo 2; ma è da tôrre per allegoria, che l'autore quando fe' tale invocazione, intendè per quello segno la volontà di Dio, che tanto lo sublima, la quale intende essere esso Dio; e però s'invoca o rende grazia per modo di culto, quello intende essere a quello Creatore, a chi tale atto è proprio, sì com'è detto.</p>
<p>La settima e l'ottava chiaro appariranno nel testo esposto</p></div3>
<div3><head>vv. 1-3</head>
<p>Cioè per la novitade del predetto tuono nel predetto precedente capitolo. <emph>Alla mia guida</emph>, cioè a Beatrice.</p>
<p><add resp="ed">2</add> <emph>Come parvol</emph>. Qui esemplifica che sì come ricorrono i fanciulli alle madri che li soccorra, così elli a Beatrice</p></div3>
<div3><head>v. 5</head>
<p><emph>Pavido e anelo</emph>, cioè pauroso e smarrito</p></div3>
<div3><head>v. 6</head>
<p><emph>Con la sua voce</emph>, cioè essa madre o Beatrice</p></div3>
<div3><head>vv. 7-9</head>
<p>Quasi a dire: qui è libero da ogni corruzione sì che non ci si fa cosa che possa nuocere e ledere a quelli, che sono quie; e poi soggiunge: <emph>E ciò che ci si fa</emph> etc</p></div3>
<div3><head>vv. 10-12</head>
<p>Qui dice: fine che li tuoni, de' quali tu sei uso di udirne t'hanno così alterato, come t'avrebbeno trasmutato lo canto di quae, il mio ridere! quasi a dire: <emph>maxime</emph></p></div3>
<div3><head>vv. 13-15</head>
<p>Cioè ch'esso tuono domandava alla suprema possanza vendetta del sopradetto peccato commesso per li mali pastori; e però chi l'avesse inteso, avrebbe avuto certezza di tal vendetta, imperquello che li gloriosi non domandano se non quelle che è piacer di Dio, che sì com'è detto vivano in amore di caritade che li tiene congiunti con la volontà di Dio, nè da essa mai discrepano che tu vedrai cioè in sì breve tempo che più s'estende la vita tua</p></div3>
<div3><head>vv. 16-18</head>
<p>Cioè la vendetta di Dio non taglia in fretta al piacere di colui che disiando l'aspetta, imperquello che sempre li pare che tardi troppo.</p>
<p><add resp="ed">17</add> Cioè al piacer di colui che temendo l'aspetta, imperquello che sempre li pare ch'ella pervegna</p></div3>
<div3><head>vv. 19-21</head>
<p><emph>Illustri</emph>, cioè di grande eccellenzia.</p>
<p><add resp="ed">21</add> Cioè se tu guarderai com'io ti dico e rimuoverati dallo stupore</p></div3>
<div3><head>vv. 22-24</head>
<p><emph>Sperule</emph>, cioè alme circoncinte di radii in figura sperica, cioè rotonda; radiando l'una con l'altra</p></div3>
<div3><head>v. 26</head>
<p><emph>La punta</emph>, cioè lo principio del moto del palesar del desiderio</p></div3>
<div3><head>v. 28</head>
<p><emph>E la maggiore</emph>, cioè quella ch'era di più splendore e lucidezza</p></div3>
<div3><head>v. 29</head>
<p><emph>Margherite</emph>, cioè alme preziose</p></div3>
<div3><head>v. 30</head>
<p><emph>Per far di sè</emph>, cioè per farseli conto</p></div3>
<div3><head>vv. 31-36</head>
<p><emph>La carità</emph>, cioè in quello amore in che siamo, lo quale è disposto ad ogni benignità, tu non temeresti di parlare tuo desiderio, e però perchè non perdi tempo a tuo viaggio, sì preverrò e risponderò innanzi che si esprima tua domanda: quasi a dire: ella c'è bene nota</p></div3>
<div3><head>vv. 37-39</head>
<p>Cioè abitata e frequentata da pagani e infedeli la sua cuna</p></div3>
<div3><head>vv. 40-42</head>
<p>Cioè io sono quello che in prima li portai lo nome di Cristo e predicai la fede cristiana.</p>
<p><add resp="ed">42</add> <emph>Che tanto</emph>, cioè essa fede cristiana, che sì ne fa beati e tanto ne lieva</p></div3>
<div3><head>v. 45</head>
<p>Cioè del sagrificare alli idoli. Ora è notorio che tale attore fue san Benedetto abate</p></div3>
<div3><head>vv. 46-48</head>
<p>Cioè tutti contemplanti e accesi di quello caldo, cioè amore di carità che è radice tutte sante opere</p></div3>
<div3><head>vv. 52-57</head>
<p>Qui seguendo il poema mostra come tal prevenire li diè baldezza, ed esemplifica come la cosa non perfetta che è in potenza a sua perfezione, la quale potenzia lo radiare del sole radduce in atto, così esso non perfetto ed era in potenzia lo prevenire di san Benedetto radducè in atto, e dielli quella perfezione che 'l fe' ardito a domandare</p></div3>
<div3><head>vv. 61-63</head>
<p><emph>Ond'elli</emph>, cioè san Benedetto.</p>
<p><add resp="ed">62</add> <emph>L'ultima spera</emph>, cioè dove non si può più montare, e questa è la visione divina</p></div3>
<div3><head>vv. 64-66</head>
<p><emph>In quella sola</emph>, cioè in essa visione che è sola la perfetta beatitudine.</p>
<p><add resp="ed">66</add> Qui mostra come quella spera, di che ello dice, cioè dov'è tale visione, non è mobile sì come le spere celesti, e però le parti d'essa non si muovono, ma sono dove sempre sono istate; ancora non è in loco, sì come sono le celesti spere, ancora perchè è immobile com'è detto, non si impola, cioè non ha poli sopra li quali si volga, sì come la ottava spera che ha due tramontane. Circa la qual cosa si è sapere che la cognizione naturale si estende fino alla nona spera, che è lo primo mobile, imperquello che la naturale cognizione ha principio dalli movimenti; onde per lo Filosofo nella Fisica: <emph>Natura est principium motus</emph> etc. Or da lì in suso non è più movimento, e sì come lo predetto Filosofo mostra nel predetto libro, che alcuno corpo non può essere là suso naturale, imperocchè corpi sono di tre condizioni; o sono di quelli che <emph>naturale</emph> tendeno al centro, come terra, acqua; o sono di quelli che tendeno in suso sì come fuoco e aere; o sono di quelli ch'hanno da sua natura moto circolare. Quelli che tendeno in giuso si hanno suo luogo naturale al centro del mondo e circa ad esso, quelli che tendeno in suso è suo luogo naturale in la concavità del circolo lunare; quelli ch'hanno moto circolare è entro la superficie estrema della nona spera, sì che se alcuno corpo li fosse, elli serebbe violento, e nella ordinazion della natura non è violenza. Onde di fuori della nona spera preditta non è loco, non è corpo, non è vacuo, nè altra cosa che sia di considerazione naturale. E però l'autore nomando di quello estrinseco dichiara che quella spera, di che fa menzione, non è simile alle celesti. Or in tali considerazioni molti ne sono stati già decepti e ingannati togliendo: se nulla non gli è, allora dov'è questo Paradiso? imperquello che non gli è adonque in quore se non quello che ha seguito ordine naturale. La quale stoltizia appare chi considera le cose che già sono avvenute che non si può assegnare ragione naturale, sì come molti morti resuscitati, la ecclissi in la morte di Cristo, l'aperimento del mare Rosso al popolo de' Giudei, e tutti quelli miracoli che le scritture degne di fede palesano. Onde a sincero intelletto non dee apparere stranio, incredibile che quello Creatore, che fe' l'ordine naturale, non ne potesse aver fatto un altro, lo quale non si convenisse con questo</p></div3>
<div3><head>vv. 67-69</head>
<p>Cioè la nostra intenzione e delli contemplanti ascende a quello <emph>quem</emph>, cioè a quella intensione di visione.</p>
<p><add resp="ed">69</add> Cioè tal fine è remoto dalla giustizia de' mortali</p></div3>
<div3><head>vv. 70-72</head>
<p>Sì com'è scritto nel XXVIII capitolo del <emph>Genesis</emph>, quando Isaac ebbe benedetto Iacob, elli li commise ch'elli andasse in Siria, in Mesopotamia, e lì prendesse mogliere delle figliuole di suo avo, da parte di madre, cioè delle figliuole di Laban, e comandolli che elli non tollesse delle Canaan. Onde costui andando, una sera si mettè a dormire in uno luogo e tolse una pietra e misela per capezzale; la notte vide in sogno una scala che da terra ascendea infino al cielo, e su per essa angeli ascendeano e discendeano, e lo Signore in capo della scala, lo quale li disse: io sono lo Dio d'Abraam e di Issac <emph>etc.</emph>, e feceli le profferte come serebbe benivolo e grazioso a lui e a' suoi erede. Sì che lo autore in persona di santo Benedetto disse: <emph>infine a quel suso</emph>, cioè <emph>locum ad quem</emph>, la vide il Patriarca, cioè Iacob, lo quale lo conoscè e tennelo</p></div3>
<div3><head>vv. 73-75</head>
<p>Qui tocca la mala disposizione de' mondani.</p>
<p><add resp="ed">74</add> Cioè che ne drizzava a tale viaggio di contemplazione.</p>
<p><add resp="ed">75</add> Cioè non si osserva nè si trova pure scritta</p></div3>
<div3><head>vv. 76-78</head>
<p><emph>Le mura</emph>. Chiaro appare come li monaci sono pur male disposti a far bene.</p>
<p><add resp="ed">77</add> 20<emph>Spelonche</emph>. <emph>Proprie</emph> si è luogo di malandrini, rubatori e simili. <emph>E le cocolle Sacca son piene di farina ria</emph>, cioè l'abito monacale mio solevan vestire santi, mo vesteno malandrini</p></div3>
<div3><head>vv. 79-81</head>
<p>Cioè tanto non dispiace a Dio la grave usura che è peccato contra natura e contra l'amor del prossimo, quanto li dispiace la vita moderna de' monaci</p></div3>
<div3><head>vv. 82-84</head>
<p>E questa è la ragione che l'avere che possiede la Chiesa si è di poveri e limosinanti, e non delli parenti de' pastori, nè di femmine di mondo che è più brutto. Onde è da notare che non senza peccato li pastori ecclesiastici molte fiate distribuisceno li beni della Chiesa a' proprii parenti o in disordinato modo</p></div3>
<div3><head>vv. 85-87</head>
<p>Qui redargue santo Benedetto li moderni li quali si lasciano tanto vincere alle sensualitadi, che a loro non fa prode alcuno ammaestramento, e mostrando in questo modo che non è giovato a molte regole avere buon principio, imperquello che sono rimosse per alterazioni tanto da esso che hanno essere tutto lo contrario, ed è tale diversità in piccolo tempo; e dice nel testo che in meno non è dal nascere di quello albore, nome quercia, infino allo suo fruttare, che è circa XX anni</p></div3>
<div3><head>vv. 88-90</head>
<p><add resp="ed">88</add> Cioè santo Piero povero e senza raunar moneta o vasellami, possessioni o rendite.</p>
<p><add resp="ed">89</add> Cioè san Benedetto con contemplazioni, digiuni e astinenzie.</p>
<p><add resp="ed">90</add> Cioè santo Francesco con grande umilitade</p></div3>
<div3><head>vv. 91-93</head>
<p>Cioè li prelati che segueno a san Piero, han tutto loro intento a possedere ricchezze mondane, li monaci che segueno a santo Benedetto, sono disposti ad ogni disordinata vita; de' frati dell'ordine di san Francesco è notoria la sua umilità chè, secondo la sentenzia od opinione di papa Bonifacio, in essi regna superbia ed ipocrisia.</p>
<p><add resp="ed">92</add> Chiaro appare come di quelli che è detto lo moderno essere, e così opposito allo loro principio come 'l color bianco dal bruno, cioè nero</p></div3>
<div3><head>vv. 94-96</head>
<p><emph>Veramente</emph>. Or qui vuole mostrare come Dio ha già fatto di maggiori miracoli e vendette, che non serà a punire questi peccati, sì come fue quando s'aperse lo mare e annegò Faraone e li Egizii, sì come è scritto in <emph>Exodo</emph>, XIV; e quando fece Iordan, cioè quello fiume, corresse in suso, <emph>Iosuè</emph>, III.</p>
<p><add resp="ed">96</add> <emph>Che qui il soccorso</emph>, cioè la vendetta; nota che la vendetta è soccorso al mondo del peccato, che se non si soccorresse colle vendette, elli monterebbono tanto li peccati che 'l furor di Dio e la sua ira annichilerebbe lo mondo, esemplo in le città di Sodoma e Gomorra</p></div3>
<div3><head>v. 99</head>
<p><emph>Poi come turbo</emph>. Com'altra volta <emph>aturbo</emph>. Si è li sioni che si generano nell'aiere, li quali molte fiate hanno già portato in aiere molte cose</p></div3>
<div3><head>vv. 100-102</head>
<p>Qui mostra la possanza di Beatrice e sua buona disposizione</p></div3>
<div3><head>vv. 103-105</head>
<p>Cioè in questo elemental mondo non fu sì eccellente movimento</p></div3>
<div3><head>vv. 106-108</head>
<p><emph>Devoto trionfo</emph>, cioè allegrezza di Paradiso</p></div3>
<div3><head>vv. 109-111</head>
<p><emph>Tu non avresti</emph>, cioè per lo velocissimo moto.</p>
<p><emph>Tu non avresti</emph>, cioè per lo segno di Gemini che segue Tauro e antecede Cancro</p></div3>
<div3><head>vv. 112-114</head>
<p>Qui fa invocazione a Gemini ed è allegoria lo celestiale padre, lo quale come a lui piace trionfa con la sua famiglia eletta alla sua gloria</p></div3>
<div3><head>vv. 115-117</head>
<p>Cioè in voi era lo sole quando nascette al mondo; allegoria: in te, padre, fue quella voglia che ne predestinò a tanta perfezione</p></div3>
<div3><head>vv. 118-120</head>
<p>Cioè mo ch'io entro in cielo voi mi siete porta; allegoria: e mo tal grazia mi mostra la beata corte</p></div3>
<div3><head>vv. 121-123</head>
<p>Chiaro appare sua orazione e vittima</p></div3>
<div3><head>v. 124</head>
<p><emph>All'ultima salute</emph>, cioè alla visione in che è felicitade</p></div3>
<div3><head>v. 128</head>
<p><emph>Quanto mondo</emph>, cioè sopra quanta scienzia si leva teologia</p></div3>
<div3><head>vv. 130-132</head>
<p>Cioè cognosca e decerna questa famiglia che vien per questo Ether ritondo; Ether proprio si è la quinta essenzia, cioè li cieli.</p>
<p><add resp="ed">132</add> <emph>Questo globo</emph>, cioè la terra</p></div3>
<div3><head>v. 133</head>
<p>Cioè picciolo e oscuro</p></div3>
<div3><head>vv. 136-138</head>
<p>Cioè che 'l dispregia e attende a quel bene che è ultima felicitade</p></div3>
<div3><head>vv. 139-141</head>
<p><emph>Vidi la figlia</emph>, cioè lo corpo della luna, la quale gli apparve senza quelle ombre, di che fue fatta menzione nel secondo capitolo di questa parte</p></div3>
<div3><head>vv. 142-144</head>
<p>O Iperion, che è Iupiter: io sosteneva alla vista li radii <emph>del tuo nato</emph>; cioè del Sole, imperquello che li poeti ponevano essere Febo figliuolo di Iove.</p>
<p><add resp="ed">143</add> <emph>E vidi come</emph>, cioè Venus e Mercurio, li quali per la conformità alquanta ch'hanno con lo decorso del sole, sempre li sono vicini, e se non fossen i suoi epicicli, come appare in la Teorica, elli serebber sempre congiunti con esso</p></div3>
<div3><head>vv. 145-147</head>
<p>Cioè che Iupiter era tra Saturno che è il padre di Marte, e Marte che è il figliuolo di Saturno secondo posizione poetica.</p>
<p><add resp="ed">146</add> <emph>E quindi mi fu</emph>, cioè ogni circolo ed è picciolo delli pianeti per li quali li suoi movimenti sono varii</p></div3>
<div3><head>vv. 148-150</head>
<p>Chiaro appare come quantità di corpo, velocità di corso, e distanzia di luogo si fue per tal vista nota</p></div3>
<div3><head>vv. 151-153</head>
<p>Cioè che vide quell'aiuola, cioè quella parte abitabile dalla terra che ne fa superbi e che possedendone più, divengano più superbi e fieri ed è composto questo vocabolo ab <emph>Ai</emph>, - <emph>quod est apparitio</emph>, e <emph>Vola</emph> che è <emph>medietas palmae</emph>; cioè aiuola; <emph>apparitio medietatis terrae</emph>.</p>
<p><add resp="ed">152</add> <emph>Volgendom'io</emph>, cioè volgendosi attorno lo centro al moto dell'ottava spera si volge, e s'ello non si fosse volto con essa, ello sarebbe uscito di Gemini.</p>
<p><add resp="ed">153</add> Cioè che vide lo mare, e la terra e le montagne</p></div3>
<div3><head>v. 154</head>
<p>Qui segue il poema mostrando come ritornò a sua cura. <emph>Li occhi</emph>, cioè dell'autore. Cioè a Beatrice.</p>
<p>E così compie suo capitolo.</p></div3></div2>

<div2><head>XXIII</head>

<div3 n="Versi">
<lg>
<l>Come l'augello, intra l'amate fronde,</l>
<l>Posato al nido de' suoi dolci nati</l>
<l>La notte che le cose ci nasconde,</l></lg>
<lg>
<l>Che, per veder gli aspetti desiati,</l>
<l>E per trovar lo cibo onde gli pasca,</l>
<l>In che i gravi labor gli son aggrati,</l></lg>
<lg>
<l>Previene il tempo in su l'aperta frasca,</l>
<l>E con ardente affetto il sole aspetta,</l>
<l>Fiso guardando, pur che l'alba nasca;</l></lg>
<lg>
<l>Così la Donna mia si stava eretta</l>
<l>Ed attenta, rivolta inver la plaga</l>
<l>Sotto la quale il sol mostra men fretta;</l></lg>
<lg>
<l>Sì che veggendola io sospesa e vaga,</l>
<l>Fecimi quale è quei, che disiando</l>
<l>Altro vorrìa, e sperando s'appaga.</l></lg>
<lg>
<l>Ma poco fu tra uno ed altro quando,</l>
<l>Del mio attender, dico, e del vedere</l>
<l>Lo ciel venir più e più rischiarando.</l></lg>
<lg>
<l>E Beatrice disse: Ecco le schiere</l>
<l>Del trionfo di Cristo, e tutto il frutto</l>
<l>Ricolto del girar di queste spere.</l></lg>
<lg>
<l>Pareami che il suo viso ardesse tutto,</l>
<l>E gli occhi avea di letizia sì pieni,</l>
<l>Che passar men convien senza costrutto.</l></lg>
<lg>
<l>Quale ne' plenilunii sereni</l>
<l>Trivia ride tra le ninfe eterne,</l>
<l>Che dipingono il ciel per tutti i seni,</l></lg>
<lg>
<l>Vid'io, sopra migliaia di lucerne,</l>
<l>Un sol che tutte quante l'accendea,</l>
<l>Come fa il nostro le viste superne;</l></lg>
<lg>
<l>E per la viva luce trasparea</l>
<l>La lucente sustanzia tanto chiara</l>
<l>Nel viso mio, che non la sostenea.</l></lg>
<lg>
<l>O Beatrice, dolce guida e cara...!</l>
<l>Ella mi disse, quel che ti sobranza</l>
<l>È virtù, da cui nulla si ripara.</l></lg>
<lg>
<l>Quivi è la sapienza e la possanza</l>
<l>Ch'aprì le strade tra il cielo e la terra,</l>
<l>Onde fu già sì lunga disianza.</l></lg>
<lg>
<l>Come fuoco di nube si disserra</l>
<l>Per dilatarsi sì, che non vi cape,</l>
<l>E fuor di sua natura in giù s'atterra,</l></lg>
<lg>
<l>Così la mente mia, tra quelle dape</l>
<l>Fatta più grande, di sè stessa uscìo,</l>
<l>E, che si fèsse, rimembrar non sape.</l></lg>
<lg>
<l>Apri gli occhi e riguarda qual son io;</l>
<l>Tu hai vedute cose, che possente</l>
<l>Se' fatto a sostener lo riso mio.</l></lg>
<lg>
<l>Io era come quei, che si risente</l>
<l>Di vision obblita, e che s'ingegna</l>
<l>Indarno di ridurlasi alla mente,</l></lg>
<lg>
<l>Quando io udi' questa profferta, degna</l>
<l>Di tanto grado, che mai non si stingue</l>
<l>Del libro che il preterito rassegna.</l></lg>
<lg>
<l>Se mo sonasser tutte quelle lingue</l>
<l>Che Polinnia con le suore fero</l>
<l>Del latte lor dolcissimo più pingue,</l></lg>
<lg>
<l>Per aiutarmi, al millesmo del vero</l>
<l>Non si verrìa, cantando il santo riso.</l>
<l>E quanto il santo aspetto facea mero,</l></lg>
<lg>
<l>E così, figurando il Paradiso,</l>
<l>Convien saltar lo sagrato poema,</l>
<l>Come chi trova suo cammin reciso.</l></lg>
<lg>
<l>Ma chi pensasse il ponderoso tema,</l>
<l>E l'omero mortal che se ne carca,</l>
<l>Nol biasmerebbe, se sott'esso trema.</l></lg>
<lg>
<l>Non è pareggio da picciola barca</l>
<l>Quel che fendendo va l'ardita prora</l>
<l>Nè da nocchier ch'a sè medesmo parca.</l></lg>
<lg>
<l>Perchè la faccia mia sì t'innamora,</l>
<l>Che tu non ti rivolgi al bel giardino</l>
<l>Che sotto i raggi di Cristo s'infiora?</l></lg>
<lg>
<l>Quivi è la rosa in che il Verbo Divino</l>
<l>Carne si fece; quivi son li gigli,</l>
<l>Al cui odor si prese il buon cammino.</l></lg>
<lg>
<l>Così Beatrice. Ed io, ch'a' suoi consigli</l>
<l>Tutto era pronto, ancora mi rendei</l>
<l>Alla battaglia de' debili cigli.</l></lg>
<lg>
<l>Come a raggio di sol, che puro mei</l>
<l>Per fratta nube, già prato di fiori</l>
<l>Vider, coverti d'ombra, gli occhi miei;</l></lg>
<lg>
<l>Vid'io così più turbe di splendori</l>
<l>Fulgurati di su, di raggi ardenti,</l>
<l>Sanza veder principio di fulguri.</l></lg>
<lg>
<l>O benigna virtù che sì gl'imprenti,</l>
<l>Su t'esaltasti per largirmi loco</l>
<l>Agli occhi lì, che non eran possenti.</l></lg>
<lg>
<l>Il nome del bel fior, ch'io sempre invoco</l>
<l>E mane e sera, tutto mi ristrinse</l>
<l>L'animo ad avvisar lo maggior foco.</l></lg>
<lg>
<l>E com'ambo le luci mi dipinse</l>
<l>Il quale e il quanto della viva stella,</l>
<l>Che lassù vince, come quaggiù vinse,</l></lg>
<lg>
<l>Per entro il cielo scese una facella,</l>
<l>Formata in cerchio a guisa di corona,</l>
<l>E cinsela, e girossi intorno ad ella.</l></lg>
<lg>
<l>Qualunque melodia più dolce suona</l>
<l>Quaggiù, e più a sè l'anima tira,</l>
<l>Parrebbe nube che squarciata tuona,</l></lg>
<lg>
<l>Comparata al sonar di quella lira,</l>
<l>Onde si coronava il bel zaffiro,</l>
<l>Del quale il ciel più chiaro s'inzaffira.</l></lg>
<lg>
<l>Io sono amore angelico, che giro</l>
<l>L'alta letizia che spira del ventre,</l>
<l>Che fu albergo del nostro disiro;</l></lg>
<lg>
<l>E girerommi, Donna del ciel, mentre</l>
<l>Che seguirai tuo Figlio, e farai dìa</l>
<l>Più la spera suprema, perchè gli entre.</l></lg>
<lg>
<l>Così la circulata melodia</l>
<l>Si sigillava, e tutti gli altri lumi</l>
<l>Facean sonar lo nome di MARIA.</l></lg>
<lg>
<l>Lo real manto di tutti i volumi</l>
<l>Del mondo, che più ferve e più s'avviva</l>
<l>Nell'alito di Dio e ne' costumi,</l></lg>
<lg>
<l>Avea sovra di noi l'interna riva</l>
<l>Tanto distante, che la sua parvenza</l>
<l>Là dov'i' era ancor non m'appariva.</l></lg>
<lg>
<l>Però non ebber gli occhi miei potenza</l>
<l>Di seguitar la coronata fiamma,</l>
<l>Che si levò appresso sua semenza,</l></lg>
<lg>
<l>E come fantolin, che ver la mamma</l>
<l>Tende le braccia poi che il latte prese</l>
<l>Per l'animo che in fin di fuor s'infiamma;</l></lg>
<lg>
<l>Ciascun di quei candori in su si stese</l>
<l>Con la sua cima, sì che l'alto affetto</l>
<l>Ch'egli aveano Maria, mi fu palese.</l></lg>
<lg>
<l>Indi rimaser lì nel mio cospetto,</l>
<l><emph>Regina coeli</emph> cantando sì dolce,</l>
<l>Che mai da me non si partì il diletto.</l></lg>
<lg>
<l>Oh quanta è l'ubertà che si soffolce</l>
<l>In quell'arche ricchissime, che foro</l>
<l>A seminar quaggiù buone bobolce!</l></lg>
<lg>
<l>Quivi si vive e gode del tesoro</l>
<l>Che s'acquistò piangendo nell'esilio</l>
<l>Di Babilonia, ov'egli lasciò l'oro:</l></lg>
<lg>
<l>Quivi trionfa, sotto l'alto Filio</l>
<l>Di Dio e di Maria, di sua vittoria,</l>
<l>E con l'antico e col nuovo concilio</l></lg>
<lg>
<l>Colui, che tien le chiavi di tal gloria.</l></lg></div3>
<div3 n="Introduzione">
<p>In lo presente capitolo tocca l'autore otto cose. La prima descrive esemplificando la disposizione di Beatrice e la propria. La seconda introduce la masnada overo trionfo di Cristo. La terza descrive come sua virtude s'ampliò, e ancora si scusa s'ello non può bene ritrarre a pieno sua visione per cagione di tanta eccellenzia. La quarta pone essere in tale compagnia nostra Donna. La quinta introduce essere uno angelo, lo quale circonvolgendosi a nostra Donna mostrava grande festa. La sesta tocca della nona spera e come extra quello era la umanità di Cristo. La settima descrive l'atto delli beati di quello trionfo. L'ottava ed ultima tocca della gloria di quelli beati, soggiungendo come santo Piero è di quelli; e così compie suo capitolo.</p>
<p>Or perchè la materia è <emph>convenevole</emph> chiara, sì accederemo alla esposizione del testo, nel quale pienamente apparirà la intenzione dello autore</p></div3>
<div3><head>v. 1</head>
<p><emph>Come l'augello</emph>. Qui è da notare lo esemplo, nel quale si mostra che teologia secondo sua natura hae ad illuminare lo intelletto umano, imperquello che ogni augello e ogni animale, salvo che l'uomo, se hae alcuna arte o alcuno istinto, sì l'hae da natura, e però noi vediamo tutti li augelli d'una spezia fare sua operazione d'uno modo, sì come le rondine che tutte ad uno modo fanno nido e notricano li figliuoli, li ragni d'una spezia fanno le sue tele ad uno modo, e simile viveno, e perchè non deviano da quella maniera, sì si tiene per li filosofi che sia istinto naturale. L'uomo si è differente dalli altri animali, perch'ello adovra per intelletto, che sì come vediamo a senso, pochi sono che si somiglino in sue operazioni, e puossi dire nullo; e questo gli avviene perchè hanno libero arbitrio, e non hanno da natura alcuna propria arte, ma sono addatti a tutte. Or sì com'è detto delli augelli elli lavorano a natura, ed hanno circa lo notrimento de' suoi polli tutta quella sollicitudine che bisogna, nè non ne sparmiono fatica, avvegnachè non bene sia detta fatica, imperò che fatica si è quando si age contra natura. E così a simile la scienzia di teologia sia circa la sollecitudine di illuminare lo intelletto umano tutta quella che ha bisogno, nè gli è fatica a distringere ogni argomento che si può fare. <emph>Fronde</emph>, cioè sullo arbore dove sono le sue fronde, cioè li suoi polli</p></div3>
<div3><head>vv. 4-6</head>
<p><emph>Che per veder</emph>, cioè li figliuoli.</p>
<p><add resp="ed">6</add> Cioè non faticandosi agendo gravi labori</p></div3>
<div3><head>vv. 7-9</head>
<p>Cioè per sollecitudine innanzi alla mattina escen del nido aspettando lo giorno.</p>
<p><add resp="ed">9</add> <emph>Pur che l'alba nasca</emph>, cioè l'aurora</p></div3>
<div3><head>vv. 10-12</head>
<p><emph>Così la donna mia si stava eretta</emph>. Qui fa la comparazione.</p>
<p><add resp="ed">11</add> <emph>Inver la plaga</emph>, cioè in verso lo cielo in la parte meridiana, dove lo sole non mostra movimento in li strumenti d'astrologia. Circa la qual cosa è da sapere che lo sole e l'altre stelle in oriente e in occidente mostrano suo moto essere veloce, ma nella plaga meridiana per la rotonditade del cielo non si distingue suo montare o discendere; e però è regola astrologica che nelle plaghe orientali ed occidentali si dee tôrre nello astrolabio l'altitudine per li almycantarath, e nella plaga meridiana per li alzimuth e però dice: sotto la quale plaga lo sol mostra men fretta cioè non pare che si muova</p></div3>
<div3><head>vv. 13-15</head>
<p>Segue suo poema mostrando come la sollecitudine di Beatrice lo contentava d'aspettare, over dimorare aspettando</p></div3>
<div3><head>vv. 16-18</head>
<p>Cioè tosto li apparve novitade</p></div3>
<div3><head>vv. 19-21</head>
<p>Chiaro appare sì come tutti quelli santi che avea visti nell'altre spere, erano venuti là ad onorar e far compagnia a Cristo. E nota che tale posizione sì si affae con lo luogo, imperquello che nella ottava spera dov'elli erano, sono immagini e costellazioni d'ogni natura, e simile alle nature di pianeti</p></div3>
<div3><head>vv. 22-24</head>
<p>Cioè di Beatrice, la quale per la visione di tanti beati era sì chiara, che nè scrittura nè lingua è a ciò sufficiente nè tanta</p></div3>
<div3><head>vv. 25-27</head>
<p>Or qui dà esemplo come la substanzia della umanità di Cristo, ch'era sopra tutti li predetti beati, luceva più di tutti, e tutti li illuminava, simile a questo sensibile sole, che illumina tutti li corpi celesti; e primo manifesta la quantità e dice che è sì come Trivia, cioè la luna, ed è detta Trivia perchè ha tre movimenti, l'uno lo diurno, lo secondo nel suo differente, lo terzo nel suo epiciclo, come appare nella <emph>Teorica planetarum</emph>.</p>
<p><add resp="ed">26</add> <emph>Aide</emph>, cioè sta lucente. <emph>Tra le ninfe eterne</emph>, cioè tra le stelle, le quali per li poeti erano appellato <emph>ninfe</emph>, come appare in lo XXIX capitolo del Purgatorio; questo nelli plenilunii, cioè quando è opposita al sole, che è piena. Così sopra quelli beati stava Cristo lo quale tutti li illuminava, ed era differente in quantitade da essi, sì come la luna dalle stelle predette.</p>
<p><add resp="ed">27</add> <emph>Che dipingen</emph>, cioè esse stelle figurando immagini diverse</p></div3>
<div3><head>vv. 28-30</head>
<p>Qui manifesta in qualità, cioè che simile modo accendeva e illuminava, com'è detto.</p>
<p><add resp="ed">30</add> <emph>Il nostro</emph>, cioè il sole sensibile. <emph>Le viste superne</emph>, cioè le costellazioni</p></div3>
<div3><head>v. 35</head>
<p><emph>Ti sobranza</emph>, cioè ti vince</p></div3>
<div3><head>v. 36</head>
<p><emph>È virtù</emph>, cioè splendore divino</p></div3>
<div3><head>vv. 37-39</head>
<p><add resp="ed">37</add> Cioè lo Figliuolo di Dio.</p>
<p><add resp="ed">38</add> <emph>Ch'aprì le strade tra il cielo e la terra</emph>, cioè per la sua morte fue aperto all'umana natura lo cielo, sì com'è detto.</p>
<p><add resp="ed">39</add> Cioè per li filosofi del vecchio testamento che lo aspettonno essendo nel Limbo</p></div3>
<div3><head>vv. 40-48</head>
<p>Fino a questo luogo ha toccato le due prime cose di questo capitolo, e qui comincia alla terza, e mostra per esemplo come sua vertù e cognoscenza sì si ampliò; e sta lo esemplo in questo modo. Sì come del vapor secco, che è nella nuvola, si genera fuoco, lo quale perchè di più rara forma occupa più luogo, e conviene per forza uscire dalla detta nuvola, per forza dico in quanto la nuvola, che è fredda stringe; lo qual fuoco per la detta forza cade a terra, imperocchè tale nuvola verso la terra è più fievole; lo quale moto si è contra la natura del fuoco che tende in suso; così la mente umana essendo dentro dalli organi sensitivi è quasi imprigionata, e quando è illuminata da alcuna grazia, allora esce dalla sua natural cognizione e intende più elto; così la mente dello autore illuminata da quelle alme sante, escì fuori del suo natural cognoscimento, e divenne possente a sofferire quella vista, che eccede la umana consuetudine.</p>
<p><add resp="ed">41</add> Per allargarsi in maggiore luogo.</p>
<p><add resp="ed">42</add> <emph>E fuor di sua</emph>, cioè discendendo.</p>
<p><add resp="ed">43</add> <emph>Dape</emph>, cioè chiarezza.</p>
<p><add resp="ed">45</add> <emph>E, che si fesse</emph>, cioè che suo moto non fue naturale.</p>
<p><add resp="ed">46</add> <emph>Apri gli occhi</emph>, così disse Beatrice</p></div3>
<div3><head>vv. 49-51</head>
<p><emph>Io era come</emph>, imperocchè il cammino della rimembranza e l'ordine naturale si era reciso e rotto; non è continuo con quello che è fuor di natura, che sì come disse lo Filosofo in libro <emph>De Memoria et reminiscentia</emph>: <emph>Ordinata facilius reminiscuntur</emph> etc</p></div3>
<div3><head>vv. 52-54</head>
<p>Cioè quando Beatrice disse: apri gli occhi e riguarda.</p>
<p><add resp="ed">53</add> Cioè tanto valevole che la memoria si fortifica in tale modo che ogni preterito poi si ricorda</p></div3>
<div3><head>vv. 55-60</head>
<p><emph>Se mo sonasser tutte quelle lingue</emph>, cioè tutti li poeti li quali mai poetando hanno parlato fossono insieme, non poriano accedere a descrivere delle mille parti l'una.</p>
<p><add resp="ed">56</add> <emph>Polinnia</emph>. Sì era apresso li poeti una delle nove Muse, ed era propria appellata Musa di memoria; e però essi poetando diceano quand'uno era di grande memoria: quello ebbe per balia Polinnia. Sì che l'autore volendo mostrare la eccellenzia di sua visione dice: nè quelli di Polinnia, nè quelli delle altre Muse, che da esse furono lattati, se possono meco non potrebbono trattare nè rammemorare tanta allegrezza di visione, nè come l'aspetto di Dio era meco e facea chiaro tal popolo</p></div3>
<div3><head>vv. 61-63</head>
<p><emph>E così figurando</emph>, cioè poichè non possiamo dire in singolarità, diciamolo in universale; sì che fa nostro poema salto, e non tocca questa singolarità, tutto simile a quello che salta alcuna acqua o fossato, che ricida suo cammino, che non lo scalpita come l'altra strada</p></div3>
<div3><head>v. 64</head>
<p><emph>Tema</emph>, cioè la discrizione di Paradiso</p></div3>
<div3><head>v. 65</head>
<p><emph>E l'omero mortale</emph>, cioè la cognizione umana in prima vita</p></div3>
<div3><head>vv. 67-69</head>
<p>Cioè da uomo di poca scienzia nè suddito a fallo, che colui che spesso falla spesso sì si perdona.</p>
<p><add resp="ed">68</add> <emph>L'ardita prova</emph>, cioè la propria descrizione dello autore</p></div3>
<div3><head>v. 71</head>
<p><emph>Al bel giardino</emph>, cioè alla congregazione de' santi</p></div3>
<div3><head>v. 72</head>
<p><emph>S'infiora</emph>. Si è verbo informativo, e tanto vale come diventare fiore</p></div3>
<div3><head>vv. 73-75</head>
<p><add resp="ed">73</add> <emph>Quivi è la rosa</emph>, cioè madonna santa Maria <emph>ut</emph>, Ecclesiastico, XXIV: <emph>quasi plantatio rosae in Yerico</emph>. <emph>Verbo divino</emph>, cioè lo Figliuolo di Dio assunse di essa carne come in Giovanni, primo: <emph>et Verbum caro factum est</emph> etc.</p>
<p><add resp="ed">74</add> <emph>Quivi son li gigli</emph>, cioè li Apostoli. Ond'elli è da sapere che 'l giglio hae tre condizioni: l'una che è di fuori bianco, e questo significa la puritade e la fede; l'altra che è dentro vermiglio, e questo significa la incorrottibilitade e la caritade; l'altra si è l'odore, e questo significa la predicazion e la speranza; or queste condizioni furono nelli Apostoli beati, e però l'autore li appella gigli.</p>
<p><add resp="ed">75</add> Cioè per le loro predicazioni, le quali profferano vita eterna, e così si generava di quelle speranze</p></div3>
<div3><head>vv. 76-78</head>
<p><emph>Ancora mi rendei</emph>, cioè a riguardar Cristo. Nota battaglia, in quanto la eccellenza combatte con la virtù visiva</p></div3>
<div3><head>vv. 79-84</head>
<p><emph>Come a raggio</emph>. Qui esemplifica lo modo che tenne acciò che li occhi suoi potessono essere possenti a ciò vedere, e disse ch'ello vide già lo raggio del sole trapassare per alcuna nuvola e quello fedire suso uno campo pieno di fiori, sulli quali fiori si vedea il raggio dell'ombra mischiata, e sè guardava d'onde venia quello raggio alla nuvola non lo discernea per la grande distanzia, così a simile vedea lo raggio sopra li detti beati, ma per la remozione del suo illuminatore non dicernea lo principio di quello</p></div3>
<div3><head>vv. 85-87</head>
<p>Cioè o virtù di Cristo, che sì li impressioni, tu sei sì gloriosa che tua bisognanza m'ha dato luogo a poter vedere di questa gloria</p></div3>
<div3><head>vv. 88-90</head>
<p>Cioè di nostra Donna, la quale secondo che appare nel testo, era in grande devozione dello autore.</p>
<p><add resp="ed">89</add> Cioè lo fece attento a guardarlo imperquello che era tra quelle altre la maggiore lumiera</p></div3>
<div3><head>vv. 91-93</head>
<p>Cioè quando la spezia visiva del detto lume si formò in le pupille dello autore mostrando <emph>il quale</emph>, cioè la qualità che è colore e luce, e <emph>'l quanto</emph>, cioè la grandezza della viva stella.</p>
<p><add resp="ed">93</add> Cioè eccede così in gloria li altri come al mondo li vinse in fede. Allora vide scendere una facella dell'alto, la quale fe' grande festa, come nel testo appare; la qual facella fu quello glorioso Gabriel, lo angelo che addusse l'ambasciata salutevile in terra quando disse: <emph>Ave gratia plena</emph> etc</p></div3>
<div3><head>vv. 97-99</head>
<p>Or qui dice l'autore che 'l predetto angelo cantava, ed era di tal melodia e di sì dolce, che facendo comparazione ad essa, la nostra melodia di terra, qual'è più dolce, parrebbe suono di tonitruo qual è quello lo quale si genera per lo squarciamento di nuvola, come appare nella Metaura del Filosofo</p></div3>
<div3><head>vv. 100-102</head>
<p>Cioè che nostra Donna riceve corona di tal melodia; ed è questo <emph>s'incoronava</emph> verbo informativo.</p>
<p><add resp="ed">101</add> 20<emph>Zaffiro</emph>, cioè nostra Donna.</p>
<p><add resp="ed">102</add> <emph>Del qual</emph>, cioè zaffiro, s'inzaffira, che è verbo informativo, che è tanto come: lo predetto cielo riceve forma da nostra Donna, ch'ello appella, com'è detto, zaffiro</p></div3>
<div3><head>vv. 103-105</head>
<p><emph>L'alta letizia</emph>, cioè lo splendore e la gloria. <emph>Che spira</emph>, cioè procede. <emph>Del ventre</emph>, cioè del corpo di nostra Donna; e nota quie come l'autore recita come nostra Donna è in corpo in cielo.</p>
<p><add resp="ed">105</add> <emph>Che fu albergo</emph>, cioè di Cristo il quale fue desiderato da tutte buone creature e intellettive</p></div3>
<div3><head>vv. 106-108</head>
<p><emph>E girerommi</emph>, cioè io continuerò questo moto e canto fino che serai tornata in quella spera, di che di sopra è detto</p></div3>
<div3><head>vv. 109-111</head>
<p>Cioè quello collegio di santi tutti diceano il nome della Vergine Maria</p></div3>
<div3><head>vv. 112-114</head>
<p><emph>Lo real manto</emph>, cioè la nona spera che è mantello e coperta di tutti gli altri cieli o spere, che sono di considerazione naturale, la quale si è principio di moto e di vita, e in essa si è universale la virtude informativa delle mondane singolaritadi e tutte spere e corpi celesti secondo ordine naturale riceveno da essa, e sì come tutto lo mondo riceve l'essere dal Creatore, così a simile, secondo ordine naturale, li cieli riceveno ordine da questa nona spera; e però dice l'autore che essa <emph>più s'avviva nell'alito di Dio</emph>, cioè che riceve da Dio più virtude visificativa</p></div3>
<div3><head>vv. 115-117</head>
<p><emph>Avea sopra</emph>, cioè l'ultima circonferenza intrinseca era ancora tanto distante da quello luogo dov'elli era, che l'autore non lo dicernea</p></div3>
<div3><head>vv. 118-120</head>
<p><emph>Però non ebber</emph>. Or nota che nostra Donna con quello angelo che sì la incoronava, ascendea alla spera sopradetta, che sì si inzaffira di essa, com'è detto di sopra, la quale sì è <emph>extra</emph> ovvero di fuora dalla nona spera; e così si segue che se l'autore non potea dicernere l'ultima circolazione della nona spera, non potea seguire a vista nostra Donna, e però dice: <emph>Però non ebber gli occhi</emph> etc.</p>
<p><add resp="ed">120</add> Cioè ascese al luogo dov'era lo suo Figliuolo</p></div3>
<div3><head>vv. 121-126</head>
<p><emph>E come fantolin</emph>. Or qui esemplifica l'atto di quelli beati, che sì come li fantolini estendeno le braccia verso sua madre mostrando affezione del cibo, così tutti quelli beati estendeano le braccia, e nel suo canto sì si dicernea l'affezione del cibo che da essa riceveno, cioè gloria e lume</p></div3>
<div3><head>vv. 127-129</head>
<p><emph>Regina coeli</emph>. Questa si è una antifona, che si canta al vespro di pasqua di surrezione in lo officio di nostra Donna, e dice: <emph>Regina coeli letare Alleluia, quia quem meruisti portare Alleluia, Surrexit sicut dixit Alleluia</emph>. Or l'autore introduce quest'antifona che sì com'è detto di sopra, essi santi e angelo la laudavano sì come madre di Dio</p></div3>
<div3><head>vv. 130-132</head>
<p><emph>O quanta</emph>, cioè allegrezza della gloria. <emph>Soffolce</emph>, cioè si ripone.</p>
<p><add resp="ed">131</add> <emph>In quell'arche</emph>, cioè santi.</p>
<p><add resp="ed">132</add> <emph>Bobolce</emph>, cioè sacca</p></div3>
<div3><head>vv. 133-135</head>
<p><emph>Sì</emph>, cioè in tale compagnia si è santi del Vecchio Testamento, li quali furono già in esilio presi in Babilonia ed eziandio in Limbo, come appare in la Biblia.</p>
<p><add resp="ed">135</add> <emph>Quivi trionfa</emph>, cioè in la predetta compagnia</p></div3>
<div3><head>vv. 136-139</head>
<p><emph>Sotto l'alto</emph>, cioè sotto lo Figliuolo di Dio e di nostra Donna e di vecchi e di nuovi santi, santo Piero, lo quale è chiavigero dello eterno reame.</p>
<p>E quie compie la intenzione del suo capitolo.</p></div3></div2>

<div2><head>XXIV</head>

<div3 n="Versi">
<lg>
<l>O sodalizio eletto alla gran cena</l>
<l>Del benedetto Agnello, il qual vi ciba</l>
<l>Sì, che la vostra voglia è sempre piena;</l></lg>
<lg>
<l>Se per grazia di Dio questi preliba</l>
<l>Di quel che cade della vostra mensa,</l>
<l>Prima che morte tempo gli prescriba,</l></lg>
<lg>
<l>Ponete mente all'affezione immensa,</l>
<l>E roratelo alquanto: voi bevete</l>
<l>Sempre del fonte onde vien quel ch'ei pensa.</l></lg>
<lg>
<l>Così Beatrice: e quelle anime liete</l>
<l>Si fero spere sopra fissi poli,</l>
<l>Fiammando forte a guisa di comete.</l></lg>
<lg>
<l>E come cerchi in tempra d'oriuoli</l>
<l>Si giran sì, che il primo, a chi pon mente,</l>
<l>Quieto pare, e l'ultimo che voli,</l></lg>
<lg>
<l>Così quelle carole differente</l>
<l>Mente danzando, della sua ricchezza,</l>
<l>Mi si facean stimar veloci e lente.</l></lg>
<lg>
<l>Di quella ch'io notai di più bellezza</l>
<l>Vid'io uscire un fuoco sì felice,</l>
<l>Che nullo vi lasciò di più chiarezza;</l></lg>
<lg>
<l>E tre fiate intorno di Beatrice</l>
<l>Si volse con un canto tanto divo,</l>
<l>Che la mia fantasìa nol mi ridice;</l></lg>
<lg>
<l>Però salta la penna, e non lo scrivo,</l>
<l>Chè 'l nostro immaginare a cotai pieghe,</l>
<l>Non che il parlare, è troppo color vivo.</l></lg>
<lg>
<l>O santa suora mia, che sì ne preghe</l>
<l>Devota, per lo tuo ardente affetto</l>
<l>Da quella bella spera mi disleghe.</l></lg>
<lg>
<l>Poscia, fermato il fuoco benedetto,</l>
<l>Alla mia Donna dirizzò lo spiro,</l>
<l>Che favellò così, com'io ho detto.</l></lg>
<lg>
<l>Ed ella: O luce eterna del gran viro,</l>
<l>A cui nostro Signor lasciò le chiavi</l>
<l>Ch'ei portò giù, di questo gaudio miro,</l></lg>
<lg>
<l>Tenta costui de' punti lievi e gravi,</l>
<l>Come ti piace, intorno della Fede,</l>
<l>Per la qual tu su per lo mare andavi.</l></lg>
<lg>
<l>S'egli ama bene, e bene spera, e crede,</l>
<l>Non t'è occulto, perchè il viso hai quivi,</l>
<l>Dov'ogni cosa dipinta si vede.</l></lg>
<lg>
<l>Ma perchè questo regno ha fatto civi</l>
<l>Per la verace fede, a gloriarla,</l>
<l>Di lei parlare è buon ch'a lui arrivi.</l></lg>
<lg>
<l>Sì come il baccellier s'arma, e non parla,</l>
<l>Fin che il maestro la quistion propone,</l>
<l>Per approvarla, non per terminarla;</l></lg>
<lg>
<l>Così m'armava io d'ogni ragione,</l>
<l>Mentre ch'ella dicea, per esser presto</l>
<l>A tal querente e a tal professione.</l></lg>
<lg>
<l>Di', buon cristiano, fatti manifesto:</l>
<l>Fede che è? Ond'io levai la fronte</l>
<l>In quella luce onde spirava questo;</l></lg>
<lg>
<l>Poi mi volsi a Beatrice, ed essa pronte</l>
<l>Sembianze femmi, perchè io spandessi</l>
<l>L'acqua di fuor del mio interno fonte.</l></lg>
<lg>
<l>La grazia che mi dà ch'io mi confessi,</l>
<l>Comincia' io, dall'alto primipilo,</l>
<l>Faccia li miei concetti esser espressi.</l></lg>
<lg>
<l>E seguitai: Come il verace stilo</l>
<l>Ne scrisse, padre, del tuo caro frate,</l>
<l>Che mise Roma teco nel buon filo,</l></lg>
<lg>
<l>Fede è sustanzia di cose sperate,</l>
<l>Ed argomento delle non parventi;</l>
<l>E questa pare a me sua quiditate.</l></lg>
<lg>
<l>Allora udii: Dirittamente senti,</l>
<l>Se bene intendi, perchè la ripose</l>
<l>Tra le sustanzie, e poi tra gli argomenti.</l></lg>
<lg>
<l>Ed io appresso: Le profonde cose,</l>
<l>Che mi largiscon qui la lor parvenza.</l>
<l>Agli occhi di laggiù son sì ascose,</l></lg>
<lg>
<l>Che l'esser loro v'è in sola credenza,</l>
<l>Sopra la qual si fonda l'alta spene,</l>
<l>E però di sustanzia prende intenza;</l></lg>
<lg>
<l>E da questa credenza ci conviene</l>
<l>Sillogizzar senza avere altra vista;</l>
<l>Però intenza di argomento tiene.</l></lg>
<lg>
<l>Allora udii: Se quantunque s'acquista</l>
<l>Giù per dottrina fosse così inteso,</l>
<l>Non v'avria luogo ingegno di sofista.</l></lg>
<lg>
<l>Così spirò di quell'amore acceso;</l>
<l>Indi soggiunse: Assai bene è trascorsa</l>
<l>D'esta moneta già la lega e il peso.</l></lg>
<lg>
<l>Ma dimmi se tu l'hai nella tua borsa.</l>
<l>Ond'io: Sì ho, sì lucida e sì tonda,</l>
<l>Che nel suo conio nulla mi s'inforsa.</l></lg>
<lg>
<l>Appresso uscì della luce profonda,</l>
<l>Che lì splendeva: Questa cara gioia,</l>
<l>Sopra la quale ogni virtù si fonda,</l></lg>
<lg>
<l>Onde ti venne? Ed io: La larga ploia</l>
<l>Dello Spirito Santo, ch'è diffusa</l>
<l>In su le vecchie, e in su le nuove cuoia,</l></lg>
<lg>
<l>È sillogismo, che la m'ha conchiusa</l>
<l>Acutamente sì, che in verso d'ella</l>
<l>Ogni dimostrazion mi pare ottusa.</l></lg>
<lg>
<l>Io udii poi: L'antica e la novella</l>
<l>Proposizione che sì ti conchiude,</l>
<l>Perchè l'hai tu per divina favella?</l></lg>
<lg>
<l>Ed io: La prova che il ver mi dischiude</l>
<l>Son l'opere seguite, a che natura</l>
<l>Non scaldò ferro mai, nè battè ancude.</l></lg>
<lg>
<l>Risposto fummi: Di', chi t'assicura</l>
<l>Che quell'opere fosser? Quel medesmo</l>
<l>Che vuol provarsi, non altri il ti giura.</l></lg>
<lg>
<l>Se il mondo si rivolse al cristianesmo,</l>
<l>Diss'io, senza miracoli, quest'uno</l>
<l>È tal, che gli altri non sono il centesmo:</l></lg>
<lg>
<l>Che tu entrasti povero e digiuno</l>
<l>In campo, a seminar la buona pianta,</l>
<l>Che fu già vite, ed ora è fatta pruno.</l></lg>
<lg>
<l>Finito questo, l'alta Corte santa</l>
<l>Risonò per le spere: Un Dio laudamo,</l>
<l>Nella melode che lassù si canta.</l></lg>
<lg>
<l>E quel Baron che, sì di ramo in ramo,</l>
<l>Esaminando, già tratto m'avea,</l>
<l>Che all'ultime fronde appressavamo,</l></lg>
<lg>
<l>Ricominciò: La grazia che donnea</l>
<l>Con la tua mente, la bocca t'aperse</l>
<l>Insino a qui, com'aprir si dovea;</l></lg>
<lg>
<l>Sì ch'io approvo ciò che fuori emerse;</l>
<l>Ma or conviene spremer quel che credi.</l>
<l>Ed onde alla credenza tua s'offerse.</l></lg>
<lg>
<l>O santo padre e spirito, che vedi</l>
<l>Ciò che credesti sì, che tu vincesti</l>
<l>Ver lo sepolcro più giovani piedi,</l></lg>
<lg>
<l>Comincia' io, tu vuoi ch'io manifesti</l>
<l>La forma qui del pronto creder mio,</l>
<l>Ed anche la cagion di lui chiedesti.</l></lg>
<lg>
<l>Ed io rispondo: Io credo in uno Dio</l>
<l>Solo ed eterno, che tutto il ciel muove,</l>
<l>Non moto, con amore e con disio;</l></lg>
<lg>
<l>Ed a tal creder non ho io pur prove</l>
<l>Fisice e metafisice, ma dalmi</l>
<l>Anche la verità che quinci piove,</l></lg>
<lg>
<l>Per Moisè, per profeti, e per salmi,</l>
<l>Per l'evangelio, e per voi che scriveste,</l>
<l>Poichè l'ardente Spirto vi fece almi;</l></lg>
<lg>
<l>E credo in tre persone eterne, e queste</l>
<l>Credo una essenza sì una e sì trina,</l>
<l>Che soffera congiunto <emph>sunt et este</emph>.</l></lg>
<lg>
<l>Della profonda condizion divina</l>
<l>Ch'io tocco mo, la mente mi sigilla</l>
<l>Più volte l'evangelica dottrina.</l></lg>
<lg>
<l>Quest'è il principio; quest'è la favilla</l>
<l>Che si dilata in fiamma poi vivace,</l>
<l>E, come stella in cielo, in me scintilla.</l></lg>
<lg>
<l>Come il signor ch'ascolta quel che 'i piace,</l>
<l>Da indi abbraccia il servo, gratulando</l>
<l>Per la novella, tosto ch'e' si tace;</l></lg>
<lg>
<l>Così, benedicendomi cantando,</l>
<l>Tre volte cinse me, sì com'io tacqui,</l>
<l>L'apostolico lume, al cui comando</l></lg>
<lg>
<l>Io avea detto; sì nel dir gli piacqui.</l></lg></div3>
<div3 n="Introduzione">
<p>Poichè l'autore in universale ha trattato solo della visione della predetta santa compagnia, in lo presente discende in particolarità a parlare di santo Piero, e fae in questo capitolo cinque cose.</p>
<p>La prima descrive sì come Beatrice addomandò per l'autore a tutto quello collegio che alquanto partecipasse con esso di loro gloria, quasi a dire che li parlassono. La seconda descrive come santo Piero a tale domanda s'offerse a beneplacito. La terza domanda Beatrice che l'autore per lui sia esaminato circa li punti della fede, speranza e carità. La quarta <emph>singulative</emph> fa fare a santo Piero le interrogazioni ad esso le risponsioni. La quinta e ultima conchiude come santo Piero appropriò per vera e buona ogni sua risposta, e così ricevette l'autore la professione od approvazione cristiana; e così compie suo capitolo.</p>
<p>La prima e la seconda appariranno chiare nella esposizione del testo.</p>
<p>Alla terza si è da sapere che quello che mosse l'autore a volere trattare de' punti della fede cristiana così in singolarità, si fue la invidia di molti morditori, che sono al mondo, li quali non intendendo lo stile nel modo del parlare poetico, veggendo alcuna parte di questa Commedia gli apponeano che era detto d'eresia, e <emph>per consequens</emph> l'autore d'essa essere patarino. Onde lo primo movimento era d'invidia, che perchè essi non erano di tanta scienzia, voleano vietare che quelli, che avevano grazia da Dio, non dicessono. Lo secondo movimento era da ignoranza, imperquello che se avessono inteso lo stile e modo, elli stessi sarebbero stati giudici di sè medesmi, giudicando il proprio parlare, e tale appare essere falso. Onde tale inordinazione d'animo de' morditori costrinse lo autore a ligarsi collo cristianesimo con sì chiari e fermi ligami, che non possono essere rotti nè fratti da frivoli imposizioni viziosamente fatte; lo quale ligame si è lo santo Simbolo approvato per la santa madre Ecclesia essere la forma del verace credere cristiano, che comincia: <emph>Credo in unum Deum patrem</emph>, sì come distintamente apparirà nel testo; la quale distinzione si conforma con lo trattato dello autore, imperquello che nullo senza fede <emph>etc.</emph> può essere cittadino della città del Paradiso <emph>etc.</emph> sì come dice l'Apostolo <emph>ad Hebreos</emph>: <emph>Sine fide impossibile est placere Deo</emph>.</p>
<p>Alla quarta cosa si è da sapere che l'autore circa li punti della fede introduce san Piero a fare sette domandagioni. La prima si è: che è fede? imperò che nullo potrebbe dirittamente rispondere d'una cosa s'ello non sapesse prima che cosa essa fosse; alla quale domanda l'autore risponde la definizione che l'Apostolo fe' d'essa, <emph>ad Hebreos</emph>, XI: <emph>Fides est substantia sperandarum rerum et argumentum non apparentium</emph>. Veduto che bene sapea che era fede, sì li fe' la seconda domanda: qual'è la cagione che nella definizione della fede è menzionato <emph>substantia</emph> ed <emph>argumentum</emph>? imperquello che molti sanno la difinizione d'una cosa, che non intendeno le parti; alla quale l'autore assegna le parti, e dice che credere è la sustanzia della fede e della speranza. E questo è chiaro, che chi non credesse, nè potrebbe avere fede nè speranza avere nell'essere di ciò: onde chi non credesse che Dio fosse, nè potrebbe aver fede di lui, nè di lui sperare, imperquello che di cosa che non è non si puòe sperare. Sopra lo quale credere che è la substanzia sì argomentando poi sillogizzando: se Dio è, ello è giusto, s'ello è giusto ello rimunera li meriti e punisce li peccati e simili. Sì che per questo sillogizzare si riceve vigore la credenza da argomento. La terza domanda si è: ma hai tu cotal credere in te? imperquello che può essere molti che sanno che è fede e che sanno quali sono le parti di sua definizione ma non hanno in sè questo credere, sì come uno saprà un'istoria di punto a punto, ma non ne crederà nulla: alla quale risponde l'autore l'affermativa, cioè: <emph>sì hoe</emph>. La quarta domanda si è: hai tu cotale credere? Imperochè dire: io ho credenza, e non potere assegnare d'onde l'abbia, si è uno averla indarno, perchè lo intelletto umano addomanda pure alcune cagioni, sì come lo Filosofo nella Fisica: <emph>scire per causas</emph> etc.: e a questo risponde l'autore che le Scritture del vecchio e del nuovo testamento, le quali sono parole di Spirito Santo, sono cagione della sua credenza e apresso cioè li sillogismi teologici. La quinta domanda si è: ma come sai tu che tali scritture sia dittato di Spirito Santo? Alla quale risponde l'autore: le ovre che sono seguite ad essa scrittura, che la provano vera, sì come li effetti delle profezie e li miracoli, le quali cose sono di tale condizione, che natura non potrebbe produrre ciò. La sesta domanda si è: chi ti fa sicuro che tali effetti fossono quelli che predissono le profezie, e che tali miracoli fossono? Alla quale risponde pure: lo cristianesmo credere non fu sempre, anzi cominciò da Cristo, lo quale con miracoli accese tal fede: ancora io veggio essere vero lo ditto dello Evangelio, Matteo, XXIII: <emph>Super cathedram Moysis sederunt</emph> etc., che tu, san Pietro, fosti povero e digiuno pastore, e li moderni sono ricchi e rincalzati di più imbandigioni onde <emph>vere</emph> questi sono quelli. La settima si fue: palesa la forma del tuo credere, e onde ti viene così tutto insieme come partito domandato, e determina la cosa che credi. Alla quale risponde l'autore lo santo Simbolo, sì come appare nel testo.</p>
<p>La quinta cosa, che tocca l'autore nel suo capitolo, apparirà nella esposizione del testo</p></div3>
<div3><head>vv. 1-6</head>
<p>Qui è da notare ch'elli è di quattro fatte compagnie: l'una si è compagnia in battaglia, e questi si chiamano compagni; l'altra si è compagnia in viaggio, e questi si chiamano comiti; la terza si chiama compagnia ad officio, e questi si chiamano colleghi, la quarta si è compagnia a mensa, e questi si chiamano sodali. Onde uno verso differenziale dice: <emph>In bello sotii, comites in calle feruntur, Officium collega facit, discusque sodalem</emph> etc. E perchè li predetti santi stanno in gloria cibando della grazia di Dio, sì appella l'autore quella compagnia <emph>Sodalizio</emph>.</p>
<p><add resp="ed">1</add> Nota <emph>grande</emph> sì di vivanda che di tempo.</p>
<p><add resp="ed">2</add> <emph>Del benedetto</emph>, cioè di Cristo. Cioè contenta vivanda.</p>
<p><add resp="ed">4</add> <emph>Se per grazia</emph>, cioè se costui gusta un poco della vostra grazia. <emph>Libare idem est quod parum bibere vel gustare</emph>.</p>
<p><add resp="ed">6</add> Cioè anzi lo consueto modo, over termino. Cioè lo possieda od abbia avuto in possessione</p></div3>
<div3><head>vv. 7-9</head>
<p>Quasi dica: ello è altissimamente disposto.</p>
<p><add resp="ed">8</add> <emph>E roratelo</emph>, cioè inaquatelo o a ber fatelo di quella acqua, cioè gloria che voi bevete, che procede da quella acqua e fontana, che è verace veritade che è quella felicitade che elli pensa d'acquistare</p></div3>
<div3><head>vv. 10-12</head>
<p>Cioè fae tale petizione. Qui descrive lo allegrare di quelli beati.</p>
<p><add resp="ed">11</add> <emph>Fissi poli</emph>, cioè sopra sè stesse, che sono fisse e immobili da tale essere.</p>
<p><add resp="ed">12</add> <emph>Comete</emph>. Sono vapori viscosi caldi montati suso fino alla terza regione dell'aiere, e quivi accesi ed enfiati, e appaiono stelle con chioma, cioè con treccia, e però sono appellate comete, la qual chioma gli avviene dal fumo acceso d'esse che sempre tende ad opposita parte del suo moto, come appare nella Metaura del Filosofo: ènne di XI maniere, fra le quali n'è una appellata Corona che sta così ***, e di questa guisa pone l'autore che si faceano quelle alme beate mostrando a vista sua allegrezza e gaudio</p></div3>
<div3><head>vv. 13-15</head>
<p>Poi che hae esemplificato sua figura, qui esemplifica la differenzia del moto, imperquello che quanto l'alma era più beata tanto avea più veloce moto, e dice come nelli orologi sono molti circoli che sono differenti in moto, che alcuni ne sono che corrono, e altri vanno sì tardi che non si dicerne; così quelle alme chi più tosto, e chi meno facea suo moto</p></div3>
<div3><head>v. 16</head>
<p><emph>Carole</emph>, cioè circonvoluzioni o ruote o spere</p></div3>
<div3><head>v. 17</head>
<p><emph>Della sua ricchezza</emph>, cioè gloria</p></div3>
<div3><head>v. 19</head>
<p><emph>Di quella</emph>, cioè più lucida</p></div3>
<div3><head>v. 20</head>
<p><emph>Un fuoco</emph>, cioè uno radiare</p></div3>
<div3><head>v. 21</head>
<p><emph>Che nullo</emph>, cioè ch'avanzava in gloria tutti gli altri</p></div3>
<div3><head>v. 23</head>
<p><emph>Divo</emph>, cioè chiaro e finerato</p></div3>
<div3><head>v. 24</head>
<p><emph>Che la mia</emph>, cioè che non si può immaginare</p></div3>
<div3><head>vv. 25-27</head>
<p>Nota che la immaginativa fa più che non può la parlatura esprimere, e però se la immaginativa non è sufficiente, molto maggiormente la parlatura manca.</p>
<p><add resp="ed">26</add> <emph>A cotai pieghe</emph>. Nota che 'l dipintore quando vuole dipingere pieghe conviene avere un colore meno vivo che quello della veste, cioè più scuro, e allora appaiono pieghe, imperquello che in ogni piega l'aiere è più oscuro che in la superficie, e però se lo colore della piega eccedesse in chiarità, la vesta non farebbe piega, anzi farebbe della vesta piega e di sè superficie, e così sarebbe contrario alla intenzione del maestro pintore</p></div3>
<div3><head>vv. 28-30</head>
<p><add resp="ed">28</add> <emph>O santa suora</emph>. Così disse quel lume a Beatrice.</p>
<p><add resp="ed">29</add> <emph>Per lo tuo ardente</emph>, cioè per lo effetto della tua preghiera.</p>
<p><add resp="ed">30</add> <emph>Da quella</emph>, cioè da essere in compagnia e in ordine con questi beati</p></div3>
<div3><head>v. 33</head>
<p><emph>Com'io ho detto</emph>, cioè <emph>o santa suora mia che sì ne preghi</emph> etc</p></div3>
<div3><head>vv. 34-36</head>
<p><add resp="ed">34</add> <emph>Ed ella</emph>, cioè Beatrice disse. <emph>Del gran viro</emph>. Chiaro appare di santo Piero apostolo.</p>
<p><add resp="ed">36</add> Cioè esso Cristo portò di cielo in terra quando venne ad incarnarsi</p></div3>
<div3><head>v. 37</head>
<p><emph>Tenta costui</emph>, cioè l'autore</p></div3>
<div3><head>v. 38</head>
<p><emph>Della fede</emph>. Per la quale sì com'è scritto Matteo, XIV</p></div3>
<div3><head>vv. 40-42</head>
<p><emph>S'egli ama</emph>, cioè se hae amor di carità. - <emph>Bene spera</emph>, cioè dritta speranza. - <emph>E crede</emph>, cioè s'hae dritta fede.</p>
<p><add resp="ed">41</add> <emph>Non t'è occulto</emph>, cioè tu lo vedi in Dio e sallo bene dove, com'è detto, tutto si vede</p></div3>
<div3><head>vv. 43-45</head>
<p>Cioè che i cittadini di Paradiso convegnono essere fedeli</p></div3>
<div3><head>vv. 46-48</head>
<p>Segue il poema mostrando che sì si disponea a rispondere come fa lo baccelliere in le quistioni.</p>
<p><add resp="ed">48</add> <emph>Per approvarla</emph>, cioè per dire sua opinione e tenere</p></div3>
<div3><head>v. 51</head>
<p><emph>A tal querente</emph>, cioè a santo Pietro. - <emph>E a tal professione</emph>, cioè a ricevere convento</p></div3>
<div3><head>vv. 52-54</head>
<p><emph>Di', buon cristiano</emph>. Così cominciò san Pietro</p></div3>
<div3><head>v. 55</head>
<p><emph>Pronte</emph>, cioè sembianza d'arditanza e di sigurtade</p></div3>
<div3><head>v. 57</head>
<p><emph>L'acqua di fuor</emph>, cioè sua opinione. <emph>Interno</emph>, cioè mortale essendo</p></div3>
<div3><head>vv. 58-60</head>
<p><emph>Primipilo</emph>, cioè della prima pietra dov'è fondata nostra Chiesa, e derivasi da <emph>pilapes</emph>, <emph>pontis</emph>.</p>
<p><add resp="ed">60</add> Qui invoca grazia a quello che li ha dato grazia di tale colloquio, cioè a Dio</p></div3>
<div3><head>v. 61</head>
<p><emph>Come 'l verace</emph>, cioè la scrittura e stilo di santo Paulo <emph>ad Corinthios</emph>, XI</p></div3>
<div3><head>v. 63</head>
<p>Cioè predicando esso santo Paolo seco</p></div3>
<div3><head>v. 66</head>
<p><emph>Sua quiditate</emph>, cioè diffinizione</p></div3>
<div3><head>v. 72</head>
<p><emph>Agli occhi</emph>, cioè a quelli che non hanno tanta scienza com'io</p></div3>
<div3><head>vv. 73-75</head>
<p><emph>Che l'esser loro</emph>, cioè l'esser di questo Paradiso hanno pure per credenza, e così desso sperano</p></div3>
<div3><head>vv. 76-78</head>
<p><emph>E da questa</emph>, cioè raziocinando con li sillogismi apparenti demostrativi e necessarii</p></div3>
<div3><head>v. 81</head>
<p><emph>Ingegno di sofista</emph>. Si è quello che mostra lo vero per falso ed <emph>e converso</emph></p></div3>
<div3><head>v. 84</head>
<p><emph>La lega</emph>, cioè la vera substanzia. - <emph>E il peso</emph>, cioè lo modo di cognoscerla, overo argomento</p></div3>
<div3><head>v. 87</head>
<p><emph>Mi s'inforsa</emph>, cioè niente d'essa m'è fu dubbio. <emph>Inforsa</emph> è verbo informativo, e descende da questo avverbio <emph>dubitandi forzan</emph> o <emph>forsitan</emph></p></div3>
<div3><head>vv. 88-90</head>
<p><add resp="ed">88</add> <emph>Appresso uscì</emph>, cioè della luce di san Piero.</p>
<p><add resp="ed">89</add> <emph>Questa cara</emph>, cioè questo credere che è fondamento d'ogni veritade</p></div3>
<div3><head>vv. 91-93</head>
<p><add resp="ed">91</add> <emph>Onde ti venne</emph>, cioè chi è quel che te la mostra. <emph>Ed io: la larga</emph>, cioè la benedetta Scrittura santa dettata per li profeti e per lo Spirito Santo.</p>
<p><add resp="ed">93</add> <emph>In su le vecchie</emph>, cioè lo testamento vecchio. - <emph>E in su le nove</emph>, cioè lo testamento nuovo. - <emph>Cuoia</emph>, cioè carte, imperquello che le membrane si fanno di cuoio d'animali</p></div3>
<div3><head>v. 94</head>
<p><emph>E sillogismo</emph>, cioè scienzia argomentativa, come loica e metafisica</p></div3>
<div3><head>v. 96</head>
<p><emph>Ottusa</emph>, cioè larga e meno entrante</p></div3>
<div3><head>vv. 97-99</head>
<p>Cioè come sai tu che tali scritture fossono dittate da Spirito Santo</p></div3>
<div3><head>vv. 100-102</head>
<p>Cioè li effetti delle profezie e li miracoli che sono sopra natura.</p>
<p><add resp="ed">102</add> Cioè operazione naturale non produsse mai miracolo, e solo quello che avviene non per naturale cagione</p></div3>
<div3><head>vv. 103-105</head>
<p>Cioè chi ti prova che tali miracoli fosseno e tali effetti di scrittura</p></div3>
<div3><head>vv. 106-108</head>
<p>Quasi a dire lo mondo pure si fe' cristiano per miracoli e altro non gli arebbe volti</p></div3>
<div3><head>vv. 109-111</head>
<p><add resp="ed">110</add> <emph>A seminar la buona</emph>, cioè lo evangelico officio.</p>
<p><add resp="ed">111</add> <emph>Che fu già</emph>, cioè esso officio di pastori. <emph>Ed ora è fatta pruno</emph>, cioè spino che tali officiali non fanno frutto di vite, ma di spino e di tossicoso ramo</p></div3>
<div3><head>vv. 112-114</head>
<p>Segue il poema mostrando come tutti quelli sodali laudonno Dio con suono melodioso simile a quelli che riceveno ingiuria, che diceno: laudato sia Dio, Dio laudato si è tu, come in Iob: <emph>Sit nomen Domini benedictum</emph> etc</p></div3>
<div3><head>v. 115</head>
<p><emph>E quel baron</emph>, cioè san Piero</p></div3>
<div3><head>vv. 118-120</head>
<p>Cioè la grazia che è accompagnata e signoreggia tua mente sì come cagione efficiente, e t'ae fatto parlare alle mie domandagioni e risponder sì come si dee</p></div3>
<div3><head>vv. 121-123</head>
<p><add resp="ed">121</add> <emph>Emerse</emph>, cioè gittasti parlando.</p>
<p><add resp="ed">122</add> <emph>Ma or</emph>, cioè che cosa credi tu e a chi credi tu</p></div3>
<div3><head>vv. 127-129</head>
<p><emph>E anche là</emph>, cioè ancora mi chiedesti e domandasti la cagion che movea me a creder tal cosa</p></div3>
<div3><head>vv. 130-132</head>
<p><emph>Ed eterno</emph>, cioè che sempre fue e sempre seràe. <emph>Che tutto</emph>, cioè Creatore del cielo e della terra.</p>
<p><add resp="ed">132</add> <emph>Non moto</emph>, cioè in esso da altri sì come prima ragione di tutto lo mondo. Questo si riferisce a quello che tutto il cielo move, cioè che sua vertude move li cieli e le creature benivola e graziosamente</p></div3>
<div3><head>vv. 133-138</head>
<p>Cioè che per fisica e metafisica, che sono scienzie trovate per intelletto umano, si prova chiaro ch'elli è <emph>necesse</emph>; in le speculazioni a divenire in la prima cagione, la quale è Dio solo.</p>
<p><add resp="ed">135</add> Cioè lo sopradetto dittato di Spirito Santo per Moises e per gli altri profeti, e per li Psalmi di David, e per la nuova Scrittura, cioè li Evangelii.</p>
<p><add resp="ed">137</add> <emph>E per voi</emph>, cioè di voi apostoli, come li Atti delli apostoli, le Epistole, e lo Apocalissi.</p>
<p><add resp="ed">138</add> Cioè le scritture che voi fèste dopo la pentecoste, nella quale voi riceveste Spirito Santo in voi. <emph>Almi</emph>, cioè santi</p></div3>
<div3><head>vv. 139-141</head>
<p><emph>E credo in tre</emph>, etc. cioè <emph>Pater</emph>, <emph>Filius</emph> ed <emph>Spiritus Sanctus</emph>, e quelle essere in una essenzia.</p>
<p><add resp="ed">140</add> Che d'essa essenzia si può parlare in singolare, e dire <emph>est</emph>, che è la terza voce di questo verbo <emph>sum, es, est</emph>, e puossi parlare d'esso in plurale, e dire <emph>sunt</emph>, cioè la terza voce del detto verbo, cioè: <emph>sunt tres personae in una essentia</emph></p></div3>
<div3><head>vv. 142-144</head>
<p>Cioè di questa sottilitade parla in più luoghi lo Evangelio, Matteo, ultimo: <emph>Ite et baptizate omnes gentes in nomine Patris et Filii et Spiritus Sancti, Amen</emph> etc., nè non disse <emph>in nominibus</emph>, per la quale si mostra una essenzia e tre persone; ancora Giovanni, V: <emph>Tres sunt qui testimonium dant in caelo, Pater, Verbum et Spiritus Sanctus, et hii tres unum sunt</emph>; ed in molti altri luoghi sì in la vecchia come in la nuova Scrittura appare</p></div3>
<div3><head>vv. 145-147</head>
<p>Cioè che pianta la fede nell'anima, per la quale poi discorrendo crede tutti li altri articoli sì come elli sono nelli Evangelii scritti, e per la santa madre Ecclesia predicati e annunciati</p></div3>
<div3><head>v. 151</head>
<p><emph>Così benedicendomi</emph>, cioè san Pietro l'autore</p></div3>
<div3><head>v. 153</head>
<p><emph>Al cui comando</emph>, cioè alle interrogazioni</p></div3>
<div3><head>v. 154</head>
<p><emph>Sì nel dir</emph>, cioè gradevile e piacevilmente.</p></div3></div2>

<div2><head>XXV</head>

<div3 n="Versi">
<lg>
<l>Se mai continga che il poema sacro,</l>
<l>Al quale ha posto mano e cielo e terra,</l>
<l>Sì che m'ha fatto per più anni macro,</l></lg>
<lg>
<l>Vinca la crudeltà, che fuor mi serra</l>
<l>Del bello ovile, ov'io dormii agnello</l>
<l>Nimico a' lupi, che gli dànno guerra;</l></lg>
<lg>
<l>Con altra voce omai, con altro vello</l>
<l>Ritornerò poeta, ed in sul fonte</l>
<l>Del mio battesmo prenderò il cappello;</l></lg>
<lg>
<l>Perocchè nella Fede, che fa conte</l>
<l>L'anime a Dio, quiv'entra'io, e poi</l>
<l>Pietro per lei sì mi girò la fronte.</l></lg>
<lg>
<l>Indi si mosse un lume verso noi</l>
<l>Di quella spera, ond'uscì la primizia</l>
<l>Che lasciò Cristo de' vicari suoi.</l></lg>
<lg>
<l>E la mia Donna piena di letizia</l>
<l>Mi disse: Mira, mira, ecco il Barone</l>
<l>Per cui laggiù si visita Galizia.</l></lg>
<lg>
<l>Sì come quando il colombo si pone</l>
<l>Presso al compagno, l'uno e l'altro pande,</l>
<l>Girando e mormorando, l'affezione,</l></lg>
<lg>
<l>Così vid'io l'un dall'altro grande</l>
<l>Principe glorioso essere accolto,</l>
<l>Laudando il cibo che lassù si prande.</l></lg>
<lg>
<l>Ma poi che il gratular si fu assolto,</l>
<l>Tacito <emph>coram me</emph> ciascun s'affisse,</l>
<l>Ignito sì, che vinceva il mio volto.</l></lg>
<lg>
<l>Ridendo allora Beatrice disse:</l>
<l>Inclita vita, per cui l'allegrezza</l>
<l>Della nostra basilica si scrisse,</l></lg>
<lg>
<l>Fa risonar la speme in questa altezza;</l>
<l>Tu sai che tante fiate la figuri,</l>
<l>Quante Gesù a' tre fe' più chiarezza.</l></lg>
<lg>
<l>Leva la testa, e fa che t'assicuri,</l>
<l>Che ciò che vien quassù del mortal mondo,</l>
<l>Convien ch'a' nostri raggi si maturi.</l></lg>
<lg>
<l>Questo conforto del fuoco secondo</l>
<l>Mi venne; ond'io levai gli occhi a' monti,</l>
<l>Che gl'incurvaron pria col troppo pondo.</l></lg>
<lg>
<l>Poichè, per grazia, vuol che tu t'affronti</l>
<l>Lo nostro Imperadore, anzi la morte,</l>
<l>Nell'aula più segreta, co' suoi Conti;</l></lg>
<lg>
<l>Sì che, veduto il ver di questa Corte,</l>
<l>La speme che laggiù bene innamora</l>
<l>In te ed in altrui di ciò conforte,</l></lg>
<lg>
<l>Di' quel che ell'è, e come se ne infiora</l>
<l>La mente tua, e di' onde a te venne;</l>
<l>Così seguìo il secondo lume ancora.</l></lg>
<lg>
<l>E quella pia, che guidò le penne</l>
<l>Delle mie ali a così alto volo,</l>
<l>Alla risposta così mi prevenne.</l></lg>
<lg>
<l>La Chiesa militante alcun figliuolo</l>
<l>Non ha con più speranza, com'è scritto</l>
<l>Nel sol che raggia tutto nostro stuolo;</l></lg>
<lg>
<l>Però gli è conceduto che d'Egitto</l>
<l>Vegna in Gerusalemme per vedere,</l>
<l>Anzi che il militar gli sia prescritto.</l></lg>
<lg>
<l>Gli altri duo punti, che, non per sapere</l>
<l>Son dimandati, ma perch'ei rapporti</l>
<l>Quanto questa virtù t'è in piacere,</l></lg>
<lg>
<l>A lui lasc'io; chè non gli saran forti</l>
<l>Nè di iattanzia, ed elli a ciò risponda,</l>
<l>E la grazia di Dio ciò gli comporti.</l></lg>
<lg>
<l>Come discente ch'a dottor seconda,</l>
<l>Pronto e libente, in quel ch'egli è esperto,</l>
<l>Perchè la sua bontà si disasconda:</l></lg>
<lg>
<l>Speme, diss'io, è uno attender certo</l>
<l>Della gloria futura, il qual produce</l>
<l>Grazia divina e precedente merto.</l></lg>
<lg>
<l>Da molte stelle mi vien questa luce;</l>
<l>Ma quei la distillò nel mio cor pria,</l>
<l>Che fu sommo cantor del sommo duce.</l></lg>
<lg>
<l>Sperino in te, nella sua Teodìa</l>
<l>Dice, color che sanno il noma tuo:</l>
<l>E chi nol sa, s'egli ha la fede mia?</l></lg>
<lg>
<l>Tu mi stillasti con lo stillar suo</l>
<l>Nella pistola poi, sì ch'io son pieno,</l>
<l>Ed in altrui vostra pioggia repluo.</l></lg>
<lg>
<l>Mentr'io diceva, dentro al vivo seno</l>
<l>Di quello incendio tremolava un lampo</l>
<l>Subito e spesso, a guisa di baleno.</l></lg>
<lg>
<l>Indi spirò: L'amore ond'io avvampo</l>
<l>Ancor ver la virtù, che mi seguette</l>
<l>Infin la palma, ed all'uscir del campo,</l></lg>
<lg>
<l>Vuol ch'io respiri a te, che ti dilette</l>
<l>Di lei, ed emmi a grato che tu diche</l>
<l>Quello che la speranza ti promette.</l></lg>
<lg>
<l>Ed io: Le nuove e le scritture antiche</l>
<l>Pongono il segno; ed esso lo m'addita,</l>
<l>Dell'anime che Dio s'ha fatte amiche.</l></lg>
<lg>
<l>Dice Isaia, che ciascuna vestita</l>
<l>Nella sua terra fia di doppia vesta,</l>
<l>E la sua terra è questa dolce vita.</l></lg>
<lg>
<l>E il tuo fratello assai vie più digesta,</l>
<l>Là dove tratta delle bianche stole,</l>
<l>Questa rivelazion ci manifesta.</l></lg>
<lg>
<l>E prima, e presso il fin d'este parole,</l>
<l><emph>Sperent in te</emph>, di sopra noi s'udì,</l>
<l>A che risposer tutte le carole;</l></lg>
<lg>
<l>Poscia tra esse un lume si schiarì,</l>
<l>Sì che, se il cancro avesse un tal cristallo,</l>
<l>Il verno avrebbe un mese d'un sol dì.</l></lg>
<lg>
<l>E come surge, e va, ed entra in ballo</l>
<l>Vergine lieta, sol per fare onore</l>
<l>Alla novizia, non per alcun fallo,</l></lg>
<lg>
<l>Così vid'io lo schiarato splendore</l>
<l>Venire a' due, che si volgeano a ruota,</l>
<l>Qual conveniasi al loro ardente amore.</l></lg>
<lg>
<l>Misesi lì nel canto e nella nota,</l>
<l>E la mia Donna in lor tenne l'aspetto,</l>
<l>Pur come sposa tacita ed immota.</l></lg>
<lg>
<l>Questi è colui che giacque sopra il petto</l>
<l>Del nostro Pellicano, e questi fue</l>
<l>Di su la croce al grande uficio eletto.</l></lg>
<lg>
<l>La Donna mia così; nè però piùe</l>
<l>Mosse la vista sua di stare attenta</l>
<l>Poscia, che prima, alle parole sue.</l></lg>
<lg>
<l>Quale è colui ch'adocchia, e s'argomenta</l>
<l>Di vedere eclissar lo sole un poco,</l>
<l>Chè per veder non vedente diventa;</l></lg>
<lg>
<l>Tal mi fec'io a quell'ultimo fuoco,</l>
<l>Mentrechè detto fu: Perchè t'abbagli</l>
<l>Per veder cosa, che qui non ha loco?</l></lg>
<lg>
<l>In terra è terra il mio corpo, e saragli</l>
<l>Tanto con gli altri che il numero nostro</l>
<l>Con l'eterno proposito s'agguagli.</l></lg>
<lg>
<l>Con le due stole nel beato chiostro</l>
<l>Son le duo luci sole che saliro,</l>
<l>E questo apporterai nel mondo vostro.</l></lg>
<lg>
<l>A questa voce l'infiammato giro</l>
<l>Si quietò con esso il dolce mischio,</l>
<l>Che si facea nel suon del trino spiro,</l></lg>
<lg>
<l>Sì come, per cessar fatica o rischio,</l>
<l>Gli remi, pria nell'acqua ripercossi,</l>
<l>Tutti si posano al sonar d'un fischio.</l></lg>
<lg>
<l>Ahi quanto nella mente mi commossi,</l>
<l>Quando mi volsi per veder Beatrice,</l>
<l>Per non poter vederla, ben ch'io fossi</l></lg>
<lg>
<l>Presso di lei, e nel mondo felice!</l></lg></div3>
<div3 n="Introduzione">
<p>Dappoi che l'autore nel precedente capitolo ha trattato della fede, in questo intende trattare della speranza, sì come della seconda virtude teologica, e tocca dieci cose circa la sua intenzione. La prima tocca come per remuneramento della sua Commedia elli spera tornare a Firenze. La seconda seguendo suo poema introduce santo Iacomo apostolo a parlare. La terza fa domandare Beatrice a santo Iacomo, che esamini l'autore circa li punti della speranza. La quarta domanda santo Iacomo circa la speranza tre cose. La quinta fa rispondere alla seconda. La sesta risponde alla prima e alla terza. La settima tocca quello che ne promette la speranza. La ottava introduce santo Ioanni evangelista. La nona tiene lo autore secondo sua opinione che il detto santo Ioanni non è col corpo in Paradiso. La decima e ultima tocca la eccellenzia della luce del detto santo Ioanni evangelista; e così compie suo capitolo.</p>
<p>Alla prima si è da sapere che nel tempo dello autore la città di Firenze si reggeva per una condizione di cittadini, ch'erano di mezzano essere, non da quelli grandi e nobili superbi, che vogliono sempre tiranneggiare, e non da quella brucamaglia di popolo, che distingue bene da male adatto pure a gridare in tumulto e rubare; erano persone che amavano lo buono stato della città, e che voleano che tutti li cittadini vivesseno del suo proprio e non di rubare nè di sforzare altrui. Avvenne che questi così fatti rettori tornonno tutti fuorausciti, salvo che alcuni grandi per tema di disordine, sì che la città si stava in buono e pacifico stato. Or per lo tempo passato era uno casato in Firenze nome i Franceschi, i quali ricevè oltraggi dalli Abati, e funne morti di loro. Questi Franceschi considerando la grandezza de' ditti Abati sì si assentonno da Firenze con tutte sue famiglie, e andonno a stare a Parigi, e lì tra di presto e di mercatanzia fenno grandissimo avere. Quando si videno le ali grande, avendo continuo noto lo stato di Firenze, scrisseno lettere a quelli grandi guelfi che erano a confine e in bando della terra, sì com'è detto per paura di disordine, e risentendosi con essi solo ad intenzione di tornare a Firenze e fare la sua vendetta, trattonno ch'elli venne in Toscana Carlo Senzaterra promettendo di farli le spese e di darli la signoria di Firenze, e <emph>per consequens</emph> arebbe tutta Toscana; sì come promisono delle spese così fu fatto. Venuto in Firenze lo detto messer Carlo, lo popolo minuto gridò: viva; quelli che erano dentro di parte guelfa; viva, viva. Quelli sbanditi e confinati di parte guelfa incontanente vennero alla terra e a furore di popolo ruppeno le prigioni, e andorono a casa de' Cerchi, ch'era uno casato molto ricco, e amava l'onore della sua cittade, e sì li rubonno. Andonno questi Franceschi a casa delli Abati e uccisono uno di loro e misonli lo fuoco nelle case. Essendo la terra in cotal furore, tutta la maggior parte di coloro, ch'avevano lo reggimento della terra, sì si assentonno da Firenze in diverse parti, fra le quali fu l'autore, che spesso era del consiglio e del collegio de' priori, e questi tornati incontanente fecero nuova lezione di priori e reccattonsi tutti li ufficii della terra per mano, confinando, e sbandeggiando, prendendo e ancidendo e facendo tutto quello danno che poteano a quelli che in prima reggevano, e così hanno tenuto la terra fino al dì d'oggi. Or l'autore componendo questa Commedia, per la quale si mostra la sua scienzia e per la quale s'acquista alla cittade, d'onde fue, onore e nome, pensò: tanto bene non dovrebbe passare inremunerato, onde potrebbe avvenire che tale Commedia vincerebbe la iniquitade dei Fiorentini, che al presente reggeno, sì ch'elli mi restituirebbeno nella cittade in quelli onori e utile, che io soleva avere. E però, sì come nel testo appare, ello dice <emph>se mai continga</emph>, imperquello che <emph>contingens</emph> è quello che può essere e non essere; or, sì come apparirà nel testo esposto, poetando elli descrive quello, che a sua tornata si seguiterebbe.</p>
<p>Alla seconda cosa si è da sapere che l'autore introduce santo Iacomo a parlare della speranza, imperocchè di quelli tre apostoli, che funno quando Cristo si trasfiguròe sul monte, esso tocca più di speranza che gli altri, sì come appare nella sua Epistola canonica, capitolo primo: - <emph>Si quis autem vestrum indiget sapientia postulet a Deo, qui dat omnibus affluenter</emph> etc., - <emph>et in eodem capitulo</emph>: - <emph>Beatus vir qui suffert temptationem quam cum probatus fuerit accipiet coronam vitae, quod repromisit Deus diligentibus se</emph> etc. Onde per queste ed altre parole tocca come noi dobbiamo avere speranza in Dio, e ricorrere a lui quand'è bisogno.</p>
<p>La terza seguendo suo capitolo chiara nella esposizione del testo apparirà.</p>
<p>Alla quarta cosa si è da sapere che santo Iacomo li fa tre domandagioni: la prima si è che è speranza, imperquello che sì com'è detto della fede elli è bisogno chi vuole speculare sopra una cosa primo a sapere quello ch'ella è, però che chi volesse fare speculazione e non sapesse di che, mai non verrebbe a quello termine <emph>ad quem</emph> che è <emph>scire</emph>; e però dice lo Filosofo nella Posteriora: <emph>Opportet omne primum scire quid est</emph> etc. La seconda domandagione si e sì come hai tu in te tale speranza? imperquello che s'elli non l'avesse impossibile sarebbe ch'elli avesse fede, senza la quale, sì com'è detto, non si può essere cittadino di quello santo Ierusalem celeste, che è lo Paradiso glorioso. La terza domanda si è d'onde ella l'hae ovvero onde li viene presupposto ch'ella sia in esso.</p>
<p>Alla quinta cosa si è da sapere che l'autore fae rispondere alla seconda domanda Beatrice, la quale mostra, sì come appare nel testo, che tale vertude sia in l'autore più eccellentemente d'uomo vivo, che sia della congregazione de' fedeli o della chiesa militante, la quale si è la detta congregazione de' fedeli in questa prima vita; per la quale eccellenzia si segue in esso autore essere fede e carità di simile condizione, che sì come mostra Tommaso nel terzo <emph>Contra Gentiles</emph>, l'una di queste virtù è cagione dell'altra e dell'una nasce l'altra; e però che tale palesare di eccellenzia sì lo fa l'autore esprimere a Beatrice e la ragione che adduce Beatrice a mostrare tale condizione di speranza essere in l'autore si è la presente Commedia, che, sì com'è detto, si parte da arduo e tende in prosperitate, cioè si parte da peccato e tende a vertude, lo quale movimento non si può produrre senza speranza, imperquello che, sì come dice Tommaso <emph>Secunda Secundae</emph>, questione 13, articolo 2: <emph>Obiectum spei est beatitudo aeterna</emph>, la quale beatitudine è quella vertude di felicitade, a che denno tendere tutti li nostri atti.</p>
<p>Alla sesta cosa si è da sapere che l'autore risponde alle due altre domandagioni, cioè primo alla prima, secondo alla terza. Alla prima si è da sapere che Tommaso in la <emph>Prima Secundae</emph>, questione 40, articolo 2, definisce la speranza in questo modo: <emph>Spes est motus appetitivae virtutis consequens apprehensione boni futuri aduc possibilis adipisci</emph>; per la quale definizione appare che la speranza conviene essere di bene e non di male, che se fosse speranza di male non sarebbe speranza ma timore; e questo tocca l'autore quando nella sua definizione pone <emph>gloria</emph>. Ancora appare che la speranza è nel tempo che dee venire, perchè se fosse del tempo passato o del presente, non sarebbe speranza ma gaudio; e questo tocca l'autore quando dice <emph>futuri</emph>. Ancora appare che speranza si è d'alcuno arduo, imperquello che se adesso lo suo obietto s'avesse in podestate, non sarebbe speranza ma desiderio, e così sarebbe sotto concupiscibilitade che è di bene futuro <emph>absolute</emph>, come Tommaso prova nel primo articolo della predetta questione; e tale arduo tocca l'autore quando dice <emph>precedentemente</emph>. Ancora appare che speranza si è di obietto possibile, perchè se fosse impossibile non sarebbe speranza ma sarebbe disperazione; e questo tocca l'autore quando dice <emph>attender certo</emph>. Ancora appare che speranza si è dono del Creatore, imperquello che se non fosse suo dono, non sarebbe riposto entro li ottimi doni, sì come santo Iacomo in la sua epistola: <emph>Omne datum optimum</emph> etc.; e questo tocca l'autore quando, dice <emph>il quale produce grazia divina</emph>. Alla seconda domanda risponde l'autore ch'ella gli viene dalle scritture vecchie e nuove, cioè primo dal Psalmista, cioè David in psalmo <emph>Sperent in te</emph>, poi dalla epistola di santo Iacomo per le sopra dette autoritadi.</p>
<p>Alla settima cosa, che tocca l'autore, si è da sapere che l'obbietto della speranza si è <emph>beatitudo aeterna</emph>, sì com'è detto, nella quale dopo lo dì del giudizio noi seremo in anima e in corpo glorificati, sì come prova Tommaso nel quarto <emph>Contra Gentiles</emph>, capitolo <emph>De qualitate corpororum glorificatorum</emph>; ed Isaia, LXI: <emph>Propter hoc in terra sua duplicia possidebunt, laetitia sempiterna erit eis</emph> etc.; ancora santo Ioanni in Apocalissi figurando lo stato delli uomini beati dopo lo dì del giudicio, dice nel VII capitolo; <emph>Post haec vidi turbam magnam quam numerare nemo poterat ex omnibus gentibus et tribubus et populis et linguis stantes ante tronum in conspectu agni amicti stolis albis, et palmae in manibus eorum</emph>; e questo intende l'autore circa questa parte.</p>
<p>Alla ottava, si è da sapere che poichè l'autore hae toccato quello che pare circa la speranza, vuol toccare della caritade, e introduce lo Evangelista nel suo poema, lo quale parlerà della caritade nel seguente capitolo, e assomiglia metaforizzando la chiarezza del detto Evangelista alla chiarezza del Sole mondano, facendo essa essere tanta e sì operativa, e dice che se 'l segno di Cancro, che è uno delli XII segni del zodiaco, avesse uno tal cristallo cioè una stella di tanto splendore, l'inverno arebbe uno mese d'uno die solo, cioè che sarebbe uno die senza notte sì grande quant'è lo decorso del tempo per uno mese. Or sta la posizione in questo modo: sia lo Sole nel principio di Capricorno che è diurno, e lo cristallo predetto sia nel principio del Cancro, sì come lo Sole ascenderà sopra l'orizon e quel cristallo descenderà in ponente, e sì come lo Sole descenderà in ponente sotto l'orizon, e quel cristallo ascenderà in oriente, or equipolle l'autore lo splendore del ditto cristallo a quello del Sole, e s'ello fosse simile così serìa di quando lo detto cristallo fosse sopra terra, come quando lo Sole gli è; ma conviensi presupponere che sì come lo Sole cerca a grado a grado tutto lo Capricorno, così questo cristallo cerchi lo Cancro a grado a grado, imperquello che se ciò non fosse, elli non porave essere quello decorso di tempo pure die senza notte, e provasi in questo modo. Sia lo segno del Capricorno <emph>A B C</emph> e 'l segno del Cancro sia <emph>D</emph> e <emph>F</emph>; quando lo Sole è in <emph>A</emph> è bisogno essere lo cristallo in <emph>D</emph>; Quando lo Sole è in <emph>B</emph>, è 'l cristallo in <emph>E</emph>; quando lo Sole è in <emph>C</emph>, lo cristallo in <emph>F</emph>; e questo modo sempre quando lo Sole ascenderà 'l cristallo descenderà, ad <emph>e converso</emph>; ma se lo Sole cerca <emph>A B C</emph>, e lo cristallo stesse fermo in <emph>D</emph>, allora sarebbe lo emisperio di sopra terra cotanto senza alcuno di questi lumi, quanto fosse la proporzione del Sole da <emph>A</emph> in <emph>C</emph>, che quand'ello fosse in <emph>B</emph>, che è mezzo lo segno, si sarebbe una ora di notte, che, sì com'è detto, li segni del cielo sono XII e ascendono tutti in XXIIII ore, sì che ogni segno occupa in la sua ascensione due ore di tempo; e così appare come si conviene fare la detta presupposizione a verificare lo testo. Or perchè l'autore di questo cristallo pure a Cancro, si avverrebbe questo accidente pure allo inverno, s'ello ne desse un altro a Capricorno, allora avverebbe anche alla state, e s'ello ne desse uno allo Ariete, avverrebbe allora all'autunno, e s'ello ne desse uno a Libra avverebbe alla primavera, e così se ogni segno n'avesse uno, elli sarebbe tutto lo decorso del tempo pure die senza alcuna notte. Or palesato la chiarità del detto Evangelista, Beatrice li dice chi ello è, sì come apparirà nel testo recitando le condizioni che ebbe lo detto santo in la prima vita.</p>
<p>Alla nona si è da sapere che, sì com'è detto e scritto in la storia del detto santo, essendo in etade 99 anni, nostro Signore li apparve, e felli asapere che il tempo era venuto, ch'ello lo volea per abitante nella corte del cielo, e costituirlo in la congregazione di quelli fedeli, che sono la Chiesa trionfante, cioè li santi di vita; onde lo beato antedetto santo fe' pure dirietro all'altare, là ov'ello cantava messa, una fossa per seppellirsi, e parossi, e disse missa, e communicossi, poi adesso così parato entrò nella detta fossa, e puosesi a giacere. Una grandissima lume discese dal cielo sovra lo detto santo, la quale fatta lì alcuna mora, disparve. Quelle persone, ch'erano guardaro e cercaro nella detta fossa, e non vi si trovò altro che manna, onde ebbero opinione che 'l nostro Signore lo tirasse al suo regno in anima e in corpo. E perchè l'autore tiene altra opinione si pone che in cielo non è in anima e in corpo se non Cristo, e la Vergine Madre Madonna Santa Maria, onde n'è escluso lo detto Evangelista essere lì in corpo. E potèo essere lo motivo dello autore mosso da tre cagioni: l'una la correzione della opinione delli apostoli che san Giovanni medesimo fe' in l'ultimo capitolo del suo Evangelio; la seconda che non fue necessario essere santo Ioanni in corpo in Paradiso innanzi la universale resurrezione; l'altra che se al bene essere, poichè non al necessario, perteneva esso esservi in corpo, alcune inconvenienze parevano seguire della benivolenzia, giustizia e misericordia di Dio, lo quale è assurdo e incredibile. Alla prima si è da sapere che essendo Cristo resuscitato, molte fiate apparve alli apostoli, e felli certi com'era col corpo resuscitato, <emph>Lucas</emph>, ultimo: <emph>Videte manus meas et pedes meos quia ipse ego sum palpate et videte quia spiritus carnem et ossa non habent</emph> etc.; e fra l'altre parlando a santo Piero, <emph>Iohannis</emph> ultimo, santo Piero addomandò di santo Ioanni e disse: <emph>Domine hic autem quid? Dicit ei Ihesus: sic eum volo manere donec veniam quid ad te? tu me sequere</emph>; detto questo, favella lo Evangelista e dice: <emph>Exivit ergo sermo iste inter fratres, quia discipulus ille non moritur</emph>; e com'elli ha detto questo, adesso corresse tale opinione, e dice: <emph>Et non dixit ei Ihesus: non moritur, sed: sic eum volo manere donec veniam</emph>, espresse per li autori cioè senza martiro voglio che rimagna. Or veduto che lo Evangelista correggè quella negativa <emph>non moritur</emph>, seguesi che lo detto Evangelista pure morisse. Onde molte opinioni erano d'esso, ch'alcuno diceva ch'ello era vivo ancora sotto la terra della predetta fossa, e quella bullizione che fa lì la terra era la sua respirazione; altri diceano ch'elli era assunto in Paradiso col corpo. Sì com'è detto di sopra sono queste evacuate, imperquello che la morte s'afferma per la detta correzione e la glorificazione del corpo nella necessità. Nel bene essere di stare vivo sotto la terra della predetta fossa non appare; onde potè muover l'autore a tenere che lo detto santo morisse e non fosse però in corpo in Paradiso; alla seconda si è da sapere che non fu necessario essere assunto col corpo santo Ioanni in Paradiso, imperquello che Scrittura santa alcuna non è che 'l prèdica, ciò che sì appare di Cristo: <emph>Ascendit Deus in iubilatione</emph> etc., e in Deuteronomio, XXXIII: <emph>Ascensor caeli auxiliator tuus</emph> etc. e molte altre Scritture, le quali era necessario adempiersi che toccavano la sua ascensione; e però disse l'Apostolo <emph>ad Ephesios</emph>, III: <emph>Ascendit super omnes caelos ut adimpleret omnia</emph> etc. Adunque può arguire l'autore: se la ascensione di Cristo fue, ella ebbe cagione necessaria che 'l fue predetto e necessario fue che tale scrittura s'adempiesse; Ioannis XIX: <emph>Postea sciens Ihesus quia omnia consumata sunt, ut consumaretur scriptura dixit: sitio</emph> etc.; e <emph>Lucas</emph>, XXIV: <emph>Et ipse dixit ad eos</emph>: <emph>o stulti et tardi corde ad credendum in omnibus quae locuti sunt prophetae, nonne oportuit pati Christum et ita intrare in gloriam suam</emph>? Ma tale cagione non appare in santo Ioanni nè eziandio di Scrittura che 'l dica <emph>affirmative</emph>, ch'ello ascendesse col corpo in Paradiso; di Cristo avemo <emph>Marcus</emph> ultimo, dice: <emph>Dominus quidem Ihesus postquam locutus est eis, ascendit in caelum et sedit a dextris Dei</emph> etc.; <emph>Lucas</emph> ultimo. - <emph>Et factum est dum benediceret eis, recessit ab eis et ferebatur in caelum et ipsi adorantes</emph> etc.; e in Simbolo: <emph>Ascendit ad caelos, sedet a dextris Dei patris</emph> etc. Alla terza si è da sapere ch'ello si tiene che nostra Donna è in corpo in Paradiso, e assegnaseli le infrascritte ragioni, le quali sono a bene essere. La prima che non fue convenevole che 'l corpo di nostra Donna, del quale assunse carne lo Figliuolo di Dio, fosse suddito a corruzione obbrobriosa, la quale è li vermi e lo marcirsi. Onde Augustino in uno suo sermone: <emph>Putredo et vermis oprobrium est humanae condictionis</emph>; e poi soggiunge: <emph>Illud ergo sacratissimum corpus, de quo Christus carnem assumpsit, vermibus escam traditum esse consentire non valeo, dicere pertimesco</emph>. La seconda ragione si è che Cristo volse essere tutto della umanitade, imperquello che non ebbe padre carnale, e così volse ch'ella fosse tutta sua, ch'ella non ebbe altro figliuolo; s'ello non vuolse che comunicasse con uomo, nè communicar con vermi non fue convenevole; s'ello non vuolse ch'essa generasse altri figliuoli, nè generarsi d'essa vermi fue convenevole. La terza si è che noi vediamo che Dio onora li corpi di santi facendo per essi miracoli, molto sarebbe manchevole sua giustizia se 'l corpo di nostra Donna fosse in terra e non fêsse per esso miracoli; li miracoli non appaiono, adunque non è lo suo corpo in terra, con ciò sia cosa ch'ella fue di cotanto merito. E molte altre ragioni, le quali concludeno non poter essere necessitade ma sono a bene essere. Onde Augustino disse: <emph>Corpus Virginis esse in caelo credere pium est</emph>. Or queste probabilitadi non si possono addurre di santo Ioanni, imperquello che è anche convenevole di santo Iacomo, di santo Paulo e di molti altri; chè avemo per certo che li loro corpi sono in terra, onde manchevole sarebbe la giustizia se non adovrasse in li simili e eguali egualmente. E però tale conclusione potèo muovere l'autore a non credere lo corpo dello Evangelista essere in cielo.</p>
<p>La decima cosa toccata in questo capitolo chiaro apparirà nella esposizione del testo</p></div3>
<div3><head>vv. 1-3</head>
<p><add resp="ed">1</add> <emph>Se mai continga</emph>, cioè se quello effetto, che io aspetto che è contingente del mio poema, avvegna.</p>
<p><add resp="ed">2</add> <emph>Al quale ha posto mano e cielo</emph>, cioè la costellazione, informando l'autore di forma adatta a scienzia, cioè la materia obbediente a tale informazione.</p>
<p><add resp="ed">3</add> <emph>Sì che</emph>, cioè la libertade dello arbitrio, la quale conformandosi colla complessione ha voluto componere tale poema</p></div3>
<div3><head>vv. 4-6</head>
<p><add resp="ed">4</add> <emph>Vinca la</emph>, cioè li animi de' Fiorentini che 'l tegnono in esilio.</p>
<p><add resp="ed">5</add> <emph>Del bello ovile</emph>, cioè di Fiorenza ov'elli nacque e resse senza malizia.</p>
<p><add resp="ed">6</add> Cioè combattente e pugnadore per la giustizia contra ogni viziosa vita e persona. Li quali viziosi non lasciano esso ovile essere in pace</p></div3>
<div3><head>vv. 7-9</head>
<p>Cioè s'io tornerò sì come ero accusato di peccato così serò roborato di virtudi da essi cittadini.</p>
<p><add resp="ed">8</add> <emph>Ed in sul fonte</emph>, cioè sì come ebbi lo nome in baptismo così avrò questo altro d'uomo vertudioso e saggio</p></div3>
<div3><head>vv. 10-12</head>
<p>Imperquello ch'io ho trattato sì eccellentemente d'ogni virtude, che non solo da essi devo essere onorato, ma io mostro che li beati me ne fanno festa</p></div3>
<div3><head>vv. 13-15</head>
<p>Nota che li santi in la predetta congregazione pone essere in ispere ciascuna condizione per sè, cioè apostoli per sè, martiri per sè, confessori per sè <emph>etc.</emph>, e perchè san Iacomo fu apostolo però era in quella spera, nella quale prima era san Piero.</p>
<p><add resp="ed">15</add> <emph>Che lasciò Cristo</emph>, cioè li primi vicarii di Cristo si furono li apostoli</p></div3>
<div3><head>vv. 16-18</head>
<p><emph>Mira</emph> etc. <emph>il barone</emph>. Chiaro appare che fu san Iacomo di Gallizia</p></div3>
<div3><head>vv. 19-24</head>
<p>Qui esemplifica lo gratulare che si fecero santo Pietro e santo Iacomo parlando l'uno all'altro, a modo che murmura l'uno colombo coll'altro quando uno si pone in luogo dell'altro.</p>
<p><add resp="ed">20</add> <emph>Pande</emph>, cioè palesa l'affezione, cioè sua volontade.</p>
<p><add resp="ed">22</add> <emph>Così vid'io</emph>. Qui fa la comparazione.</p>
<p><add resp="ed">23</add> Cioè la gloria di Dio che è sua vivanda</p></div3>
<div3><head>v. 27</head>
<p><emph>Ignito</emph>, cioè splendido e lucente tanto ch'era vinta sua vista</p></div3>
<div3><head>vv. 28-30</head>
<p><emph>Inclita</emph>, cioè molto gloriosa. <emph>Per cui</emph>, cioè sì scrisse nella sua epistola la largitade della corte del Paradiso quando disse: <emph>Omne datum optimum</emph> etc. E nota che la largitade si è a dare quello che è da dare, e tenere quello che è da tenere, che tenere quello che è da dare è avarizia, e dare quello che è da tenere si è prodigalitade; perchè lo Creatore è veramente largo, sì dice lo autore la larghezza onde santo Iacomo apostolo, IV: <emph>Petitis et non accepitis eo quod male petitis</emph> etc.</p>
<p><add resp="ed">30</add> <emph>Basilica</emph>, tanto è a dire quanto <emph>Domus regia</emph>, sì che 'l tolle qui <emph>transuntive</emph> per lo rege eterno</p></div3>
<div3><head>vv. 31-33</head>
<p>Cioè parla della speranza.</p>
<p><add resp="ed">32</add> <emph>Tu sai</emph>, cioè che tu san Iacomo la figuri cotanto più chiara di nullo altro quanto Cristo si mostrò più chiaro ai tre, cioè a' santi Piero, Iacomo e Ioanni, ch'ello non fe' a nullo altro, Matteo, XVII: <emph>Assumpsit Christus Petrum, Iacobum et Iohannem</emph> etc., <emph>et resplenduit facies eius sicut sol</emph> etc</p></div3>
<div3><head>vv. 34-36</head>
<p>Segue il poema mostrando come nella prima vita è bisogno a credere la Scrittura delli apostoli; e però disse san Iacomo allo autore: leva la testa ch'elli è bisogno che a' nostri raggi, cioè alle nostre Scritture, ogni anima umana che dee abitare in cielo, sì si maturi, cioè riceva nuova disposizione</p></div3>
<div3><head>vv. 37-39</head>
<p><add resp="ed">37</add> <emph>Del fuoco</emph>, cioè di santo Iacomo che in tal ventura fue secondo, e santo Pietro primo, com'è detto.</p>
<p><add resp="ed">38</add> <emph>Ond'io levai</emph>. Nota mente cioè per eccellenzia di luce.</p>
<p><add resp="ed">39</add> <emph>Che gl'incurvaron</emph>, cioè li suoi occhi per la soverchia luce</p></div3>
<div3><head>vv. 40-42</head>
<p><add resp="ed">40</add> <emph>Imperadore</emph>, cioè Dio.</p>
<p><add resp="ed">42</add> Cioè nella sala regale, <emph>più secreta</emph>, cioè che è secreta alle cognizioni umane e che non li piace se non per fede. Cioè con quelli vicarii che rimaseno conti e reggitori della Chiesa di Dio</p></div3>
<div3><head>vv. 46-48</head>
<p>Qui fa la primiera domanda: che è speranza?</p>
<p><add resp="ed">46</add> <emph>E come</emph> etc. Qui fa la seconda cioè: come l'hai tu?</p>
<p><add resp="ed">47</add> <emph>E di' onde</emph>. Qui fa la terza domanda: e onde l'hai tu?</p></div3>

<div3><head>vv. 49-51</head>
<p><emph>E quella pia</emph>, cioè Beatrice, e chiaro appare</p></div3>
<div3><head>vv. 52-54</head>
<p><emph>La Chiesa</emph>. Nota che le due Chiese l'una è trionfante, e questa è la congregazione delle anime salve che sono in Paradiso; l'altra si è la militante e questa si è la congregazione de' fedeli, che sono nella prima vita.</p>
<p><add resp="ed">52</add> <emph>Alcun figliuolo</emph>, cioè alcuno fedele.</p>
<p><add resp="ed">53</add> <emph>Con più speranza</emph>, cioè ch'abbia più speranza dello autore sì come appare nel nostro Creatore, nel quale si vede tutto</p></div3>
<div3><head>vv. 55-57</head>
<p>E questa è la cagione che Dio per grazia li concedè ch'elli si partì da Egitto, cioè dallo stato vizioso, e venne a Ierusalem, cioè a stato vertudioso e perfetto.</p>
<p><add resp="ed">57</add> Cioè anzi che si parte per morte dalla Chiesa militante</p></div3>
<div3><head>vv. 58-60</head>
<p><emph>Li altri duo</emph>, cioè risposto da Beatrice alla prima domanda lascia l'autore rispondere agli altri due punti, cioè alle due altre domande, acciò che per tale esercizio appaia meglio nella sua mente quanto la speranza lassù piace</p></div3>
<div3><head>v. 62</head>
<p><emph>Nè di iattanzia</emph>, cioè nè dilezione</p></div3>
<div3><head>v. 63</head>
<p>Chiaro appare li sia in aiuto</p></div3>
<div3><head>vv. 64-66</head>
<p><emph>Pronto e libente</emph>. Nota che acciò che la bontà dell'uomo appare è bisogno a manifestarla prontamente cioè avertamente, e <emph>libenter</emph>, cioè con volontade, che se 'l manifestasse per modo involontario, ogni prontezza tarderebbe e sarebbe scura</p></div3>
<div3><head>v. 70</head>
<p><emph>Da molte stelle</emph>, cioè da molte Scritture</p></div3>
<div3><head>v. 71</head>
<p><emph>Ma quei la distillò</emph>, David profeta</p></div3>
<div3><head>vv. 73-75</head>
<p><add resp="ed">73</add> <emph>Sperino in te</emph>, cioè in quello psalmo.</p>
<p><emph>Teodìa</emph>. È detta <emph>a Theos grece quod est Deus</emph> e <emph>dia</emph> si è verbo informativo <emph>a Deo</emph>, onde <emph>teodia</emph> si è parole informate e sillabicate da <emph>Dio</emph>; e questi sono li Psalmi, e le altre scritture dei filosofi e santi.</p>
<p><add resp="ed">74</add> <emph>Color</emph>, cioè li santi che non ignoravano lo nome di Dio in Psalmo: <emph>In te speraverunt patres nostri; - speraverunt et liberavit eos</emph> etc., <emph>vel - sperent in te omnes qui noverunt nomen tuum</emph>.</p>
<p><add resp="ed">75</add> <emph>E chi nol sa</emph>. Quasi a dire: ogni fedel cristiano non ignora il nome di Dio</p></div3>
<div3><head>vv. 76-78</head>
<p><add resp="ed">76</add> <emph>Tu mi stillasti</emph>, cioè tu santo Iacomo nello stile della tua epistola.</p>
<p><add resp="ed">78</add> Quasi dica: io fui già datore di speranza e nella presente opera o Commedia appare</p></div3>
<div3><head>v. 79</head>
<p><emph>Vivo seno</emph>, cioè nel mezzo della luce</p></div3>
<div3><head>v. 80</head>
<p><emph>Lampo</emph>, cioè uno radiare</p></div3>
<div3><head>v. 81</head>
<p><emph>Baleno</emph>, cioè lucinero</p></div3>
<div3><head>v. 82</head>
<p><emph>Avvampo</emph>, cioè sono acceso d'amore di carità</p></div3>
<div3><head>v. 88</head>
<p><emph>Ed io: Le nuove</emph>, cioè la santa Scrittura sì del nuovo che del vecchio testamento</p></div3>
<div3><head>v. 90</head>
<p><emph>Amiche</emph>, cioè sono</p></div3>
<div3><head>v. 91</head>
<p><emph>Dice Isaia</emph>, in lo capitolo LXI sì com'è detto</p></div3>
<div3><head>v. 92</head>
<p><emph>Nella sua terra</emph>, cioè in Paradiso. <emph>Di doppia vesta</emph>, cioè gloria all'anima e al corpo</p></div3>
<div3><head>vv. 94-96</head>
<p><emph>E il tuo fratello</emph>, cioè lo Evangelista nello Apocalissi, VII, sì com'è detto. <emph>Più digesta</emph>, cioè come parlatura più atta.</p>
<p><add resp="ed">96</add> <emph>Questa rivelazion</emph>, cioè in esso Apocalissi predetto</p></div3>
<div3><head>v. 98</head>
<p><emph>Sperent in te</emph>, cioè lo psalmo sopradetto, che è lo 21</p></div3>
<div3><head>v. 99</head>
<p><emph>Carole</emph>, cioè sono spere o circolazioni di radii</p></div3>
<div3><head>v. 100</head>
<p><emph>Poscia tra</emph>, cioè tra santo Pietro e santo Iacomo</p></div3>
<div3><head>vv. 106-108</head>
<p>Qui fa la comparazione</p></div3>
<div3><head>v. 110</head>
<p><emph>E la mia</emph>, cioè Beatrice</p></div3>
<div3><head>vv. 112-114</head>
<p><emph>Questi è colui</emph>, cioè santo Ioanni, Ioanni XIII: <emph>Erat ergo recumbens unus ex discipulis eius in sinu Ihesu, quem diligebat Ihesus</emph> etc.</p>
<p><add resp="ed">113</add> <emph>Pellicano</emph>, cioè sì come si legge, lo pellicano risuscita li suoi polli con lo proprio sangue, così Cristo ne resuscitò dal peccato spargendo il proprio sangue suso la croce la quale fue tanto fruttifera a nostra redenzione, com'è detto di sopra. <emph>E questi fue</emph>, cioè santo Ioanni fue eletto ad essere figliuolo a nostra Donna, come Ioanni, XIX: <emph>Cum vidisset ergo Ihesus matrem et discipulum stantem, quem diligebat, dixit matri suae: mulier, ecce filius tuus; deinde dixit discipulo: ecce mater tua, et ex illa hora accepit discipulus in suam</emph></p></div3>
<div3><head>v. 115</head>
<p><emph>La donna mia</emph>, cioè Beatrice</p></div3>
<div3><head>vv. 118-120</head>
<p><emph>Quale è colui</emph>. Qui esemplifica che sì come colui che sa la ecclissi del sole, cioè la sua oscurazione, quando dee essere, e circa l'ora del principio dello ecclissi previene a guardarlo aguzzando sua vista, e molte fiate per li radii solari s'abbarbaglia sì che non vede, così l'autore aguzzava sua vista per vedere se dentro a quelli radii era lo corpo di santo Ioanni Evangelista</p></div3>
<div3><head>vv. 121-123</head>
<p>Cioè in la venuta delli apostoli a tale parlamento fue ultimo.</p>
<p><add resp="ed">122</add> <emph>Mentrechè detto fu</emph>, cioè che 'l detto santo Ioanni parlò come appare nel testo</p></div3>
<div3><head>vv. 124-126</head>
<p><add resp="ed">124</add> <emph>In terra</emph>, cioè nel mondo mortale. - <emph>E terra</emph>, cioè non santificato.</p>
<p><add resp="ed">125</add> <emph>Tanto con gli</emph>, cioè con li altri corpi, e questo si è fino alla resurrezione. <emph>Che il numero nostro</emph>, cioè che tanti se ne salva quanti ha proposto lo Creatore, come Apocalissi, VI: <emph>Et dictum est illis ut requiescerent tempus adhuc modicum donec compleatur numerus conservatorum et finis eorum, qui interficiendi sunt sicut et illi</emph> etc</p></div3>
<div3><head>vv. 127-129</head>
<p><emph>Con le due</emph>, cioè Cristo che ascese, sì come appare nel XXIII capitolo, e anche nostra Donna sopra la nona spera</p></div3>
<div3><head>v. 130</head>
<p><emph>A questa voce</emph>, cioè a questa ultima parola <emph>nel mondo vostro</emph>. Cioè la lucida essenzia</p></div3>
<div3><head>v. 131</head>
<p><emph>Mischio</emph>, cioè che la sua voce mischiandosi con quella di santo Pietro e di santo Iacomo faceva dolce suono</p></div3>
<div3><head>vv. 133-135</head>
<p><emph>Sì come per</emph>. Qui esemplifica che sì come li galeotti quando suona fischio o sufilo del suo comito s'arrestano, e più non battono suo remo in acqua, il quale suono può essere mosso da due cagioni o per riposare la ciurma o per non vogare in pericolosa parte, così queste voci che teneano bordone quando santo Ioanni parlava, come fue all'ultima parola s'acquietonno</p></div3>
<div3><head>vv. 136-139</head>
<p><emph>Ahi quanto</emph>. Chiaro appare come lo splendore del detto santo fue eccellenzia al suo senso, sì che nè poteasi vedere presso Beatrice nè potea dicernere delle cose di quello glorioso regno, dove trionfa con tante avventurate anime e sante.</p></div3></div2>

<div2><head>XXVI</head>

<div3 n="Versi">
<lg>
<l>Mentr'io dubbiava per lo viso spento,</l>
<l>Della fulgida fiamma che lo spense;</l>
<l>Uscì un spiro che mi fece attento,</l></lg>
<lg>
<l>Dicendo: In tanto che tu ti risense</l>
<l>Della vista che hai in me consunta,</l>
<l>Ben è che ragionando la compense.</l></lg>
<lg>
<l>Comincia dunque, e di' ove s'appunta</l>
<l>L'anima tua, e fa ragion che sia</l>
<l>La vista in te smarrita e non defunta:</l></lg>
<lg>
<l>Perchè la Donna, che per questa dìa</l>
<l>Region ti conduce, ha nello sguardo</l>
<l>La virtù ch'ebbe la man d'Ananìa.</l></lg>
<lg>
<l>Io dissi: Al suo piacere e tosto e tardo</l>
<l>Vegna rimedio agli occhi che fur porte,</l>
<l>Quand'ella entrò col fuoco ond'io sempr'ardo.</l></lg>
<lg>
<l>Lo ben, che fa contenta questa Corte,</l>
<l>Alfa ed Omega è di quanta scrittura</l>
<l>Mi legge amore o lievemente o forte.</l></lg>
<lg>
<l>Quella medesma voce, che paura</l>
<l>Tolta m'avea del subito abbarbaglio,</l>
<l>Di ragionare ancor mi mise in cura;</l></lg>
<lg>
<l>E disse: Certo a più angusto vaglio</l>
<l>Ti conviene schiarar; dicer convienti</l>
<l>Chi drizzò l'arco tuo a tal berzaglio.</l></lg>
<lg>
<l>Ed io: Per filosofici argomenti,</l>
<l>E per autorità che quinci scende,</l>
<l>Cotale amor convien che in me s'imprenti;</l></lg>
<lg>
<l>Chè il bene, in quanto ben, come s'intende,</l>
<l>Così accende amore, e tanto maggio,</l>
<l>Quanto più di bontate in se comprende.</l></lg>
<lg>
<l>Dunque all'essenzia, ov'è tanto avvantaggio,</l>
<l>Che ciascun ben che fuor di lei si truova,</l>
<l>Altro non è che di suo lume un raggio,</l></lg>
<lg>
<l>Più che in altra convien che si muova</l>
<l>La mente, amando, di ciascun che cerne</l>
<l>Lo vero, in che si fonda questa pruova.</l></lg>
<lg>
<l>Tal vero allo intelletto mio sterne</l>
<l>Colui che mi dimostra il primo amore</l>
<l>Di tutte le sustanzie sempiterne.</l></lg>
<lg>
<l>Sterne la voce del verace autore,</l>
<l>Che dice a Moisè, di sè parlando:</l>
<l>Io ti farò vedere ogni valore.</l></lg>
<lg>
<l>Sternilmi tu ancora, incominciando</l>
<l>L'alto preconio, che grida l'arcano</l>
<l>Di qui laggiù sovra ad ogni altro bando.</l></lg>
<lg>
<l>Ed io udi': Per intelletto umano,</l>
<l>E per autoritade a lui concorde,</l>
<l>De' tuoi amori a Dio guarda il sovrano</l></lg>
<lg>
<l>Ma di' ancor, se tu senti altre corde</l>
<l>Tirarti verso lui, sì che tu suone</l>
<l>Con quanti denti questo amor ti morde.</l></lg>
<lg>
<l>Non fu latente la santa intenzione</l>
<l>Dell'aquila di Cristo, anzi m'accorsi</l>
<l>Ove menar volea mia professione.</l></lg>
<lg>
<l>Però ricominciai: Tutti quei morsi,</l>
<l>Che posson far lo cuor volgere a Dio,</l>
<l>Alla mia caritate son concorsi;</l></lg>
<lg>
<l>Chè l'essere del mondo, e l'esser mio,</l>
<l>La morte ch'el sostenne perch'io viva,</l>
<l>E quel che spera ogni fedel, com'io,</l></lg>
<lg>
<l>Con la predetta conoscenza viva,</l>
<l>Tratto m'hanno del mar dell'amor torto,</l>
<l>E del diritto m'han posto alla riva.</l></lg>
<lg>
<l>Le fronde, onde s'infronda tutto l'orto</l>
<l>Dell'Ortolano eterno, am'io cotanto,</l>
<l>Quanto da lui a lor di bene è porto.</l></lg>
<lg>
<l>Sì com'io tacqui, un dolcissimo canto</l>
<l>Risonò per lo cielo, e la mia Donna</l>
<l>Dicea con gli altri: Santo, Santo, Santo.</l></lg>
<lg>
<l>E come al lume acuto si disonna</l>
<l>Per lo spirto visivo che ricorre</l>
<l>Allo splendor che va di gonna in gonna,</l></lg>
<lg>
<l>E lo svegliato ciò che vede abborre,</l>
<l>Sì nescia è la subita vigilia,</l>
<l>Fin che l'estimativa nol soccorre;</l></lg>
<lg>
<l>Così degli occhi miei ogni quisquilia</l>
<l>Fugò Beatrice col raggio de' suoi,</l>
<l>Che rifulgeva più di mille milia;</l></lg>
<lg>
<l>Onde, me' che dinanzi, vidi poi,</l>
<l>E quasi stupefatto domandai</l>
<l>D'un quarto lume, ch'io vidi con noi.</l></lg>
<lg>
<l>E la mia Donna; Dentro da que' rai</l>
<l>Vagheggia il suo fattor l'anima prima,</l>
<l>Che la prima virtù creasse mai.</l></lg>
<lg>
<l>Come la fronda, che flette la cima</l>
<l>Nel transito del vento, e poi si leva</l>
<l>Per la propria virtù che la sublima,</l></lg>
<lg>
<l>Fec'io in tanto in quanto ella diceva,</l>
<l>Stupendo; e poi mi rifece sicuro</l>
<l>Un disio di parlare, ond'io ardeva;</l></lg>
<lg>
<l>E cominciai: O pomo, che maturo</l>
<l>Solo prodotto fosti, o Padre antico,</l>
<l>A cui ciascuna sposa è filia e nuro;</l></lg>
<lg>
<l>Devoto, quanto posso, a te supplìco,</l>
<l>Perchè mi parli; tu vedi mia voglia,</l>
<l>E, per udirti tosto, non la dico.</l></lg>
<lg>
<l>Tal volta un animal coverto broglia</l>
<l>Sì, che l'affetto convien che si paia</l>
<l>Per lo seguir che face a lui l'invoglia;</l></lg>
<lg>
<l>E similmente l'anima primaia</l>
<l>Mi facea trasparer per la coverta</l>
<l>Quant'ella a compiacermi venìa gaia.</l></lg>
<lg>
<l>Indi spirò: Senz'essermi profferta,</l>
<l>Da te, la voglia tua, discerno meglio</l>
<l>Che tu qualunque cosa t'è più certa,</l></lg>
<lg>
<l>Perch'io la veggio nel verace speglio</l>
<l>Che fa di sè pareglie l'altre cose,</l>
<l>E nulla face lui di sè pareglio.</l></lg>
<lg>
<l>Tu vuoi udir quant'è che Dio mi pose</l>
<l>Nell'eccelso giardino, ove costei</l>
<l>A così lunga scala ti dispose,</l></lg>
<lg>
<l>E quanto fu diletto agli occhi miei,</l>
<l>E la propria cagion del gran disdegno,</l>
<l>E l'idioma ch'usai e ch'io fei.</l></lg>
<lg>
<l>Or, figliuol mio, non il gustar del legno</l>
<l>Fu per sè la cagion di tanto esilio,</l>
<l>Ma solamente il trapassar del segno.</l></lg>
<lg>
<l>Quindi, onde mosse tua Donna Virgilio,</l>
<l>Quattromilia trecento e duo volumi</l>
<l>Di Sol desiderai questo concilio;</l></lg>
<lg>
<l>E vidi lui tornare a tutti i lumi</l>
<l>Della sua strada novecento trenta</l>
<l>Fiate, mentre ch'io in terra fumi.</l></lg>
<lg>
<l>La lingua ch'io parlai fu tutta spenta</l>
<l>Innanzi che all'overa inconsumabile</l>
<l>Fosse la gente di Nembrot attenta;</l></lg>
<lg>
<l>Chè nullo affetto mai razionabile,</l>
<l>Per lo piacere uman, che rinnovella,</l>
<l>Seguendo il cielo, sempre fu durabile.</l></lg>
<lg>
<l>Opera naturale è ch'uom favella;</l>
<l>Ma, così o così, natura lascia</l>
<l>Poi fare a voi secondo che v'abbella.</l></lg>
<lg>
<l>Pria ch'io scendessi all'infernale ambascia,</l>
<l><emph>El</emph> s'appellava in terra il sommo bene,</l>
<l>Onde vien la letizia che mi fascia;</l></lg>
<lg>
<l><emph>Eli</emph> si chiamò poi, e ciò conviene,</l>
<l>Chè l'uso de' mortali è come fronda</l>
<l>In ramo, che sen va, ed altra viene.</l></lg>
<lg>
<l>Nel monte, che si leva più dall'onda,</l>
<l>Fu' io, con vita pura e disonesta,</l>
<l>Dalla prim'ora a quella ch'è seconda,</l></lg>
<lg>
<l>Come il sol muta quadra, all'ora sesta.</l></lg></div3>
<div3 n="Introduzione">
<p>L'autore in questo capitolo tocca nove cose. La prima tocca come santo Ioanni li fe' una domanda, cioè qual era quello punto a che sua carità sì come a segno tendea, soggiungendo come sua visione smarrita per Beatrice sarebbe restituita. La seconda cosa, che tocca, si è la risposta che esso autore fe' e prima alla soluzione, secondo al quesito o domandato. La terza cosa che tocca si è come santo Ioanni in universale lo domandò onde gli avvenia tale cognoscimento del preditto verace segno; e a questa domanda risponde l'autore che per scrittura intellettiva, nota filosofica, e per scrittura santa, sì vecchia, come eziandio per lo Apocalissi, gli è venuto tale cognoscimento. La quarta tocca come ancora santo Ioanni domandò: e d'altronde ti venne ella? ed esso rispose: dallo avvenimento di Cristo, nel quale si mostrò quanto amore Dio tenè ed ebbe alla umana generazione. La quinta seguendo suo poema descrive come sua vista li fue per Beatrice restituita. La sesta introduce in sua visione Adam. La settima seguendo suo poema domanda ad Adam che li parli. La ottava fa rispondere Adam allo intento dello autore non palesandolo, il quale era circa quattro cose: la prima quanto tempo era ch'esso Adam fu plasmato; la seconda quanto tempo stette in stato d'innocenzia; la terza qual fue la cagione del suo esilio o qual fue lo peccato suo; la quarta quale fue la sua parlatura. La nona tocca come Adam li rispuose alle predette cose, e primo alla terza, secondo alla prima, terzo alla quarta, quarto alla seconda, e così compie suo capitolo.</p>
<p>Alla prima si è da sapere che l'autore introduce santo Ioanni Evangelista a parlare della vertude di caritade, imperquello che esso santo Ioanni fue condizionato tutto a quello modo che bisogna a perfetta caritade, che è sì come è ditto di sopra nel XXV capitolo, cioè povero, casto e obbediente, sì come appare in la sua leggenda che consigliava i suoi discipoli di povertade, e cioè fue vergine e obbediente al suo maestro Cristo glorioso, onde in esso fue veramente la preditta virtude di caritade, la quale è, sì com'è detto, ad amar Dio con tutto lo quore e con tutta l'anima e con tutta la mente, poi amare lo prossimo sì come sè medesmo per Dio; onde tutto lo intento a che tende la virtude della caritade e lo verace segno a che drizza sua saetta sì è Dio creatore e glorioso, e perchè santo Ioanni Evangelista fue tale saettatore, però l'autore lo introduce a parlare di caritade, e fallo domandare ove s'appunta sua caritade, cioè: che cosa è quello che tu ami? palesa quel segno a che lo tuo amore saetta; ed ha per termine. Adunque è fatal domanda, imperquello che se l'uomo non avesse noto tale termine, over tale segno, elli non sarebbe perfetto tale atto che elli è più bisogno là dove deve essere tale virtude ch'ello li sia quello che ama, e siagli anche quello che ama e siagli anche quello che è amato, onde sì come dice santo Tommaso nella <emph>Prima Secondae</emph>, questione 62 <emph>ad secundum articulum</emph>: <emph>Obiectum caritatis est Deus</emph> etc.; ond'è bisogno che chi ha tale vertude, suo amore s'appunti in Dio. Alla subiezione che fece della vista fallata apparirà la sua risposta nella esposizione del testo, che è la seconda cosa toccata.</p>
<p>Alla terza cosa si è da sapere che naturalmente lo bene dee essere amato, imperquello che esso bene è perfezione di tutte cose, onde lo Filosofo: <emph>Omne imperfectum appetit perfecto, primo Ethicorum</emph>. Or è bisogno che tale bene sia ricognosciuto, imperquello che s'ello fosse incognito e ascoso, ello non potrebbe essere amato; e così cotanto quanto ello è cognosciuto più buono, cotanto è più amato; anco è da sapere che sì come dice lo Filosofo nel secondo <emph>Phisicorum</emph>, ello non è processo in infinito in le cagioni, sì che è necessario a venire in una cagione, la quale sia cagione di tutte le altre cagioni, e <emph>per consequens</emph> d'ogni cosa che ha essere, e questo si è Dio creatore, lo quale è sommo bene; onde si segue che per la sua eccellenzia di bontade ello debbia essere sommamente amato, e questo appare per ragione naturale, per scrittura revelata, appare per <emph>Exodo</emph>, capitolo III e IV, quando disse a Dio a Moises: tu mi vedrai ch'io sono lo sommo bene e quello che vivo e che non mi muto; ancora appare per santo Ioanni nello Apocalissi, primo: <emph>Ego sum alpha et omega, principium et finis dicit Dominus Deus qui erat et qui est et qui venturus est omnipotens</emph> etc. E però risponde l'autore che sì da argomenti sofistici come da scienzia revelata gli avvenne tale cognoscibilitade di sommo bene, lo quale elli ama sì come se gli avvien con tutto lo cuore, anima e mente.</p>
<p>Alla quarta cosa si è da sapere che l'uomo naturalmente quand'ello si sente essere amato, elli è quasi costretto ad amar tale amadore, onde l'autore nel quinto dello Inferno dice: <emph>Amor che a nullo amato amar perdona</emph>, e Agostino dice nel libro <emph>De Cathechizandis rudibus</emph>: - <emph>Nihil magis provocat ad amandum quam pervenire amando</emph>. Onde l'autore vedendo Dio tanto amare la generazione umana che per liberarla dalla subiezione del peccato, sì si incarnò lo verbo suo e fue crocifisso e morto, si è constritto ad amare Dio e ad averlo per segno fisso, nel quale s'appunta sua carità e dilezione. Onde Apostolo, V: <emph>Lavit nos a peccatis nostris in sanguine suo sanguinem autem in passionem effudit</emph> etc.; e lo Apostolo <emph>ad Galalas</emph>: <emph>Misit Deus filium suum sub lege ut eos qui sub lege erant redimeret</emph> etc. E così manifesta l'autore come appare nel testo, la forma della sua caritade; e questo si è quanto a Dio. Quanto alle creature dice che tanto le ama quanto essi participano di bontade, e però l'ordine della sua carità si è benivolo e più, che tanto quanto la cosa è più buona tanto più l'ama; onde Augustino: <emph>Illa sola sunt ex caritate diligenda quae nobiscum societate quandam referentur in Deum</emph>.</p>
<p>Alla quinta cosa si è da sapere che seguendo lo suo poema l'autore pone che la eccellenzia della virtude dello Evangelista li privasse la vista, e intende per allegoria che non pare quasi verisimile che Dio debbia tanto amare uno uomo che non sostegna martiro quanto uno che 'l sostegna; imperquello che noi siamo certi quando udiamo d'uno martire ch'esso fosse costante e ottegnente perfettamente l'amore della caritade in Dio, perchè chiaro appare che ello abbandonò tutte le esteriori cose della anima sua, come ricchezze mondane, lo corpo proprio, e la vita solo per compiacere al suo Creatore, e che tal certezza sia vera, sì com'è detto, la Chiesa s'elli è provato martiro, senza altra inquisizione, lo canonizza, la quale non potrebbe fallare circa cosa che partenesse a fede od articolo, imperquello che è retta da Spirito Santo, Matteo, ultimo: <emph>Et ero vobiscum usque consumationem saeculi</emph>; e questi così fatti argomenti la luce della virtù visiva dello autore aveva tenebrata pensando: santo Ioanni Evangelista pure non ricevè martirio, perchè dovette ello essere amato più da Dio che santo Piero e santo Iacomo <emph>etc.</emph> li quali furono suoi discepoli sì come ello, e sovracciò martiri? Alla quale illuminazione o restituzione di divina virtude introduce Beatrice, cioè scienzia di teologia, e pone essa scienzia avere quella vertude ch'ebbe la mano d'Anania alla giustizia di san Paolo in restituirla che fue in questo modo. Ello si legge nelli Atti delli apostoli, capitolo IX che santo Paolo innanzi che fosse cristiano perseguiva molto li cristiani, e un giorno andò al principo de' sacerdoti, ch'era in Ierusalem, ed avendo lettere di legazione in Damasco, le quali dissono ragione di perseguire ogni cristiano che in quelle parti si trovasse, e s'elli potesse prendere quelli menare in Ierusalem. La quale domandagione piacque al detto principo e fèlli fare le dette lettere. Costui avute le lettere con decente compagnia si mosse a suo viaggio; com'ello fue presso di Damasco, una luce li sopravenne da cielo con una voce che disse: <emph>Saule, Saule, cur me persequeris?</emph> Ed esso Saulo rispose: chi se' tu, messere? E la voce disse: <emph>Ego sum Ihesus Nazarenus quem tu persequeris; durum est tibi contra stimulum calcitrare</emph>. Ed allora Saulo rispose tutto tremante e stupefatto: Messer, che debbo io fare? E la voce disse: Va in la cittade di Damasco, e lì ti sarà detto quello che avrai a fare. Quelli ch'erano in sua compagnia udendo la voce, e non vedendo alcuni, stavano tutti stupefatti. Or san Paolo per la voce preditta ed eccellenzia di luce cadde in terra; quando li fue poi detto: vae in la cittade, levò suso, aperse gli occhi e nulla vedea. Li compagni che non avevano veduta la luce, non perdenno la vista sì che lo condusseno in la cittade così avocolo, e stette in tale essere tre dì e tre notti, che non vide nè mangio, nè bevve; in capo del terzo die li fue restituita la luce ovvero la vista in questo modo. Elli era uno discipolo delli apostoli di Cristo in Damasco, nome Ananìa, ed in visione li apparve Cristo e disseli: vae in quello vico o contrada di Damasco, che si chiama Via dritta, e domanda in casa di Iuda uno che ha nome Saulo, e ponli la tua mano agli occhi, e seràli restituita la vista. Allora rispose Ananìa: di', messere, ello è malvagio uomo contra noi cristiani, ello ci persegue, e sai ch'ello postulò lettere dal principio de' sacerdoti contra noi. E allora Cristo rispose: <emph>Vade quem vas electionis est mihi iste ut portet nomen meum coram regibus et gentibus et filiis Israel</emph> etc. Andò Ananìa e trovollo, e puoseli la mano agli occhi, e fulli restituita la vista, levò suso e sì lo battezzò, e felli poi dare da mangiare <emph>et sic confortatus est</emph> etc. E così a proposito come la mano di Ananìa restituì la vista a santo Paolo, così la scienzia di teologia restituì la vista all'autore che avea spenta per li sopradetti dubbii in questo modo. La scienzia di teologia si è sopra ogni nostro comprendimento naturale e sovra ogni nostra possanza, e, sì come più volte abbiamo detto, per nostri naturali atti noi non potremmo senza grazia del Creatore acquistar quella ultima beatitudine che è vita eterna; adunque se alcuna creatura ha beatitudine, el fa bisogno che Dio per grazia discenda ad elevare essa, e se tale dono elli dà per grazia e per suo movimento e in lui è la cagione e non in la creatura, qual ragione contraddice ch'ello non possa dare più gloria, più amare ad uno che ad un altro? Certo nulla, e noi lo vediamo in la sopradetta istoria ch'ello volle discendere e fare tanta grazia a santo Paolo, ch'era così pessimo uomo innanzi, come le sue opere manifestano, che poi fue esaltato sopra tali ch'erano stati innanzi di lui cristiani, nè mai avevano offeso nè perseguito li fedeli, ed è connumerato nel numero delli apostoli. E così poteo Dio amare santo Ioanni Evangelista senza martirio tanto e più come quelli ch'erano martirizzati, e <emph>per consequens</emph> in tanta e in maggiore gloria costituirlo in la sua corte eterna, e perchè la scienzia di teologia ne insegna, ne mostra, ne addita tale discrezione di non considerare la cagione della gloria in le creature, ma in lo Creatore, la quale scienzia, com'è detto, l'autore figura Beatrice, per allegoria l'autore pone che essa Beatrice gli restituì la vista, come appare nel testo.</p>
<p>La sesta e la settima chiaro appariranno nel testo esposto.</p>
<p>Alla ottava cosa si è da sapere che l'autore avea in cuore di domandare ad Adam quattro cose, com'è detto, e perchè Adam vedea in Dio lo concetto dello autore, sì come in specchio, a cui nulla cosa è secreta, sopravenne a risponderli per sua bontà e benignità innanzi che l'autore li esprimesse con la lingua; le quali cose sono utili a nostra fede. E in primo la prima è quanto tempo è che esso Adam fue plasmato in Damasco e messo nel Paradiso terrestre; e questo contraddice ad alcune opinioni di filosofi che tegneano che 'l mondo era stato <emph>ab eterno</emph>, e <emph>per consequens</emph> le specie delli animali e quella dell'uomo. Alle quali opinioni contraddice la sacra Scrittura, <emph>Genesis</emph>, primo: <emph>In primo creavit Deus caelum et terram</emph> etc. <emph>faciamus hominem ad imaginem nostram</emph> etc. La seconda cosa di che ello volea domandare si era quanto spazio di tempo esso Adam stette in stato di innocenzia, cioè senza peccato; la quale domanda si è utile per due ragioni: la prima si è per cognoscere la benivolenzia o benignità del Creatore, lo quale creò l'uomo in stato di grazia; la seconda per cognoscere la fragilitade umana, la quale di leggieri cade. Alla prima è scritto, Eccl., VII: <emph>Deus fecit hominem rectum</emph>, la quale direttura si era che la ragione che era in l'uomo si era suddita a Dio, le possanze dell'anima erano suddite alla ragione, le possanze del corpo erano suddite all'anima, e così ordinatamente ogni minor possanza o virtude era suddita alla ragione; lo quale ordine non era in l'uomo <emph>a natura</emph>, ma eragli per grazia, sì come dice Augustino: <emph>Si essent naturalia post peccatum remansissent</emph>, sì come rimase in li demonii suoi naturali, <emph>Dionisius</emph> I, 4: <emph>De divinis nominibus</emph>. Della quale drittura per grazia in l'uomo era dotata quella specia, e questa grazia avea da quel benigno Creatore che è datore di sè.</p>
<p>Alla seconda appare la fragilità della umana spezia, la quale eziandio avendo grazia sopra natura non si sostegne, e se dee levarsi per sè stessa non si può levare ma bisognali aiutorio, la quale apparizione deve essere all'uomo gran freno di non essere superbo nè vizioso, nè eziandio per alcuni appetiti di partirsi nè allungarsi da Dio, che è solo quello che può aiutare e soccorrere alle bisogne; e perchè queste due cose appaiano introduce l'autore nel suo poema la seconda domandagione. La terza di che ello volea domandare si era quale era lo peccato d'esso, per lo quale si seguì poi a lui e alli suoi discendenti essere privi di quella grazia, che avevano sopra natura, e poi in le naturali virtudi, disordine; e questo si è utile a manifestare la giustizia del Signore, la quale punìo tal peccato, come si convenìa, poi a manifestare la sua misericordia e pietade incarnarsi lo suo Verbo e ricevere passione e morte per la redenzione della umana spezia. Fue la pena del loro peccato in prima che furono cacciati dal Paradiso terrestre, <emph>Genesis</emph>, terzo: <emph>Remisit eum Deus de Paradiso voluptatis</emph> etc., lo quale luogo era conservativo e sano, rimosso da ogni aerea o cibaria corruzione; secondo convenne ad Adam procurasse le cose necessarie alla sua vita, cioè lavorare; onde <emph>Genesis</emph>, III: <emph>Maledicta terra in opere tuo et in labore comedes de ea cunctis diebus vitae tuae</emph> etc., e soggiunge poi: <emph>Spinas et tribulos germinabit tibi</emph>, e questo ad Adam. Ad Eva per pena fue lo tedio, ansietade e angoscia ch'essa portando e partoriendo figliuoli portò; onde in lo predetto libro e capitolo: <emph>In dolores paries</emph> etc. Ancora la subiezione d'essa all'uomo, la quale contraddice alla libertade, che è in l'uomo grande prerogativa; onde in lo predetto capitolo: <emph>Sub viri potestatem eris</emph> etc. Ad essi due insieme sì si ribellò la carne allo spirito, tutto contrario ordine dello stato della innocenzia, com'è detto; onde Augustino in libro XIII, <emph>De Civitate Dei</emph>: <emph>Postea quam precepta facta trangressio est confestim gratia deferente divina de corporum suorum meditate confusi sunt senserunt enim motum inobedientis carnis</emph> etc.; e simile in <emph>Genesis</emph>, capitolo III: <emph>Aperti sunt oculi amborum et cognoverunt se esse nudos</emph> etc. Ancora sì come erano in primo stato incorruttibili e immortali, così dopo lo peccato furono corruttibili e mortali, e però dice nel sopradetto capitolo e libro: <emph>Pulvis es et in pulverem reverteris</emph> etc., ed in cotale stato si trovonno essere dopo lo peccato messi dalla giustizia di Dio, lo quale fae tutto suo adovramento dritto e giusto, Sapienzia, XI: - <emph>Omnia facit numero pondere et mensura</emph> etc. La misericordia e pietate che esso Creatore ebbe della predetta spezia umana appare per le autoritadi dette di sopra quanto ne fue fruttuosa la incarnazione del Verbo divino e la sua passione e morte, sì come anche la Chiesa nel Psalterio canta: <emph>Mortem nostram moriendo destruscit</emph>. La quarta cosa di che ello volea domandare era che parlatura ebbe Adam nel mondo: la quale domandazione è utile per sapere che a ben essere della umana spezia la natura provvide che in essa fosse locuzione; onde lo Filosofo nel secondo <emph>De anima</emph>, capitolo XXVI, dice: <emph>Locutio inest homini propter bene esse et perfectionem</emph>, primo dell'individuo, secondo della moltitudine dello individuo che per locuzione s'impara scienzia onde Prisciano dice della grammatica, che è scienzia di parlatura: <emph>Origo et fundamentum omnium liberalium artium</emph>; anche per locuzione si conserva in vita, che con ciò sia che l'uomo è animale sociabile, sì come dice lo Filosofo nel primo della Politica, s'ello non avesse locuzione, non potrebbe essere saziabile, e <emph>per consequens</emph> ello solo non si potrebbe preparare le cose utili al vitto e al vestito suo, e così non si conserverebbe in vita; or similemente ha bisogno che locuzione sia alla moltitudine, imperquello che se non fosse non potrebbe essere legge, se non fosse legge non sarebbe ordine, se non ordine non si potrebbe conservare. Onde Dio volendo separare e dividere le moltitudini che seguìa Nembrot, e che per loro superbia credeano montare al cielo facendo la tôrre, li divise in tal modo che l'uno non s'intendea coll'altro, e perchè tale divisione fu privazione di locuzione poichè non si intendeano insieme, adesso tale moltitudine fue squarciata, e loro intento ruinato in desolazione, e così <emph>per locum ab oppositis</emph> la locuzione è congiuntiva negli individui e genera moltitudine ed è conservativa di quella. E così volendo Cristo generare moltitudine cristiana diè agli apostoli suoi grazia che ogni lingua l'intendea, e così la loro locuzione era comune a tutti. Ancora vediamo che la locuzione conserva molto la moltitudine che già per una bella arringa ello è rincorati e rinfrescati sì li combattenti che non si disparteno da insieme, anzi prendono morte, esemplo in Lucano in le battaglie che fe' Cesare e delle arringhe che fe' a sua gente a Salonichi, e in quelle parti quando vinse Pompeio. Veduto come la natura provvide alla spezia umana di locuzione, si è da sapere che la differenzia in le singolaritadi lasciòe al piacere dello parladore, onde in primo <emph>Peryhermenias</emph>: - <emph>Vox significativa ad placitum sine tempore est nomen</emph> etc. E così appare la bontade del bello, dritto e polito parladore che se l'uomo avesse dalla natura uno singolare parlare e non avesse aggiunto o aggiungesse alcuna cosa lo lodo e lo biasmo sarebbe della natura e non dell'uomo, ma perchè l'uomo non ha se non in universale dalla natura ch'egli è animale loquente, e la singolaritade ha da sè, sì se li segue lodo o biasmo di sua parlatura, e però li filosofi antichi composeno l'arte del parlare, cioè rettorica, fra li quali fue uno facondo nome Omero, lo quale parlava sì politamente, che ogni persona traeva a sua opinione, onde l'autore nel quarto dello Inferno: <emph>Quegli è Omero poeta sovrano</emph>.</p>
<p>Vedute le domandagioni che intendea l'autore e la utilitade d'esse, nella nona cosa che tocca l'autore nel suo capitolo fa rispondere Adam, ed in prima alla terza domanda; or alla terza più che alla prima non si può assegnare altra ragione se non che cadde meglio in acconcio allo autore per le sue rime, avvegnachè <emph>transposita idem significant</emph>, e disse che non fue lo gustare del legno per sè la cagione del suo esilio, ma fue lo trapassare del segno. Circa la qual cosa si è da sapere che, sì come è detto, Dio fece o creò al principio tutte le creature in <emph>numero, pondere vel mensura</emph>. Or se tutte cose ebbeno sua mensura la spezia umana ha anch'ella la sua, fuora della quale essa ragionevilemente per suo movimento proprio eccede o vuole eccedere tale misura si pecca; e cotanto quanto quello eccesso è più lontano da essa mensura si è cotanto maggiore peccato, sì come noi vediamo le virtudi essere locate in mezzo di due vizii, e come tanto quanto l'atto umano si dilunga più dal mezzo, cotanto è maggior vizio, e quand'ello è tanto dilungato che non può più, allora è ello pessimo vizio. Or creato l'uomo in sua misura naturale e aggiuntali sovra grazia, com'è detto di sopra, che la ragione era obbediente a Dio, le minori vertudi alle maggiori, lo corpo all'anima, ed esso volè eccedere questa misura, questo segno in che era creato quando intese a diventare Dio che 'l serpente, che lo tentò, disse: se voi mangiate di questo legno. <emph>Aperientur oculi vestri, eritis sicut Dii scientes bonum et malum</emph>. <emph>Genesis</emph>, III. Or chiaro si può vedere la gravezza di quel peccato perchè <emph>infinite</emph> vuole eccedere sua misura che per infinita distanzia elunga Dio da quella misura umana, ed eziandio d'ogni altra creatura, imperquello che alcuna misura non può esser tra ello e la creatura che non sono sotto uno genere; adunque per la grande remozione ch'ello suo intento fece dalla misura umana si fue lo suo peccato gravissimo, e nota che questo solo trapassar di misura o segno fue la propria cagione della gravezza del peccato. Seguesi poi la inobbedienzia in quanto gustòe lo legno a lui vietato, la quale s'altro non avesse inteso che solo gustare lo legno non era di tanta gravezza, e prova Tommaso nella <emph>Secunda Secundae</emph>, questione 163, articolo primo, che lo intento d'Adam gustando del legno, non fu <emph>circa sensibilia</emph>, sì come sarebbe a questo intento per sapere di che sapore ello era, ma fue suo intento <emph>circa spiritualia</emph>, e provalo per questo modo. In Adam in lo stato della innocenzia si obbedìa lo corpo all'anima, sì com'è detto di sopra; adunqua lo primo movimento non fue a concupiscere o desiderare inordinatamente cose sensibili, ma perchè era creato in libero arbitrio la ragione per la predetta intenzione ch'ebbe, sì si desviò da Dio, onde desiderò spirituali cose disordinatamente, e questo fue lo volere essere Dio, lo quale è fuori di quella misura, in che lo Creatore l'aveva constituito e posto. Risposto Adam alla terza domanda risponde poi alla prima domanda e dice lo numero del tempo in due parti: la prima si è quanto elli stette in lo Limbo, cioè dacchè ello morìo fino che Cristo scese al Limbo a trarne esso e li altri santi padri, e questo dice 4302 anni; l'altra parte dice ch'elli visse al mondo 930 anni, sì che avemo che da che Adamo fue plasmato fino che Cristo discese al Limbo fue 5232 anni; se abbiamo li anni che Cristo visse al mondo che furono 33 anni, resta che dalla plasmazione d'Adam fino alla natività di Cristo fue 5199 anni, e questo s'accorda con la santa Scrittura, <emph>Genesis</emph>, V: <emph>Et factum est omne tempus quod vixit Adam noningenti et triginta anni</emph>. Fue dalla plasmazione d'Adam fino a Noè, come appare nel detto capitolo, anni 2242; fue da Noè fino ad Abram anni 942; da Abram fino a Nabucodonosor fue anni 1425; da Nabucodonosor a Cristo fue anni 590; somma dalla plasmazione d'Adam fino a Cristo furono anni 5199. Risposto Adam alla terza e alla prima domanda risponde poi alla quarta, e dice che sua locuzione fue tanto mutata innanzi che Nembrot colli suoi seguaci edificassono la torre, <emph>Genesis</emph>, XI: <emph>Faciamus nobis civitatem et turrim</emph> etc.; ed adduce adesso la ragione perchè tale parlatura si mutò, e dice che l'uomo hae da natura, com'è detto, lo parlare cioè essere animale loquente, ma la distinzione hae da suo piacere, e tale piacere si muta secondo la varietà delle costellazioni, e le costellazioni sempre sono diverse e in congiunzione e in aspetto e in luogo, sì che segue che se le costellazioni sono diverse, lo piacere è diverso, e così la distinzione del parlare è diversa. E che ciò sia vero adduce per esemplo che tale varietade è perchè Dio s'appellava nella prima etade I, cioè prima causa; in processo di tempo s'appellò Dio, <emph>Eli</emph>, Matteo, XXVI: <emph>Eli, Eli</emph> etc., e così può apparere a senso di sufficiente consideratore, che il volgare non è stabile, anzi continuo è in moto e variazione, e però quello uomo che sa eleggere una dritta e facondiosa locuzione è da tenere per saggio e giudicare lo suo piacere onesto e vertudioso e non picciola vertude, ch'elli si trova molti ch'hanno lo piacere sì perverso, che sua lingua non proffera mai senza sacramento e con villana locuzione e vituperosa. Risposto Adam alla quarta, risponde alla seconda, e dice che tanto stette in stato di innocenzia quanto è dalla prima ora alla seconda, over tanto tempo quanto lo sole pena a mutar quarta in l'ora sesta quasi a dire una minima parte di tempo; e ciò tolle l'autore dal <emph>Genesis</emph>, capitolo II, e III, là dov'è scritto che Dio ebbe posto Adam ed Eva nel Paradiso terrestre, e feceli precetto: D'ogni legno mangiate a vostro piacere fuora che di quello; e lasciatoli lì lo demonio, per invidia, in spezia di serpente, corse a tentarli e feceli peccare, onde senza intervallo di tempo fue nota al demonio la condizione d'Adam e d'Eva, e così senza intervallo sensibile corse a fare sua tentazione. Or fuora da quest'ultima risponsione, in la quale l'autore compie suo capitolo, potrebbe essere dubitazione perchè volle Dio che Adam fosse tentato del demonio; alla quale risponde l'autore per Tommaso questione 165, articolo primo, <emph>Secondo Secondae</emph>, e dice: la natura o spezia umana avea da Dio per grazia tale benefizio che nulla creatura li potea nocere; ancora avea per grazia che li buoni angeli si poteano giovare e giovavanli, così fue consonante e conveniente, e consonossi con ragioni che li mali angeli lo tentassono, e sì com'è detto, elli non li poteano nocere senza sua volontade, elli era in libero arbitrio secondo quello detto dello Ecclesiaste: - <emph>Deus reliquit hominem in manibus consilii sui</emph> etc.; volleli credere, ed ebbe inordinato appetito, ed ello gli partenne, sì com'è detto di sopra.</p>
<p>Detta la intenzione dello autore è da esponere lo testo, modo consueto</p></div3>
<div3><head>vv. 1-3</head>
<p>Cioè stava stupefatto, e quasi dubitava di sua vista, la quale era spenta cioè ammortata per la eccellenzia dello Evangelista.</p>
<p><add resp="ed">3</add> Cioè uscì una voce per la fulgida e chiara vista dello Evangelista</p></div3>
<div3><head>v. 4</head>
<p><emph>Risense</emph>, cioè la ritorni al tuo organo visivo</p></div3>
<div3><head>v. 5</head>
<p>Cioè raccolta nella mia</p></div3>
<div3><head>vv. 7-9</head>
<p>Chiaro appare qual'è lo segno di tua caritade.</p>
<p><add resp="ed">8</add> <emph>E fa ragion</emph>, cioè persuade lo Evangelista l'autore per torli lo dubbio.</p>
<p><add resp="ed">9</add> <emph>Defunta</emph>, cioè morta</p></div3>
<div3><head>vv. 10-12</head>
<p><add resp="ed">10</add> <emph>Perchè la donna</emph>, cioè Beatrice.</p>
<p><add resp="ed">11</add> Tanto è come sito divino o paradiso, cioè luogo che riceve informazione da Dio. <emph>Ha nello sguardo</emph>, cioè li suoi argomenti tal virtù che t'apriranno li occhi.</p>
<p><add resp="ed">12</add> <emph>Ananìa</emph>. Fue quello discipolo che alluminò santo Paolo in Damasco, <emph>Actus apostolorum</emph> nono, sì com'è detto</p></div3>
<div3><head>vv. 13-15</head>
<p>Cioè agli occhi miei, li quali furono porte quand'ella, cioè Beatrice, m'entrò in cuore con quello fuoco, cioè desiderio nel quale sono sempre, vegna remedio a suo piacere</p></div3>
<div3><head>vv. 16-18</head>
<p><add resp="ed">16</add> <emph>Lo Ben</emph>, cioè Dio creatore.</p>
<p><add resp="ed">17</add> <emph>Alfa ed Omega</emph>, cioè principio e fine.</p>
<p><add resp="ed">18</add> Cioè ogni scrittura che d'esso Dio parla o lieve o fortemente mel dà a cognoscere sì come sommo bene</p></div3>
<div3><head>v. 19</head>
<p><emph>Quella</emph>, cioè esso Evangelista. <emph>Che paura</emph>. Quando disse: La donna che per questa <emph>etc.</emph></p></div3>

<div3><head>v. 20</head>
<p><emph>Del subito abbarbaglio</emph>, cioè privazione di vista</p></div3>
<div3><head>v. 21</head>
<p><emph>Di ragionare ancor mi mise in cura</emph>, cioè in esercizio</p></div3>
<div3><head>vv. 22-24</head>
<p>Quasi a dire più sottilmente e più diffusamente è bisogno che sia tutta risposta.</p>
<p><add resp="ed">24</add> Cioè qual'è la cagione che tu cognosci questo <emph>alfa ed omega</emph> per lo sommo bene e in esso drizzi tuo amore. <emph>Berzaglio</emph>. Si è quel luogo dove si esercitano quelli che imparano a balestrare</p></div3>
<div3><head>vv. 25-27</head>
<p>Cioè che per filosofia si è da pervenire alla prima cagione, la quale si è cagione di tutto, con ciò sia che non è in processo in infinito in cagioni, per lo Filosofo nel secondo della Fisica e nella Metafisica.</p>
<p><add resp="ed">26</add> Cioè per revelazioni che avemmo da Spirito Santo nella vecchia e nella nuova legge.</p>
<p><add resp="ed">27</add> Cioè queste scritture mi impressionano e dispognomi a tenere che tale amore sia da drizzare in sì perfetto segno</p></div3>
<div3><head>vv. 28-30</head>
<p>Cioè che quello che s'intende o cognosce essere bene si è amato, e cotanto quanto più hae bene, tanto è più amato; onde lo Filosofo nel Proemio dell'Anima, volendo rendere l'auditore benivolo, comincia: <emph>Bonorum honorabilium</emph>, quasi a dire: io ti dirò d'uno eccellente ed onorevile bene tra gli altri</p></div3>
<div3><head>vv. 31-33</head>
<p>Cioè la essenzia divina della quale quanto bene è nelle altre cose, tanto descende da quelle, <emph>Iohannis</emph>, primo: <emph>Omnia per ipsum facta sunt</emph> etc</p></div3>
<div3><head>vv. 34-36</head>
<p>Cioè la mente intelligente si dee muovere più a questo bene che è cagione delli altri che in altra cosa ad amarlo.</p>
<p><add resp="ed">35</add> <emph>Di ciascun</emph>, cioè d'ogni intelligente, com'è detto, che cognosca che Dio è; per lo qual detto si schiude lo detto di quelli insipienti da tale intendere, di che dice lo Psalmista: <emph>Dixit insipiens in corde suo: non est Deus</emph> etc</p></div3>
<div3><head>vv. 37-39</head>
<p><emph>Tal vero</emph>. Qui intende d'Aristotile in libro <emph>De causis</emph>; e mostra fino a quie ha proceduto pure con argomenti filosofici, ora viene alle autoritadi della santa Scrittura, che sono revelazioni di Spirito Santo</p></div3>
<div3><head>vv. 40-42</head>
<p>Sì com'è scritto in Esodo, capitolo III: <emph>Ego sum Deus patrum vestrorum, Ego sum qui sum</emph> etc</p></div3>
<div3><head>vv. 43-45</head>
<p>Cioè tu Evangelista nello Apocalissi, primo: <emph>Ego sum qui sum</emph> etc.</p>
<p><add resp="ed">44</add> <emph>L'arcano</emph>, cioè lo secreto del cielo.</p>
<p><add resp="ed">45</add> <emph>Laggiù</emph>, cioè nell'isola in terra di Pathmos, dove lo Evangelista scrisse lo Apocalissi</p></div3>
<div3><head>vv. 46-48</head>
<p>Segue il poema mostrando come fu detto per santo Ioanni per intelletto umano e per autorità, cioè per profezia e per sacra Scrittura, tu cognosci Dio essere sommo bene</p></div3>
<div3><head>vv. 49-51</head>
<p><emph>Ma di' ancor</emph>, cioè se altra cagione ti move ad amarlo se non perchè è sommo bene.</p>
<p><add resp="ed">50</add> <emph>Sì che tu</emph>, cioè dillo se altro ti tira ad amarlo</p></div3>
<div3><head>vv. 52-54</head>
<p>Qui dice l'autore: el nome fu celato ch'io manifestassi l'amore che n'avè Cristo quando per noi sparse lo suo sangue.</p>
<p><add resp="ed">53</add> <emph>Dell'aquila</emph>, cioè di santo Ioanni che si dipinge in figura d'aquila, e dice: ha differenzia dalla imperiale quella di Cristo.</p>
<p><add resp="ed">54</add> <emph>Professione</emph>, cioè mio convento</p></div3>
<div3><head>vv. 55-57</head>
<p><emph>Però ricominciai</emph>. Chiaro appare che l'autore dice che ogni cagione che può occorrere ad amare Dio, in lui sono concorse, le quali sono lo essere del mondo, che del Creatore fue prodotto benivolamente</p></div3>
<div3><head>vv. 58-60</head>
<p><add resp="ed">58</add> <emph>L'esser mio</emph>, cioè m'ha fatto animale ragionevile e intellettivo benivolamente.</p>
<p><add resp="ed">59</add> Cioè ello volle morire per mia vita, che sì com'è detto, la morte di Cristo fue vita della generazione umana, la quale era morta per lo peccato del primo parente.</p>
<p><add resp="ed">60</add> Cioè anche mi tira ad amarlo la seconda vita, in la quale speriamo noi cristiani d'essere gloriosi, la quale ello per grazia ne concede</p></div3>
<div3><head>vv. 61-63</head>
<p>Cioè queste cose con le prime m'hanno insegnato lo primo e dritto amore e disviatomi dal torto e vano</p></div3>
<div3><head>vv. 64-66</head>
<p>Detto dell'amore che hae a Dio, qui dice di quello ch'hae e al prossimo e alle creature. - <emph>Fronde e orto</emph>, cioè creature e mondo.</p>
<p><add resp="ed">65</add> <emph>Ortolano</emph>, cioè lo Creatore eterno. <emph>Am'io</emph>, cioè quanto sono buono tanto li amo</p></div3>
<div3><head>vv. 67-69</head>
<p>Cioè costui ama bene e sì come dee, sì che è santo, e replica santo mostrando come li beati aveano piacere: <emph>pluries repetita placebunt</emph> etc</p></div3>
<div3><head>vv. 70-72</head>
<p><emph>E come al lume</emph>. Qui mostra o recita come Beatrice li rendè la virtù visiva, della quale era in privazione, ed adduce per esemplo che sì come uno che abbia dormito, quando si sveglia e in quello luogo sia grande luce, come avviene a quelli che dormino di merigio, perchè la virtù o pupilla è stata nel sonno coperta dalla prima copertura dell'occhio, se subito si discopre non può sostenere lo lume, ma conviene richiudere e aprire in prima l'occhio tanto con alcune fricazioni che la pupilla s'ausi a quello lume e riceva aiuto dalla estimatura in questo modo, che aprendo e serrando lo ciglio sì si conforma a tale lume. Così in proposito Dante per lo lume dello Evangelista era privo di sua luce, soccorso esso da Beatrice, com'è detto, tornolli ogni virtù, o chiarezza, ed animo.</p>
<p><add resp="ed">70</add> <emph>Disonna</emph>, ciò è privatura di sonno.</p>
<p><add resp="ed">72</add> <emph>Gonna</emph>. Ello è da sapere che sì come si hae per la notomia delli occhi, li occhi son componuti di più toniche, l'una sopra l'altra, le quali nel centro hanno solo quello punto in la pupilla dove lo numero, che ha la virtù visiva, si termina; e però appella quelle toniche l'autore <emph>gonna</emph>, e dice <emph>di gonna in gonna</emph>, cioè che la spezia visiva primo appare nella estrinseca, che termina con l'aiere, poi vae di tonica in tonica fino al centro dell'occhio, e lì, sì come appare in secondo <emph>De anima</emph> dal Filosofo, si moltiplica, e poi si specchia nel senso come <emph>etc.</emph></p></div3>

<div3><head>v. 73</head>
<p><emph>Abborre</emph>, cioè non distingue od avviluppa</p></div3>
<div3><head>v. 74</head>
<p><emph>Sì nescia</emph>, cioè senza scienzia per la subitana vigilia, cioè vegghiare</p></div3>
<div3><head>v. 75</head>
<p><emph>Fin che</emph>, cioè che la rende sciente</p></div3>
<div3><head>vv. 76-78</head>
<p><add resp="ed">76</add> <emph>Quisquilia</emph>. Tanto è come copertura.</p>
<p><add resp="ed">77</add> <emph>Col raggio</emph>. <emph>Supple</emph> occhi che sono conclusioni teologiche.</p>
<p><add resp="ed">78</add> <emph>Che rifulgeva</emph>: Qui poetando mostra che sono di grandi chiarezze</p></div3>
<div3><head>vv. 79-84</head>
<p>Cioè che innanzi vidi santo Piero, santo Iacomo, terzo santo Ioanni, per lo quale si smarrì la vista; ora introduce Adam, come apparirà, e questo si è quello quarto del quale elli dice.</p>
<p><add resp="ed">82</add> <emph>E la mia</emph>, cioè Beatrice.</p>
<p><add resp="ed">83</add> <emph>Il suo</emph>, cioè Dio. <emph>L'anima prima</emph>, cioè l'anima d'Adam.</p>
<p><add resp="ed">84</add> <emph>Che la prima</emph>, cioè Dio</p></div3>
<div3><head>vv. 85-90</head>
<p><emph>Come la fronda</emph>. Or qui esemplifica che esso autore udendo che quello quarto era Adam, prese alcuno stupore o smarrimento, poi per sè medesmo si rassicurò vogliendogli parlare, e dice: sì come l'alboro percosso dall'impeto del vento si china sì come pianta vegetativa, rimaso lo impeto per propria virtù sì si raddrizza, così esso, stupendo del quarto lume per sua ignoranzia, dichiarato da Beatrice sì si rassecurò e prese baldezza di parlare.</p>
<p><add resp="ed">87</add> <emph>Sublima</emph>, cioè rilieva o drizza.</p>
<p><add resp="ed">88</add> <emph>Ella diceva</emph>, cioè Beatrice</p></div3>
<div3><head>vv. 91-93</head>
<p>Cioè, o Adam, lo quale fosti solo prodotto maturo, cioè in perfetta etade, imperquello che tutti gli altri pomi, cioè uomini, sono prodotti nel mondo per altro modo, cioè per generazione e imperfetta etade.</p>
<p><add resp="ed">92</add> <emph>O Padre antico</emph>. Chiaro appare come di lui è discesa la umana spezia.</p>
<p><add resp="ed">93</add> <emph>Nuro</emph> cioè, nuora</p></div3>
<div3><head>vv. 97-99</head>
<p><emph>Talvolta</emph>. Qui esemplifica che sì come per lo movimento estrinseco d'uno animale si estima lo vero di suo appetito, così per lo sfavillare e movimento de' radii del quarto lume estimava la benevolenzia e voglia, ch'avea l'alma, che v'era dentro, di compiacere a lui</p></div3>
<div3><head>v. 100</head>
<p><emph>L'anima</emph>, cioè d'Adam</p></div3>
<div3><head>v. 102</head>
<p><emph>Gaia</emph>, cioè chiara e gloriosa</p></div3>
<div3><head>vv. 103-105</head>
<p>Qui responde Adam allo autore al desiderio suo prevegnendo a sua domanda</p></div3>
<div3><head>vv. 106-108</head>
<p><add resp="ed">106</add> <emph>Nel verace speglio</emph>, cioè in Dio.</p>
<p><add resp="ed">107</add> Cioè che tutto comprende e nullo può lui comprendere; e nota lo modo del parlare: la pupilla si fa pareglio della cosa veduta in quanto quella spezia visiva ch'entro vi moltiplica è colorata e figurata al modo della detta cosa veduta, così in Dio si vede tutto, e però in quanto il si vede ello si pareglia a quelle cose che in lui si vedeno, e però dice: <emph>Che fa di sè pareglie l'altre cose</emph>.</p>
<p><add resp="ed">108</add> <emph>E nulla face</emph>, cioè che altra cosa non è che possa comprendere Dio, e <emph>per consequens</emph>, Dio in esse non si può specchiare</p></div3>
<div3><head>vv. 109-111</head>
<p>Qui tocca la prima domandagione.</p>
<p><add resp="ed">110</add> Cioè nel Paradiso <emph>delitiarum</emph>. <emph>Ove costei</emph>, cioè Beatrice.</p>
<p><add resp="ed">111</add> <emph>A così lunga</emph>, cioè a montar suso per la scala del Paradiso che sì com'è mostrato poetando ascende di cielo in cielo</p></div3>
<div3><head>vv. 112-117</head>
<p>Qui tocca la seconda domanda.</p>
<p><add resp="ed">113</add> <emph>E la propria cagion</emph>. Qui tocca la terza. <emph>Del gran</emph>, cioè la contumacia per lo peccato.</p>
<p><add resp="ed">114</add> Qui tocca la quarta domandagione.</p>
<p><add resp="ed">115</add> Qui risponde alla terza domanda</p></div3>
<div3><head>vv. 118-120</head>
<p><emph>Quivi, onde</emph>. Qui risponde alla prima e dice: Quivi onde tua, cioè nel Limbo dov'era Virgilio quando Beatrice lo mandò in soccorso allo autore come appare, nel primo capitolo dello Inferno.</p>
<p><add resp="ed">120</add> <emph>Di Sol desiderai questo concilio</emph>, cioè conciliazione questa nella quale io sono, cioè Paradiso</p></div3>
<div3><head>vv. 121-123</head>
<p><add resp="ed">121</add> <emph>E vidi lui</emph>, cioè lo Sole tornare a tutte le costellazioni, che sono nel zodiaco appellate segni.</p>
<p><add resp="ed">122</add> <emph>Novecento</emph>. Chiaro appare che sono anni.</p>
<p><add resp="ed">123</add> Cioè vissi al mondo</p></div3>
<div3><head>v. 124</head>
<p>Qui responde alla quarta</p></div3>
<div3><head>v. 125</head>
<p>Cioè alla torre di Nembrot</p></div3>
<div3><head>vv. 127-129</head>
<p>Ecco la cagione che muta le loquele, cioè che 'l distinto parlare segue lo piacere umano, e 'l piacer non è fermo, anzi è mobile sì in etade e sì in costumi, e sì si mutano per costellazioni</p></div3>
<div3><head>vv. 133-138</head>
<p><emph>Prima ch'io</emph>, cioè in sua vita Dio s'appellava <emph>I</emph>, poi fue appellato <emph>Eli</emph></p></div3>
<div3><head>vv. 139-142</head>
<p><emph>Nel monte</emph>. Qui responde alla seconda domanda, e dice nel monte, cioè Paradiso <emph>delitiarum</emph>.</p>
<p><add resp="ed">140</add> <emph>Con vita pura</emph>, cioè senza peccato.</p>
<p><add resp="ed">141</add> <emph>Prim'ora</emph>, cioè in quello numero che è tra la prima ora alla seconda, che è simile a quello termine che parte la quarta orientale dalla occidentale nel supremo emisperio, che è uno punto, lo quale termine passa lo Sole compita l'ora sesta.</p>
<p>E compie la sentenzia del ventesimosesto capitolo.</p></div3></div2>

<div2><head>XXVII</head>

<div3 n="Versi">
<lg>
<l>Al Padre, al Figlio, allo Spirito Santo,</l>
<l>Cominciò gloria tutto il Paradiso,</l>
<l>Sì che m'inebbriava il dolce canto.</l></lg>
<lg>
<l>Ciò ch'io vedeva, mi sembrava un riso</l>
<l>Dell'universo; perchè mia ebbrezza</l>
<l>Entrava per l'udire e per lo viso.</l></lg>
<lg>
<l>O gioia! o ineffabile allegrezza!</l>
<l>O vita intera d'amore e di pace!</l>
<l>O senza brama sicura ricchezza!</l></lg>
<lg>
<l>Dinanzi agli occhi miei le quattro face</l>
<l>Stavano accese, e quella che pria venne</l>
<l>Incominciò a farsi più vivace;</l></lg>
<lg>
<l>E tal nella sembianza sua divenne,</l>
<l>Qual diverrebbe Giove, s'egli e Marte</l>
<l>Fossero augelli, e cambiassersi penne.</l></lg>
<lg>
<l>La provedenza, che quivi comparte</l>
<l>Vice ed uficio, nel beato coro</l>
<l>Silenzio posto avea da ogni parte,</l></lg>
<lg>
<l>Quand'io udi': Se io mi trascoloro,</l>
<l>Non ti maravigliar; chè, dicend'io,</l>
<l>Vedrai trascolorar tutti costoro.</l></lg>
<lg>
<l>Quegli ch'usurpa in terra il luogo mio,</l>
<l>Il luogo mio, il luogo mio, che vaca</l>
<l>Nella presenza del Figliuol di Dio,</l></lg>
<lg>
<l>Fatto ha del cimiterio mio cloaca.</l>
<l>Del sangue e della puzza, onde il perverso,</l>
<l>Che cadde di quassù, laggiù si placa.</l></lg>
<lg>
<l>Di quel color, che per lo sole avverso</l>
<l>Nube dipinge da sera e da mane,</l>
<l>Vid'io allora tutto il ciel cosperso:</l></lg>
<lg>
<l>E, come donna onesta che permane</l>
<l>Di sè sicura, e, per l'altrui fallanza,</l>
<l>Pure ascoltando, timida si fane,</l></lg>
<lg>
<l>Così Beatrice trasmutò sembianza;</l>
<l>E tale eclissi credo che in ciel fue,</l>
<l>Quando patì la suprema possanza.</l></lg>
<lg>
<l>Poi procedetter le parole sue</l>
<l>Con voce tanto da sè trasmutata,</l>
<l>Che la sembianza non si mutò piùe:</l></lg>
<lg>
<l>Non fu la Sposa di Cristo allevata</l>
<l>Del sangue mio, di Lin, di quel di Cleto,</l>
<l>Per essere ad acquisto d'oro usata;</l></lg>
<lg>
<l>Ma per acquisto d'esto viver lieto</l>
<l>E Sisto e Pio, Calisto ed Urbano</l>
<l>Sparser lo sangue dopo molto fleto.</l></lg>
<lg>
<l>Non fu nostra intenzion ch'a destra mano</l>
<l>De' nostri successor parte sedesse,</l>
<l>Parte dall'altra, del popol cristiano;</l></lg>
<lg>
<l>Nè che le chiavi, che mi fur concesse,</l>
<l>Divenisser segnacolo in vessillo,</l>
<l>Che contr'a' battezzati combattesse;</l></lg>
<lg>
<l>Nè ch'io fossi figura di sigillo</l>
<l>A privilegi venduti e mendaci,</l>
<l>Ond'io sovente arrosso e disfavillo.</l></lg>
<lg>
<l>In vesta di pastor lupi rapaci</l>
<l>Si veggion di quassù per tutti i paschi:</l>
<l>O difesa di Dio, perchè pur giaci!</l></lg>
<lg>
<l>Del sangue nostro Caorsini e Guaschi</l>
<l>S'apparecchian di bere; o buon principio,</l>
<l>A che vil fine convien che tu caschi!</l></lg>
<lg>
<l>Ma l'alta providenza, che con Scipio</l>
<l>Difese a Roma la gloria del mondo,</l>
<l>Soccorrà tosto, sì com'io concipio.</l></lg>
<lg>
<l>E tu, figliuol, che per lo mortal pondo</l>
<l>Ancor giù tornerai, apri la bocca,</l>
<l>E non asconder quel ch'io non ascondo.</l></lg>
<lg>
<l>Sì come di vapor gelati fiocca</l>
<l>In giuso l'aer nostro, quando il corno</l>
<l>Della capra del ciel col sol si tocca;</l></lg>
<lg>
<l>In su vid'io così l'etere adorno</l>
<l>Farsi, e fioccar di vapor trionfanti,</l>
<l>Che fatto avean con noi quivi soggiorno.</l></lg>
<lg>
<l>Lo viso mio seguiva i suo' sembianti,</l>
<l>E seguì fin che il mezzo, per lo molto,</l>
<l>Gli tolse il trapassar del più avanti.</l></lg>
<lg>
<l>Onde la Donna, che mi vide assolto</l>
<l>Dell'attendere in su, mi disse: Adima</l>
<l>Il viso, e guarda come tu se' volto.</l></lg>
<lg>
<l>Dall'ora ch'io avea guardato prima,</l>
<l>I' vidi mosso me per tutto l'arco</l>
<l>Che fa dal mezzo al fine il primo clima;</l></lg>
<lg>
<l>Sì ch'io vedea di là da Gade il varco</l>
<l>Folle d'Ulisse, e di qua presso il lito</l>
<l>Nel qual si fece Europa dolce carco.</l></lg>
<lg>
<l>E più mi fora discoverto il sito</l>
<l>Di questa aiuola; ma il sol procedea,</l>
<l>Sotto i miei piedi, un segno e più partito.</l></lg>
<lg>
<l>La mente innamorata, che donnea</l>
<l>Con la mia Donna sempre, di ridure</l>
<l>Ad essa gli occhi più che mai ardea:</l></lg>
<lg>
<l>E se natura o arte fe' pasture</l>
<l>Da pigliare occhi, per aver la mente,</l>
<l>In carne umana, o nelle sue pinture,</l></lg>
<lg>
<l>Tutte adunate parrebber niente</l>
<l>Ver lo piacer divin che mi rifulse,</l>
<l>Quando mi volsi al suo viso ridente.</l></lg>
<lg>
<l>E la virtù, che lo sguardo m'indulse,</l>
<l>Del bel nido di Leda mi divelse,</l>
<l>E nel ciel velocissimo m'impulse.</l></lg>
<lg>
<l>Le parti sue vivissime ed eccelse</l>
<l>Sì uniformi son, ch'io non so dire</l>
<l>Qual Beatrice per luogo mi scelse.</l></lg>
<lg>
<l>Ma ella, che vedea il mio disire,</l>
<l>Incominciò, ridendo, tanto lieta,</l>
<l>Che Dio parea nel suo volto gioire:</l></lg>
<lg>
<l>La natura del moto che quieta</l>
<l>Il mezzo, e tutto l'altro interno move,</l>
<l>Quinci comincia come da sua meta.</l></lg>
<lg>
<l>E questo cielo non ha altro dove</l>
<l>Che la mente divina, in che s'accende</l>
<l>L'amor che il volge e la virtù ch'ei piove.</l></lg>
<lg>
<l>Luce ed amor d'un cerchio lui comprende,</l>
<l>Sì come questo gli altri, e quel precinto</l>
<l>Colui che il cinge solamente intende.</l></lg>
<lg>
<l>Non è suo moto per altro distinto;</l>
<l>Ma gli altri son misurati da questo,</l>
<l>Sì come diece da mezzo e da quinto.</l></lg>
<lg>
<l>E come il tempo tenga in cotal testo</l>
<l>Le sue radici, e negli altri le fronde,</l>
<l>Omai a te puot'esser manifesto.</l></lg>
<lg>
<l>O cupidigia, che i mortali affonde</l>
<l>Sì sotto te, che nessuno ha podere</l>
<l>Di trarre gli occhi fuor delle tue onde!</l></lg>
<lg>
<l>Ben fiorisce negli uomini il volere;</l>
<l>Ma la pioggia continua converte</l>
<l>In bozzacchioni le susine vere.</l></lg>
<lg>
<l>Fede ed innocenzia son reperte</l>
<l>Solo ne' parvoletti; poi ciascuna</l>
<l>Pria fugge, che le guance sien coperte.</l></lg>
<lg>
<l>Tale, balbuziendo ancor, digiuna,</l>
<l>Che poi divora, con la lingua sciolta,</l>
<l>Qualunque cibo, per qualunque luna;</l></lg>
<lg>
<l>E tal, balbuziendo, ama ed ascolta</l>
<l>La madre sua, che, con loquela intera,</l>
<l>Disìa poi di vederla sepolta.</l></lg>
<lg>
<l>Così si fa la pelle bianca, nera,</l>
<l>Nel primo aspetto, della bella figlia</l>
<l>Di quei ch'apporta mane e lascia sera.</l></lg>
<lg>
<l>Tu perchè non ti facci maraviglia,</l>
<l>Pensa che in terra non è chi governi;</l>
<l>Onde sì svia l'umana famiglia.</l></lg>
<lg>
<l>Ma prima che gennaio tutto sverni,</l>
<l>Per la centesma ch'è laggiù negletta,</l>
<l>Ruggeran sì questi cerchi superni,</l></lg>
<lg>
<l>Che la fortuna, che tanto s'aspetta,</l>
<l>Le poppe volgerà u' son le prore,</l>
<l>Sì che la classe correrà diretta;</l></lg>
<lg>
<l>E vero frutto verrà dopo il fiore.</l></lg></div3>
<div3 n="Introduzione">
<p>L'autore nel presente capitolo tocca nove cose. La prima palesa la dolcezza della gloria di Paradiso. La seconda introduce santo Pietro apostolo a parlare esclamando contra li mali pastori della Chiesa e <emph>spiritualiter</emph> contro lo sommo. La terza tocca come santo Piero apostolo li commise che tale visione li manifestasse. La quarta seguendo suo poema descrive come quello stuolo de' santi ch'erano rimasi lì quando le due luci si partinno, com'è detto nel XXIII capitolo, ascesono sopra la nona spera. La quinta tocca del luogo dove ello era e della bellezza di Beatrice. La sesta entra in la nona spera. La settima esclama contra la cupidigia mondana e poco amore. L'ottava tocca la vendetta di tale vizio. La nona ed ultima cosa tocca come dopo tale giustizia lo mondo si reggerà a vertudioso stile.</p>
<p>La prima apparirà chiara nella esposizione del testo come la gloria celeste è di tanta perfezione, che nello appetito può eccedere oltra sua pienezza.</p>
<p>Alla seconda si è da sapere che in la santa Chiesa di Dio può essere mali pastori, essa Chiesa rimanendo buona e santa, e introduce santo Piero ad esclamazione solo per riprovare quella opinione erronea, che tenea che se la Chiesa, cioè li pastori della Chiesa, sono mali, la Chiesa conviene essere mala. Onde riprovata quella, come apparirà, seguirassi che la Chiesa è santa e buona, e sempre perdurerà santa e buona che, sì com'è detto più volte, la Chiesa cominciò da Cristo e durerà in eterno, avvegnachè i pastori di quella possono essere e buoni e rei. Argomentavano prima quelli eretici, lo prelato d'ella è suo capo, e se 'l capo è infermo tutte l'altre membra sono inferme, adunque se 'l prelato è malo, la Chiesa, della quale elli è capo, si è mala. Ed adduceano una autoritade di Isaia, primo: <emph>Omne caput languidum et omne cor a planta pedis usque ad verticem non est in eo sanitas</emph>; argomentavano secondo Matteo, VI: <emph>Lucerna corporis tui est oculus tuus, si oculus tuus simplex fuerit totum corpus tuum lucidum erit, si autem oculus tuus nequam erit totum corpus tuum tenebrosum erit</emph>. Li prelati della Chiesa sono li occhi, la congregazione de' fedeli, che è la Chiesa, sono lo corpo, <emph>ergo</emph> etc. Argomentavano quello detto dello Evangelio: <emph>Si caecus caecum ducens ambo in foveam cadunt</emph> etc. Adunque se i pastori sono ciechi che denno ammaestrare lo popolo sì come ignoranti, tutto lo popolo con essi cadranno in perdizione. Argomentavano quarto quello che dice l'Apostolo prima <emph>ad Corinthios</emph>, quinto: <emph>Modicum fermentum totam massam corrumpit</emph>.</p>
<p>Adunqua li prelati mali sono quel malo levaduro che corrumpeno tutta la congregazione, adunqua essa congregazione corrotta si è mala. Quinto argomento quello che dice l'Apostolo <emph>ad Efesios</emph>, V: <emph>Christus dilexit Ecclesiam et tradidit semetipsum pro ea ut eam sanctificaret mundans eam lavavro acquae in verbo vitae ut exiberet ipse sibi gloriosam ecclesiam non abentem maculam</emph> etc. Per la quale cosa si segue che la Chiesa nè i prelati di Cristo non possono essere mali, e se sono mali adunque questa ecclesia non è quella di Cristo. Li quali argomenti leggermente si solveno dalli fedeli cristiani; lo primo in questo modo. In lo nuovo testamento non si trova che lo prelato sia capo della Chiesa, ma trovasi bene che Cristo fue capo della Chiesa, <emph>Efesios</emph>, IV: <emph>Veritatem autem facientes crescimus in illo per omnia qui est caput Christus</emph>; e prima <emph>ad Corinthios</emph> XI, dice <emph>caput viri Christus</emph>; e <emph>ad Colossenses</emph>, I: <emph>Ipse est caput corporis Ecclesiae</emph>. Adunque se Cristo è lo capo non si può dire che sia infermo, con ciò sia che 'l fue ed è benedetto <emph>in saecula</emph>. A quella autorità di Isaia che adduceano, sì si risponde che Isaia parlava della sinagoga delli Giudei, della quale li suoi principi erano languidi e infermi, e in essa congregazione era di buoni, sì come fue Isaia e Ieremias e li altri profeti avvegnachè erano rari. Ancora perchè il capo sia infermo o impiagato, non si segue però che l'altre membra siano inferme o impiagate, e questo appare <emph>ad sensum</emph> in l'uomo. E se volesse dire: io intendo queste cose significative dei prelati e della Chiesa, rispondo che lo contrario appare in Apocalissi III, là dove santo Ioanni mette l'angelo di Sardigna essere reo, che è interpretato lo prelato de' Sardi, e pone delli sudditi del ditto prelato essere buoni, sì come elli dice: <emph>habes pauca nomina in Sardis qui, non inquinaverunt vestimenta sua: ambulambunt mecum in albis, quia digni sunt</emph>. Adunque potrebbe essere lo capo reo e li sudditi buoni.</p>
<p>Allo secondo argomento si risponde: avvegnachè l'occhio sia tenebroso, non si segue però che tutto 'l corpo sia tenebroso; e questo appare per quello che è ditto dell'angelo de' Sardi, che era tenebroso e avea ancora di suoi sudditi buoni; <emph>per consequens</emph> san Paolo che era lucido, aveva de' sudditi tenebrosi, sì come appare nelle sue epistole. Adunque non si segue così strettamente l'occhio al corpo, nè 'l corpo all'occhio, come essi poneano; e chi dicesse: adunque che volle dire Cristo in Matteo VI? rispondesi che se l'occhio è tenebroso non si segue però che in atto tutto lo corpo sia tenebroso, ma è bene oscurabile, e così se l'occhio è oscuro e tenebroso; e se l'occhio similmente è chiaro e luminoso, non si segue lo corpo essere luminoso, ma è bene illuminabile; e qui si coglie quanto può nuocere lo malo prelato, e quanto può giovare lo buono. E così vuole elli dire che 'l buono prelato può illuminare, ed è lume e cagione d'ogni veritade, e lo rio può oscurire, ed è cagione d'ogni errore.</p>
<p>Al terzo argomento si risponde e chiaro: colui si è cieco che non vede, non cognosce, nè sae ma li prelati sanno e videno la Scrittura Santa, e cognosceno quella essere buona, se fanno male non si possono dire ciechi ma mali, e questo ne insegnò Cristo, Matteo XXIII, quando disse de' mali prelati <emph>quae dicunt facite, secundum autem opera eorum nolite facere</emph> etc.; se deveno fare quello che diceno, seguesi ch'elli fanno tal bene, e così non si segue che li prelati sieno ciechi.</p>
<p>Al quarto argomento si risponde che se 'l fosse vero quello argomento <emph>praecise</emph>, ello si seguirebbe che neuno prelato nè suddito fosse buono, imperquello che uno malo pastore arebbe corrotta tutta la Chiesa, e così nullo buono si troverebbe, che è impossibile; ma sono da tôrre quelle parole largo modo, che uno malo pastore può fare molto danno. Ancora conclude lo proposito: sì li buoni che erano sudditi all'angelo de' Sardi come li rei ch'erano sudditi a santo Paolo.</p>
<p>Al quinto argomento si è da sapere che Cristo fe' in questo mondo molti miracoli, e molti ne lasciò a fare e compiere, sì come dice Ioanni, III: - <emph>Non enim misit filium suum ut iudicet mundum, sed ut salvetur mundus per ipsum</emph>; etc.; e perciò non furon salvi se non quelli che volseno essere salvi, come Ioanni, I: - <emph>Dedit eis potestatem filios Dei fieri omnibus qui credunt in nomine eius</emph> etc.: e così in la Chiesa de' fedeli può essere di quelli che vogliono essere salvi, e similemente di quelli che non vogliono essere, e questi sono mali; e così appare che in la Chiesa di Dio può essere buoni prelati e male prelati, e simile de' sudditi. E questo è quello che l'autore vuole dire, che ello sarebbe erroneo a credere che in la Chiesa non potesse essere di mali prelati. Dato ch'elli possono essere, redargue li moderni, li quali li paiono in tale disposizioni per più ragioni. Primo perchè li pastori favoreggiano parte in tra li cristiani, e fannosi combattitori portando per insegna quelle chiavi che li furono date per drizzare lo popolo umano a vita eterna, ed elli li dividono e parteno, la quale divisione non è senza periglio della cattolica fede, imperquello che quelli cristiani che si videro perseguire alli pastori, hanno materia di doverli essere contrarii, ancora di non dovere laudare alcuno suo ditto: nè fatto, ancora di accompagnarsi con ogni nimico o rubello della Chiesa, e tutto che ciò sia grande peccato, pure la iniquità umana ha sempre appetito di vendetta secondo lo Filosofo, terzo <emph>Ethicorum</emph>: - <emph>Inest appetitus vidictae</emph>, e però non senza grande periglio della fede cattolica li pastori della Chiesa si mischiano ad essere partefici; ancora rendeno incredulo lo popolo cristiano, che quando imprendeno alcuna pugna, la quale si diffinisca per duello over battaglia, ed elli siano perdenti, adesso è giudicato contra essi: elli non avevano ragione, che Dio aiuta quelli che hanno giusto bello, adunqua li contrarii la hanno. Onde non senza pericolo lo uomo tragge la spada dal fodero, che molte volte e' la adovra meno tratta che vestita. E però redarguendo, come appare in lo testo, l'autore mostra lo 'ndiretto reggimento e la troppa prontezza delle loro pene, sì escomunicando come procedendo <emph>armata manu</emph> contra li suoi fedeli, li quali sono della massa della congregazione de' fedeli. E potrebbesi dubitare se è lecito allo autore a correggere li pastori della Chiesa, con ciò sia ch'ello è suddito ad essi pastori. Al quale dubbio si può rispondere escusando l'autore in modo di questione quello che determina fra Tommaso in la <emph>Secunda Secundae</emph>, questione 33, articolo 4, e in questo modo: pare che alcuno non sia tenuto di correggere lo suo prelato, imperquello ch'elli è scritto, Esodo, capitolo XIX: <emph>Bestia qui tetigerit montem lapidabitur</emph>; e secondo <emph>Regum</emph> capitolo IX, è scritto che Oza <emph>percussus est a Domino</emph>, perch'ello toccò l'arca; or per lo monte e per l'arca è significato li prelati; adunque li prelati non sono da essere corretti dalli loro sudditi. Ancora scrive lo Apostolo <emph>ad Galatas</emph>, IV: <emph>In facie ei restiti</emph>, adunque colui che non è pari in dignità, non può correggere. Ancora avemo per san Gregorio che nullo presuma di correggere la vita de' santi s'ello non si sente per sè essere migliore che 'l suo prelato; adunque non sono li prelati da essere corretti. In contrario se quello che dice santo Augustino: <emph>In regula non solum vestri sed etiam ipsius prelati miseremini qui inter nos quanto in loco superiore tanto in periculo maiore versatur</emph>, la correzione è opera vertudiosa; adunqua sono li prelati da essere corretti. Alla questione responde santo Tommaso, e fa distinzione della correzione, cioè o essa è atto di giustizia, o essa è atto di caritate; quella correzione che è atto di giustizia non pertiene ad alcuno suddito, ma quella che è atto di caritade, quella partiene ad ogni suddito e condizione di persone; e però se li prelati fanno alcuno difetto, possono essere corretti dalli loro sudditi per modo di caritativo amore, e non con furia ma con mansuetudine e reverenzia, onde l'Apostolo <emph>ad Timotheum</emph>, IV: - <emph>Seniores non increpaveris et obsecra ut parent</emph>. Or ch'ello partegna ad ogni condizione la correzione che è atto di caritate, prova Tommaso che se quello atto che procede da alcuno abito e potenzia sì si estende ad ogni cosa, che si contegna sotto l'obietto del viso, ogni condizioni di persone denno essere abituati in virtù di carità <emph>ergo</emph> lo primo argomento si solve che quelli sono percossi da Dio che inordinatamente, cioè irriverentemente, e senza mansuetudine toccano e correggeno li prelati. Lo secondo si solve che sì tosto come lo prelato falla, ello può avere eguale in fede, e da quello eguale può essere corretto: ancora se lo fallo è pericolo di fede, ello cade in infidelitade, e così lo fedele, che era suddito, è diventato maggior di lui, e puollo correggere, imperquello che lo fedele ha signoria sopra lo infedele. Ancora può lo suddito in palese correggere lo prelato quando lo difetto è tale, che porti pericolo di fede, sì com'è nella soluzione del predetto secondo argomento appare per fra Tommaso, e dice: <emph>Sciendum tamen est quod si imineret periculum fidei, etiam publice essent praelati a subditis arguendi</emph>; ed adduce esemplo: <emph>Unde et Paulus qui erat subditus Petro propter iminentis periculum scandali circa fidem, Petrum publice arguit</emph> etc.</p>
<p>Lo terzo argomento si solve che <emph>simpliciter</emph> credersi migliore del suo prelato non è senza prosunzione superba, ma estimarsi <emph>non simpliciter sed secundum quid</emph> in alcuna parte migliore, non è però superba prosunzione, imperquello che nullo è in questa vita che non sia difettoso in alcuna cosa, e però se lo prelato falla, perch'elli sia corretto dal suddito non si segue però che quello suddito si estimi <emph>simpliciter</emph> migliore di lui, ma seguesi che in quello ch'elli lo corregge mosso da caritade, com'è detto, ello si possa senza vizio estimare migliore <emph>etc.</emph> E cosìe si può concludere che lo motivo dello autore in questa redarguizione pubblica fosse lo pericoloso difetto, lo quale elli cognoscea essere circa la fede cattolica detrimento, e quando tale difetto non fosse per lui estimato di tale condizione, è da presumere che tanta persona non avrebbe ignorata la occulta correzione fraterna.</p>
<p>Alla terza cosa è da sapere che l'autore, poetando, fae che santo Piero li commette ch'ello al mondo testifichi tale visione. Alla qual cosa si è da sapere che 'l testimonio eziandio non requisito di testimoniare e aprire la veritade in quelle cose che sieno pericolose circa la corruzione della moltitudine, eziandio circa corporale danno d'una singolare persona, eziandio circa universale danno, pone Tommaso nella assoluzione del secondo argomento della 70.a questione, articolo primo nella <emph>Secunda Secundae</emph>, che se tali casi fossono commessi in secreto non denno essere in secreto tenuti, ma palesarli o testimoniando o denunziando, acciò che tanto male si obvii o schifi, salvo se fosseno commessi in secreto per penitenzia per niuno mo' si possono palesare, imperquello che 'l prete non tiene in caso di confessione stato e luogo d'uomo, ma èlli in vece di Dio. Ed è da sapere, acciò che meglio si comprenda lo motivo dello autore, che 'l testimonio o ello è richiesto dalla testimonianza, o non è; s'ello è richiesto, o ello è richiesto da persona ch'abbia autoritade sopra tale inchiesta, o non è; s'ello è richiesto da persona ch'abbia autoritade, e la cosa partegna a giustizia, si è tenuto di testimoniare, se la cosa non partenesse a giustizia non è tenuto, e s'ello è richiesto da persona che non abbia autoritade, e tal cosa pertegna a giustizia o a liberazione d'alcuna pena ingiustamente fatta, over morte ingiusta, overo infamia ingiusta, è tenuto di testimoniare, e se la cosa non pertiene a giustizia, non è tenuto; e se il testimonio non fosse requisito, e la cosa fosse che pertenesse a giustizia a schivamento di morte over pena ingiusta a bene di moltitudine o a schifare danno a moltitudine, è tenuto lo testimonio di testimoniare, di palesare o notificare quella così fatta cosa, imperquello che s'ello tacesse, ello non sarebbe altro che a consentire tale peccato, onde l'Apostolo <emph>ad Romanos</emph>, I: - <emph>Digni sunt morte non solum qui faciunt sed qui consentiunt facientibus</emph>; e la glosa dice; <emph>consentire et tacere cum possis arguere</emph> etc. E se 'l testimonio non è richiesto, nè la cosa è giusta <emph>etc.</emph>, nullo dubbio è che non è tenuto, e se 'l fosse peccherebbe, che altro non sarebbe se non commettere danno e inordinazione <emph>etc.</emph>, sì com'è scritto <emph>Proverbiorum</emph>, XXIV: - <emph>Erue eos qui ducuntur ad mortem</emph> etc. Che l'uomo non sia tenuto in li ingiusti, chiaro appare per sè la ragione; che l'uomo sia tenuto per li giusti, la ragione appare, ed eziandio per Augustino si prova: <emph>Si quis metu cuiuslibet potestatis veritatem occultat, iram Dei super se provocat, quia magis timet hominem quam Deum</emph>; e questo dice e tocca spiritualmente quelli li quali temendo alcuna possanza umana taceno; e dopo poche parole dice Augustino: <emph>Uterque reus est et qui veritatem occultat et qui proffert mendacium, quia ille prodesse non vult, et iste necessarie desiderat</emph>. Onde considerati questi passi l'autore intende essere quello testimonio che testimoniare vuole quello che partiene a giustizia, quello che partiene ad obviazione di danno della moltitudine, e specialmente a quella moltitudine che è una e congiunta per lo legame della fede, e questa si è la santa madre Chiesa; eziandio non richiesto vuole fare tale testimonianza, acciò che elli non caggia nella pena predetta dello Apostolo <emph>ad Romanos</emph>, primo: - <emph>Digni sunt morte</emph> etc., sì com'è detto, e però, poetando, cioè fittivamente parlando, fae che san Piero li commette tale palesare, sì come nel testo chiaro appariràe.</p>
<p>La quarta, la quinta e la sesta cosa toccata in lo presente capitolo, appariranno nella esposizione del testo di Dante a sufficienzia chiare.</p>
<p>Alla settima cosa si è da sapere che la cupidigia fa molto danno alla umana natura, imperquello che essa di sè si è grave vizio, e d'essa nasce molti altri vizii, sì come apparirà. In prima la cupidigia si è da avere superfluo amore d'avere ricchezze esteriori, per la qual cosa lo cupido abbonda in lo tenere oltra debita misura, e così è contrario dello liberale, per lo quale abundare ello diventa duro contra la misericordia, e così non dà elimosina nè sovviene al prossimo, e così è nasciuta della avarizia una figliuola nome <emph>obduratio</emph>. Ancora lo cupido abbonda in tôrre oltra la debita misura, per lo quale superfluo o ello è in lo affetto o desiderio, e così nasce della avarizia una figliuola nome <emph>inquietudo</emph>, la quale è contraria alla speranza e alla caritade, o ello è in effetto cioè di fatto, e così tolle ello l'altrui. E questo può essere in più modi: o esso lo tolle violentemente, e così nasce d'essa, quella figliuola d'avarizia nome <emph>violentia</emph>, la quale è contraria a giustizia; o esso lo tolle fraudolentemente e questo in più modi, o per parole <emph>simpliciter</emph>, e così usa bugia, della quale nasce una figliuola d'avarizia, nome <emph>fallatia</emph>, la quale è contraria a prudenzia; o ello usa parole con sacramento, delle quali nasce una figliuola d'avarizia nome <emph>periurium</emph>, la quale oppone a religione; o esso lo tolle fraudolentemente in fatto, e di questo nasce una figliuola ad avarizia nome <emph>fraus</emph>, la quale si è contraria alla prudenzia; o ello lo tolle <emph>proprie</emph> contra la persona tradendo quello, e di questo nasce quella figliuola alla avarizia nome <emph>proditio</emph>, alla quale similemente oppone a prudenzia. Onde brevemente si può raccogliere quanto danno fae la cupidigia all'umana natura e generazione: primo che 'l digiunge da Dio, che 'l fa crudo, duro e sanza misericordia; secondo che 'l fa essere in istato tempestoso, ansioso e senza riposo, del qual nasce ogni vituperoso guadagno, come usurario, e, in femmine, meretrice; terzo che 'l dispone a violenzia, della qual nasce lo essere tirannico, rapace e sforzadore; quarto che 'l dispone a dire fallacie, bugie, e a dire falso testimonio; quinto dispone l'uomo ad irriverenzia ed intimiditate, che non teme a profferire lo nome di Dio invano, e non solo invano ma con intenzion corrotta, e questo appare nel periurio; sesto che 'l dispone a fraudolenzia e ad inganno e ad ogni brutta conversazione; settimo lo dispone a traditoria, lo quale vizio per sè è noto quanto porta di gravezza. E però l'autore considerato tanto danno quanto ne fa la detta cupidigia, esclama nel testo ad essa, e dice ch'ella affonda tanto li mortali, che nullo può resistere ad essa; e questo addiviene per difetto de' mali pastori, li quali non drizzano li sudditi a quello fine, che è ultimo bene, e però solo in quelli che non hanno indigenzia di rettori, perchè sono in tale etade che sono esenti, sì si trova fede e innocenzia; ma in quelli che sono ad etade debita, si trova lo contrario, e cupidigia tiene lo campo, imperquello che segueno l'esempio dei suoi rettori e principi.</p>
<p>La ottava cosa che tocca l'autore nel presente capitolo, si è la vendetta del predetto difetto de' rettori, la quale ello pone essere sì fatta e di tale vertude, che sì come lo mondo ruina pure in male, così lo farà tenere suo viaggio in dritto e perfetto bene, e dopo tale atto viveràe e trarràe suo decorso vertudioso e perfettamente; lo quale stato di perfetto stile è quello secondo ordine naturale di quella ultima etada dello universo, di che è fatta menzione nel primo capitolo dello Inferno. E questo è quello che tocca nella nona ed ultima parte di questo capitolo. Or com'èllo lo determina per tempo per alcuno moto celeste nella esposizione del testo chiaro appariràe</p></div3>
<div3><head>vv. 1-3</head>
<p>Continuando il suo poema dice che dopo Adam clarificato l'autore di dubbii, tutta quella congregazione di santi cominciaron laude alla santa Trinitate, dicendo <emph>Gloria Patri et Filio et Spiritui Sancto</emph> etc.</p>
<p><add resp="ed">2</add> <emph>Il Paradiso</emph>. Qui pone <emph>continens</emph> per <emph>contemplo</emph></p></div3>
<div3><head>vv. 4-6</head>
<p>Nota che l'autore volendo descrivere tale dolcezza, lo dice in questo modo, ciò ch'io vedeva dell'universo, cioè <emph>supple</emph> nella sua memoria d'allegrezza e di bene mi sembiava uno riso, cioè una picciola cosa a comparazione di quella ch'elli vedeva.</p>
<p><add resp="ed">5</add> <emph>Perchè mia</emph>, cioè che sì lo obietto del viso come dello audito in quello luogo era d'allegrezza e di somma dolcezza</p></div3>
<div3><head>vv. 7-9</head>
<p>Chiaro appare le prerogative del celestiale regno e anche lo affettuoso parlare dello autore quando replica questa dizione <emph>O gioia, O vita, O senza</emph></p></div3>
<div3><head>vv. 10-12</head>
<p><emph>Le quattro</emph>, cioè le quattro facelle che sono od erano san Piero, san Iacomo, san Ioanni e Adam.</p>
<p><add resp="ed">11</add> Cioè san Piero</p></div3>
<div3><head>vv. 13-15</head>
<p>Volendo mostrare lo suo sfavillare esemplifica che sì fatto appariràe come si farebbe lo lustro di Iupiter e di Marte quando cambiasseno radii o colore di lucido in rosso, ed <emph>e contrario</emph>, e nota che non senza cagione lo autore tolle questi due pianeti per esemplo, primo Iove per quello che è pianeto benivolo, e secondo li astrologi hae a significare li prelati ecclesiastici; a Marte si è appropriata la iracundia per li astrologi, onde mischiare o cambiare l'uno con l'altro non è a dire altro che vedere uno ecclesiastico prelato irato. E però poetando l'autore, volendo mostrare san Piero essere irato per lo difetto de' moderni pastori, esemplifica in tal modo.</p>
<p><add resp="ed">15</add> <emph>Penne</emph>, cioè radii</p></div3>
<div3><head>vv. 16-18</head>
<p>Cioè Dio rettore di quello beato coro, il quale col suo ordine comparte la sua gloria, e dispensa come li piace.</p>
<p><add resp="ed">18</add> <emph>Silenzio</emph>, cioè acciocchè che le parole di san Piero paresseno di più affezione</p></div3>
<div3><head>vv. 19-21</head>
<p><add resp="ed">19</add> <emph>Quand'io udi'</emph> cioè da san Piero. Cioè s'io m'adiro.</p>
<p><add resp="ed">20</add> Quasi a dire: noi beati siamo congiunti in una gloria, in uno amore, e però sì come io m'adirerò, tutta questa compagnia s'adirerà</p></div3>
<div3><head>vv. 22-24</head>
<p>Nota il sommo pastore.</p>
<p><add resp="ed">22</add> <emph>Usurpa</emph>, cioè senza ragione possederà tale cattedra.</p>
<p><add resp="ed">23</add> Nota lo replicare che è segno d'affettuoso parlare. <emph>Che vaca</emph>, cioè che avvegna che tra li mortali sia pieno, in la presenzia di Dio è vuoto</p></div3>
<div3><head>vv. 25-27</head>
<p>In Roma si era uno luogo chiamato Vaticano, nel quale si seppellivano tutti li papi anticamente, e la maggior parte di quelli erano martiri, e però in quello tempo era pieno lo detto Vaticano di reliquie di santi, ma ora, dice santo Piero non sono reliquie di santi, ma di mali pastori e pessimi peccatori, sì che 'l cimiterio mio è fatto cloaca, cioè ostacolo di sangue e di vituperio.</p>
<p><add resp="ed">26</add> <emph>Onde il perverso</emph>, cioè lo demonio, <emph>si placa</emph>, cioè s'appaga e accontentasi</p></div3>
<div3><head>vv. 28-30</head>
<p>Seguendo il poema mostra come la lucidezza delle sante alme si scurò, ed era simile a quel colore purpureo che in oriente od occidente appare quando le nuvole sono tanto spesse che li radii solari non possono penetrare</p></div3>
<div3><head>vv. 31-33</head>
<p>Esemplo di Beatrice, come appare. L'allegoria si è che per le sozze opere de' pastori la teologia santa riceve lesione e oscuritade</p></div3>
<div3><head>vv. 34-36</head>
<p>Cioè simile oscuritade presume l'autore che fosse in cielo quando Cristo sostenne morte sulla croce. Ecclissi, <emph>graece</emph>, si è a dire difetto od ascondimento di luce</p></div3>
<div3><head>vv. 37-39</head>
<p>Cioè dopo tale mutazione fatta ricominciò a parlare santo Piero e disse come appar nel testo</p></div3>
<div3><head>vv. 40-42</head>
<p><emph>Del sangue mio</emph>, cioè esso santo Piero che fue crocifisso sotto Nerone imperadore.</p>
<p><add resp="ed">41</add> <emph>Di Lin</emph>. Questo fue papa sotto santo Piero e similemente fue per Nerone martoriato e seppellito in Vaticano presso alli corpi di san Pietro e di san Paolo. <emph>Cleto</emph>. Si fue terzo papa dopo santo Pietro martorizzato per Tito imperadore. Tutti questi sparsero sangue per accrescere la Chiesa predicando lo santo Evangelio.</p>
<p><add resp="ed">42</add> Cioè non ebbeno li predetti pastori intenzione che la Chiesa avesse tali pastori e sposi, che l'ausassono per acquistare oro, nè ricchezze temporali, ma aveano che 'l suo acquisto fosse tesaurizzare in cielo di ricchezze spirituali, nel quale si vive lieto e nota <emph>vivere</emph>, che quella si è santa vita e buona senza alcuno difetto, ma questa temporale vita può essere detta morte, imperquello che chi segue le temporali delettazioni cade in la morte eterna <emph>etc.</emph></p></div3>

<div3><head>v. 44</head>
<p><emph>E Sisto</emph>. Fue l'ottavo papa dopo santo Piero: fue martirizzato da Adriano imperadore. <emph>E Pio</emph>. Questo fue chiamato <emph>Thelephorus</emph>, e fue lo novesimo papa dopo santo Piero; fue martirizzato per lo detto Adriano imperadore. <emph>Calisto</emph>. Fue XVII papa dopo san Piero, e ordinò le IV tempora; fue martirizzato da Antonio Caracalla imperadore, fue seppellito in via Appia, dove ordinò nuovo cimiterio. <emph>Urbano</emph>. Fue seguente Callisto, ebbe molta persecuzione, infine fue martirizzato sotto Alessandro imperadore</p></div3>
<div3><head>vv. 46-48</head>
<p><add resp="ed">46</add> <emph>Non fu nostra</emph>, cioè essi santi pastori non inteseno che li moderni osservassono parte, nè dividessono lo popolo cristiano. <emph>A destra mano</emph>, cioè li guelfi.</p>
<p><add resp="ed">47</add> <emph>Parte</emph>. Che si chiamasse figliuoli della Chiesa.</p>
<p><add resp="ed">48</add> <emph>Parte dall'altra</emph>, cioè ghibellini che si chiamassono inimici della Chiesa</p></div3>
<div3><head>vv. 49-51</head>
<p>Nota che non fue loro intenzione che pugnasseno con arme ma con predicazione.</p>
<p><add resp="ed">50</add> <emph>In vessillo</emph>, cioè in gonfalone.</p>
<p><add resp="ed">51</add> <emph>Che contra i battezzati</emph>. Chiaro appare</p></div3>
<div3><head>vv. 52-54</head>
<p><add resp="ed">52</add> <emph>Nè ch'io</emph>, cioè la immagine di me san Piero.</p>
<p><add resp="ed">53</add> <emph>A privilegi</emph>, cioè per simoniaco modo confetti. <emph>Venduti e mendaci</emph>. Nota poi che in la presenzia dei mortali parranno veri, in la presenzia di Dio sono vacanti.</p>
<p><add resp="ed">54</add> <emph>Disfavillo</emph>, chiaro appare la cagione della sua turbazione</p></div3>
<div3><head>vv. 55-57</head>
<p>Qui esclama contra essi e dice che ampò ch'elli abbiano abito santo e de' pastori, cioè custoditori, ampò dice ello si vede com'elli sono lupi rapaci, cioè mordenti, impii, e devoratori.</p>
<p><add resp="ed">56</add> <emph>Per tutti i paschi</emph>, cioè per tutto lo mondo a loro subietto.</p>
<p><add resp="ed">57</add> Qui esplora alla vendetta, la quale li pare che è troppo tardi</p></div3>
<div3><head>vv. 58-60</head>
<p><add resp="ed">58</add> <emph>Del sangue</emph>, cioè delle nostre giurisdizioni si pasce e quelli di Caorsa, e quelli di Guascogna, li quali hanno talvolta la maggior parte del collegio de' cardinali, sì ch'altra generazione non può accedere allo officio del papatico.</p>
<p><add resp="ed">59</add> <emph>O buon principio</emph>, cioè che tal principio fue cominciato per elezione, acciò che si eleggesse lo migliore, ed ello succede pure nelli Guasconi che è nel fine, e non si segue il predetto buono principio</p></div3>
<div3><head>vv. 61-63</head>
<p>Cioè quello Dio che resistè alla superbia d'Annibale, lo quale volea subiugare Roma, com'è detto nel VI capitolo, essendo trionfatore Scipione, resisterà a tanto disordine e soccorrerà in tale modo, che tanto male serà punito e castigato</p></div3>
<div3><head>vv. 64-66</head>
<p>Or drizza sua parlatura allo autore, e commetteli ch'ello reveli al mondo tale visione, come appare.</p>
<p><add resp="ed">64</add> <emph>Lo mortal pondo</emph>, cioè che è ancora col corpo.</p>
<p><add resp="ed">65</add> <emph>Giù tornerai</emph>, cioè in terra</p></div3>
<div3><head>vv. 67-72</head>
<p>Qui esemplifica come quello stuolo di santi che erano rimasi ad accompagnar san Piero, quando Cristo e nostra Donna si partiro, sì com'è detto nel XXIII capitolo, si partiro ascendendo <emph>successive</emph> chi meglio meglio sopra la nona spera, e dice: sì come avviene quando lo Sole è in Capricorno nel principio, che è circa mezzo gennaio, che alcuna volta l'aiere fiocca, cioè che neva, ed ello si vede descendere i fiocchi della neve, l'uno drieto l'altro, ed esserne l'aiere pieno, così quella benedetta congregazione ascendeva suso, e adornava quello eter di sua bellezza.</p>
<p><add resp="ed">71</add> <emph>Vapor trionfanti</emph>, cioè sono quelli santi che sono nella Chiesa trionfante, la quale è la congregazione celeste.</p>
<p><add resp="ed">72</add> Chiaro appare che avevano soggiornato tanto tempo quanto san Piero, san Iacomo, san Ioanni l'aveano esaminato circa le tre virtudi teologiche, e Adam dichiaratoli li dubbii, e san Piero esclamato contra li pastori mali</p></div3>
<div3><head>vv. 73-75</head>
<p><add resp="ed">73</add> <emph>Lo viso</emph>, cioè la sua veduta seguiva lo viaggio delli detti santi.</p>
<p><add resp="ed">74</add> <emph>Fin che il</emph>, cioè e quand'essi furono tanto ascesi che per distanzia di luogo la virtù visiva dello autore non li potea più vedere, ed esso s'asciolse da tal guardamento. <emph>In mezzo, per lo molto</emph>. Qui è da notare che sì come dice lo Filosofo nel secondo dell'Anima, lo mezzo conviene essere proporzionato tra la cosa che si vede e 'l viso, imperquello che una picciola cosa si perde più tosto ad occhio che una grande, e però quando lo mezzo è sì grande che ecceda la proporzione della cosa, allora essa si perde ad occhio. Or questo mezzo si è l'aiere luminoso, e perchè quelli santi si distavano dalla sua vista per mezzo molto, cioè che eccedea lo mezzo alla proporzione, si li perdèo elli ad occhio</p></div3>
<div3><head>vv. 76-78</head>
<p><add resp="ed">76</add> <emph>Onde la Donna</emph>, cioè Beatrice.</p>
<p><add resp="ed">77</add> <emph>Adima</emph>, cioè abbassa lo tuo guardo.</p>
<p><add resp="ed">78</add> <emph>Come tu se'</emph>. Qui vuole mostrare ch'ello si volgèo attorno la terra, sì come faceva lo segno di Gemini in che ello era</p></div3>
<div3><head>vv. 79-81</head>
<p><emph>Dall'ora</emph>, cioè dall'ora ch'ello adimò simile lo viso e vide tutte e sette le spere che aveva acceso, sì come appare nel XXII capitolo, quando disse: <emph>Col viso ritornai per tutte quante</emph>.</p>
<p><add resp="ed">80</add> <emph>I' vidi mosso</emph>. Elli è da sapere che si parte quella superficie della terra che è abitata, in VII parti, le quali parti sono appellate clima, e sono corrigie della detta superficie da levante a ponente, e la sua larghezza è da ostro in settentrione, sì come appare nella presente figura; lo primo clima si è in latitudine di XV gradi, lo secondo di 23, lo terzo di 30, lo quarto di 36, lo quinto di 41, lo sesto di 45, lo settimo di 48, sì come chiaro appare nel trattato della Spera, ed in Alfragano, <emph>De Motibus</emph>. Onde altro non vuol dire se non ch'ello sè vide mosso dal mezzo primo clima, dov'è segnato <emph>A</emph> fino alla fine del predetto clima, dov'è segnato <emph>B</emph>, cioè infino alla quarta parte del circolo, o mezzo dello emisperio, e così era stato, dall'uno considerare all'altro, VI ore di dì</p></div3>
<div3><head>vv. 82-84</head>
<p><emph>Sì ch'io vedea</emph>, cioè che 'l vedea oltra dello emisperio occidentale, il quale luogo fue oltra Gade, dove Ulisse e li compagni s'annegonno, sì com'è detto nel XXVII capitolo dello Inferno, e questo era in occidente.</p>
<p><add resp="ed">83</add> <emph>E di qua presso</emph>, cioè verso levante vedea elli lo lito di Bocca d'Aveda dove anticamente fu la città di Tebe.</p>
<p><add resp="ed">84</add> <emph>Nel qual si fece</emph>. Per descrivere bene lo detto lito si introduce una favola poetica, che mette Ovidio in fine del secondo <emph>Methamorphoseos</emph>; e dice che Iupiter innamorò di una figliuola del re Agenore, nome Europa, la quale elli andava molto vagheggiando, sì com'è consuetudine delli amanti. Iunone sua mogliere, vedendo questo, fece tramutare la detta Europa in una vitelletta, e questa così tramutata andava per li boschi pascendo e traendo sua vita tutto a mo' di quella spera in che era tramutata. Vedendo Iupiter che ciò era avvenuto, non ne fu consolato, ma perchè era operazione di Dea non si poteva tornare adrieto. Allora costretto da amore discese in terra in forma d'uno bello vitelletto, e andò a questa vitelletta e stette con essa <emph>carnaliter</emph> a suo piacere. E però dice l'autore: <emph>Nel qual si fece Europa dolce carco</emph>. Dopo questo lo re Agenore perduta sua figliuola, comandò a Cadmo che <emph>omnino</emph> la ritrovasse, il quale dopo alcune invocazioni e sacrificii, ebbe risposta da Minerva di suo itinere e trovaron la vitelletta, e in quello luogo edificarono poi la città di Tebe, sì come appare nel terzo <emph>Methamorphoseos</emph></p></div3>
<div3><head>vv. 85-87</head>
<p><emph>E più mi fora discoverto il sito</emph>, cioè che avrebbe veduto ancora più verso levante dell'aiuola, cioè della superficie abitabile della terra ma il Sole ch'era in lo Ariete sì se li interponeva.</p>
<p><add resp="ed">87</add> <emph>Sotto i miei</emph>, nota ch'ella era nella ottava spera. <emph>Un segno</emph>, cioè tutto Tauro e cotanto più quanto lo Sole avea a cercare del segno dello Ariete</p></div3>
<div3><head>vv. 88-90</head>
<p><emph>La mente</emph>. Segue il poema notificando sua disposizione come appare</p></div3>
<div3><head>vv. 91-96</head>
<p>Nota la bellezza di Beatrice.</p>
<p><add resp="ed">91</add> <emph>Pasture</emph>, cioè formazioni placibili a senso del viso in alcuna donna.</p>
<p><add resp="ed">94</add> Quasi a dire: se tutte le bellezze possono in una donna sarebbono vinte a comparazione di Beatrice</p></div3>
<div3><head>vv. 97-99</head>
<p>Or dice che la vertude del guardo che li fe' Beatrice lo trasse dell'ottava spera e miselo nella nona, e noma la ottava lo nido di Leda, imperquello che, sì com'è detto nel quarto del Purgatorio, Castore e Pollus furono figliuoli di Leda, li quali poi furono transunti nella costellazione di Gemini; onde perchè li figliuoli di Leda sono in Gemini, sì appella l'autore lo segno di Gemini nido di Leda, chè quel luogo è nido dove stanno li figliuoli: or Gemini e li altri segni sono nell'ottava spera, sì che tanto è a dire: la virtù del guardo di Beatrice mi divelse dal nido di Leda, come a dire: essa virtù mi divelse dalla ottava spera.</p>
<p><add resp="ed">99</add> <emph>E nel ciel</emph>, cioè nella nona spera, la quale, come appare nel secondo <emph>Caeli et Mundi</emph> per lo Filosofo, è lo più velocissimo cielo che sia, ed è quello in cui è il principio del movimento, e secondo suo moto si è misurato lo tempo, onde Aristotile nel quarto <emph>Phisicorum</emph>: - <emph>Tempus est mensura motus</emph>, etc</p></div3>
<div3><head>vv. 100-102</head>
<p><emph>Le parti sue</emph>. Nota della nona spera la quale non ha diversità di figurazioni, sì come hae la ottava, che ha le immagini e le costellazioni, ma ella è continua in uniforme vertude informante, e perchè non ha distinzioni, però non seppe l'autore in qual parte elli entrasse d'essa, che nella ottava cognobbe alla costellazione qual era lo segno a lui sortito.</p>
<p><add resp="ed">102</add> <emph>Scelse</emph>, cioè elesse</p></div3>
<div3><head>vv. 106-108</head>
<p><emph>La natura</emph>, cioè da questa nona spera comincia quel moto, che è natura in lo mondo, lo quale moto quieta il mezzo, cioè la terra, onde lo Filosofo in primo <emph>Phisicorum</emph> dice: <emph>Natura est motus et quietis</emph>, etc</p></div3>
<div3><head>vv. 109-114</head>
<p>Nota che secondo ordine naturale li elementi sono sudditi al cielo de' pianeti, e questi alla ottava spera, e questa alla nona, sì che tutto questo mondano contento si è suddito alla nona spera, ed essa nona spera si è suddita non ad altro cielo, ma solo alla divina mente, e da essa tolle quella vertude informativa, che ella hae in questi inferiori, e dall'amore d'essa divinamente riceve movimento e luce, e non da altro, e però dice luce ed amore in modo di cerchio comprendere così questa nona spera, com'essa nona comprende lo suo contento</p></div3>
<div3><head>vv. 115-117</head>
<p><emph>Non è suo moto</emph>, cioè che 'l moto della nona spera si è misura di tutti li altri movimenti; lo qual si è che da una volta in 24 ore, e però da ore, da dì, da mesi e da anni si tolle lo movimento da tutti li altri cieli, come chiaro appare nelle tavole d'astronomia.</p>
<p><add resp="ed">117</add> <emph>Sì come</emph>. Qui mostra il modo della comparazione di questi movimenti, e dice: sì come lo numero di diece si misura per binario e quinario, così li movimenti de' pianeti si misurano per una revoluzione, e quest'è d'uno die per trenta revoluzioni, e questo d'uno mese, <emph>etc.</emph></p></div3>

<div3><head>vv. 118-120</head>
<p><emph>E come il tempo</emph>, cioè che se questo moto della nona spera è misura delli altri, com'è detto, si è ello la radice del tempo, perchè altro non è tempo che numero di movimento (<emph>Phisicorum</emph> IV), e se la radice è in esso, adunque le sue parti s'estendono per li movimenti delli altri cieli, e questo è quello ch'elli appella <emph>fronde</emph>.</p>
<p><add resp="ed">120</add> <emph>Omai a te puot'esser manifesto</emph>, cioè speculando naturalmente, <emph>etc.</emph></p></div3>

<div3><head>vv. 121-123</head>
<p><emph>O cupidigia</emph>. Qui esclama contro la cupidigia de' mondani, e dice, come appare, ch'ella affonda sie li mortali e sotterra, che elli non hanno podere d'escire delle sue onde, cioè delle sue foglie</p></div3>
<div3><head>vv. 124-126</head>
<p><emph>Ben fiorisce</emph>. Qui esemplifica mostrando che li uomini hanno pure la voglia assoluta buona, ma per rispetto ad alcuni fini illiciti e viziosi si corrompe, e sta l'esemplo in questo modo: li susini o prugni adduceno nella primavera molti fiori, li quali produrrebbeno buono frutto, cioè buone susine o prugne se non fossono turbati da piova continua, la quale piova converte le dette susine in bozzacchioni o caccole, e sono queste caccole piene di vermicelli, li quali poscia non che le foglie ma tutte le novelle del brocco dannificano e rodeno; così secondo la voglia assoluta li uomini farebbeno virtude e bene, ma la continua piova si è lo malo esemplo ch'essi hanno dalli mali pastori, per lo quale elli cambiano la voglia assoluta in <emph>secundum quid</emph> o delettabile o vizioso</p></div3>
<div3><head>vv. 127-129</head>
<p>Cioè nell'uomo quando è sì parvolo che non torce la voglia a nullo vizioso fine, e questo si è in prima puerizia.</p>
<p><add resp="ed">128</add> <emph>Poi ciascuna</emph>, cioè fede ed innocenzia fuggeno.</p>
<p><add resp="ed">129</add> <emph>Che le guance</emph>, cioè innanzi che il predetto parvolo metta la barba</p></div3>
<div3><head>vv. 130-132</head>
<p>Cioè li fanciulli che non hanno ancora la locuzione distinta e articolata. <emph>Digiuna</emph>, cioè non offendeno nè a Dio nè al prossimo.</p>
<p><add resp="ed">131</add> Cioè come è a tale etade che la locuzione sia distinta e articolata, offende a Dio e al prossimo</p></div3>
<div3><head>vv. 133-135</head>
<p><add resp="ed">133</add> <emph>Ama ed ascolta</emph>, chiaro appare in prima puerizia, che ama ed è obbediente.</p>
<p><add resp="ed">134</add> <emph>Che con loquela</emph>, cioè distinta.</p>
<p><add resp="ed">135</add> <emph>Disìa</emph>, cioè ha essa in odio, e suo desiderio è pure ad ogni suo disutile</p></div3>
<div3><head>vv. 136-138</head>
<p>Qui conclude che sì come nel decorso del tempo dell'uomo è che prima è innocente e fedele, poi si è incredulo e odioso, così avviene alli sposi della santa Chiesa, che in prima furono buoni ed ora sono rei; e però dice a tale modo: la pelle della bella figliuola, per lo pastore, di bianca doventa negra in quello primo aspetto nel quale nulla è secreto.</p>
<p><add resp="ed">138</add> <emph>Di quei</emph> etc., cioè della figliuola di Cristo, che è la Chiesa, la quale si è quello lume che ne allumina e rischiara e fanne perdere ogni tenebrositade e sicurezza, e però dice <emph>apporta mane</emph>, cioè luce, <emph>e lascia sera</emph>, cioè abbandona oscurità</p></div3>
<div3><head>vv. 139-141</head>
<p><emph>Tu perchè non</emph>. Qui palesa in chiaro latino la cagione che il mondo è così suddito a cupidigia, e dice che è per difetto che in terra non sono buoni rettori, e però l'umana famiglia non è retta, onde si è così sviata dalla dritta via</p></div3>
<div3><head>vv. 142-144</head>
<p><emph>Ma prima che gennaio</emph>. Dice che verrà vendetta da cielo, sì come la prora della nave si volgerà dov'è la poppa, quasi a dire: di su verrà cagione che scaccierà li vizii, e drizzerà li mortali a perfetto fine, onde sì come tal navilio ruina in vizii, così allora drizzerà suo viaggio a vertudioso porto.</p>
<p><add resp="ed">143</add> <emph>Per la centesma</emph>. Elli è da sapere che l'anno del Sole si è di 365 dì e ore sei, appresso lo vulgo, le quali sei ore generano in quattro anni uno die, sì che quello hanno hae 366 die, ed è appellato anno bisestile; dàssi questo die al mese di febbraio, e così hae questo mese in quello anno die 29; e perchè si stae sulla littera <emph>F</emph>, due die, che lo <emph>sexto Calendas Martii</emph>, e si è appellato <emph>bisextum</emph>, a <emph>bis</emph> che è due, e <emph>sextum</emph> che è <emph>sexto Calendas</emph>, e se questo <emph>bisesto</emph> non si osservasse, in anni 728, verrebbe la festa del Natale a dì XXV di giugno, e la festa del Battista ne verrebbe a mezzo dicembre. E appresso più sottili considerazioni si hae l'anno del Sole die 365, ore sei meno una centesima di die, la quale centesima sì ha prodotto uno die ogni cento anni, sì che quello centesimo anno, che appresso lo vulgo si fa bisesto ed hae 366 die, doverebbe avere solo 365, e però che questo non è considerato s'ello non si corregge, in anni 18262 si avverrà le feste d'inverno ad essere di state, ed <emph>e contrario</emph>. Or dice l'autore: innanzi che gennaio si sverni, cioè innanzi che gennaio esca di quella quarta iemale del zodiaco, che comincia al principio di Capricorno e dura fino al principio dello Ariete, che è appellata inverno, fa bisogno che passi 4500 anni, imperquello che la fine di gennaio dista dal principio di Capricorno per 45 die; se ogni cento anni perde uno die com'è detto, fa bisogno a perdere 45 die, che passino 45 centenara d'anni, com'è detto. Ed acciò che meglio s'intenda sì mostreremo tal corso in questo modo: sia littera <emph>A</emph> lo principio del Capricorno; littera <emph>B</emph> lo principio di gennaro; littera <emph>C</emph> fine di Capricorno e mezzo gennaio e principio d'Aquario; littera <emph>D</emph> fine di gennaio, mezzo d'Aquario e principio di febbraio; littera <emph>E</emph> mezzo di febbraio, fine d'Aquario, principio di Pesce; littera <emph>F</emph> fine di febbraio, mezzo di Pesce e principio di marzo; littera <emph>G</emph> mezzo di marzo, fine di Pesce e principio d'Ariete. Dato questo circolo, sì come appare nella presente figura, e dato che il Sole sia nel primo tempo della considerazione in littera <emph>A</emph>, in XV centenara d'anni ello sarà pure sulla littera <emph>B</emph>; e ampò sarà pure mezzo dicembre per la predetta centesima, in altre XV centenara ello serà pure sulla littera <emph>C</emph>, e ampò serà pure mezzo dicembre, e così serà già andato fuora dal punto di Capricorno: e in altre XV centenara d'anni lo Sole serà suso la littera <emph>D</emph>; e ampò seràe pure mezzo gennaio; e così serà escluso tutto gennaro fuora dal punto di Capricorno. E nota che là ove noi diciamo mezzo dicembre intendemo sì com'è detto, principio di Capricorno, e così sarà di capo dal detto tempo lo Sole in lo principio di Capricorno alle calende di febbraio; onde chiaro appare per quella considerazione che la reconciliazione dell'universo serà innanzi che passino 4500 anni. <emph>Negletta</emph>, cioè che quella centesma non è cognosciuta che sia meno nel numero delli die dell'anno.</p>
<p><add resp="ed">144</add> <emph>Ruggeran sì</emph>, cioè opereranno sìe od appareràe sìe suo effetto.</p>
<p><emph>Cerchi superni</emph>, cioè sono li cieli</p></div3>
<div3><head>vv. 145-147</head>
<p><add resp="ed">145</add> <emph>Che la fortuna</emph>, cioè la tempesta o viziosa vita.</p>
<p><emph>Che tanto s'aspetta</emph>, cioè nemica di virtute.</p>
<p><add resp="ed">146</add> <emph>Le poppe volgerà</emph>, cioè se n'anderà.</p>
<p><add resp="ed">147</add> Proprio si è onde largo modo tolla l'autore la vita de' mortali per uno naviglio, e dice <emph>correrà diretta</emph>, cioè vertudiosamente farà sua operazione</p></div3>
<div3><head>v. 148</head>
<p><emph>E vero frutto verrà dopo il fiore</emph>, cioè dopo tale correzione serà lo mondo a dritto stile di vita, e secondo altra opinione: <emph>Che la fortuna</emph>, cioè lo vivere lieto che si aspetta cotanto quando serà al suo tempo volgerà sì lo stile del mondo che sì come mo rimane in vizii, così suo viaggio serà in virtudioso e perfetto fine. E compie la intenzione del presente capitolo.</p></div3></div2>

<div2><head>XXVIII</head>

<div3 n="Versi">
<lg>
<l>Poscia che 'ncontro alla vita presente</l>
<l>De' miseri mortali aperse il vero</l>
<l>Quella che imparadisa la mia mente;</l></lg>
<lg>
<l>Come in ispecchio fiamma di doppiero</l>
<l>Vede colui che se n'alluma retro,</l>
<l>Prima che l'abbia in vista od in pensiero,</l></lg>
<lg>
<l>E se rivolve, per veder se il vetro</l>
<l>Li dice il vero, e vede ch'el s'accorda</l>
<l>Con esso, come nota con suo metro;</l></lg>
<lg>
<l>Così la mia memoria si ricorda</l>
<l>Ch'io feci, riguardando ne' begli occhi,</l>
<l>Onde a pigliarmi fece Amor la corda.</l></lg>
<lg>
<l>E com'io mi rivolsi, e furon tocchi</l>
<l>Li miei da ciò che pare in quel volume,</l>
<l>Quandunque nel suo giro ben s'adocchi,</l></lg>
<lg>
<l>Un punto vidi che raggiava lume</l>
<l>Acuto sì, ch'il viso ch'egli affoca,</l>
<l>Chiuder conviensi, per lo forte acume:</l></lg>
<lg>
<l>E quale stella par quinci più poca,</l>
<l>Parrebbe luna locata con esso,</l>
<l>Come stella con stella si colloca.</l></lg>
<lg>
<l>Forse cotanto, quanto pare appresso</l>
<l>Alo cinger la luce che il dipigne,</l>
<l>Quando il vapor, che il porta, più è spesso,</l></lg>
<lg>
<l>Distante intorno al punto un cerchio d'igne</l>
<l>Si girava sì ratto, ch'avrìa vinto</l>
<l>Quel moto, che più tosto il mondo cigne;</l></lg>
<lg>
<l>E questo era d'un altro circuncinto,</l>
<l>E quel dal terzo, e il terzo poi dal quarto,</l>
<l>Dal quinto il quarto, e poi dal sesto il quinto.</l></lg>
<lg>
<l>Sovra seguiva il settimo sì sparto</l>
<l>Già di larghezza, che il messo di Iuno</l>
<l>Intero a contenerlo sarebbe arto.</l></lg>
<lg>
<l>Così l'ottavo e il nono; e ciascheduno</l>
<l>Più tardo si movea, secondo ch'era</l>
<l>In numero distante più da l'uno:</l></lg>
<lg>
<l>E quello avea la fiamma più sincera,</l>
<l>Cui men distava la favilla pura;</l>
<l>Credo però che più di lei s'invera.</l></lg>
<lg>
<l>La Donna mia, che mi vedeva in cura</l>
<l>Forte sospeso, disse: Da quel punto</l>
<l>Depende il cielo, e tutta la natura.</l></lg>
<lg>
<l>Mira quel cerchio che più gli è congiunto</l>
<l>E sappi che il suo muovere è sì tosto</l>
<l>Per l'affocato amore, ond'egli è punto.</l></lg>
<lg>
<l>Ed io a lei: Se il mondo fosse posto</l>
<l>Con l'ordine, ch'io veggio in quelle ruote,</l>
<l>Sazio m'avrebbe ciò che m'è proposto.</l></lg>
<lg>
<l>Ma nel mondo sensibile si puote</l>
<l>Veder le volte tanto più divine,</l>
<l>Quant'elle son dal centro più remote.</l></lg>
<lg>
<l>Onde, se il mio disio dee aver fine</l>
<l>In questo miro ed angelico templo,</l>
<l>Che solo amore e luce ha per confine,</l></lg>
<lg>
<l>Udir conviemmi ancor come l'esemplo</l>
<l>E l'esemplare non vanno d'un modo;</l>
<l>Chè io per me indarno a ciò contemplo.</l></lg>
<lg>
<l>Se li tuoi diti non sono a tal nodo</l>
<l>Sufficienti, non è maraviglia,</l>
<l>Tanto per non tentare è fatto sodo.</l></lg>
<lg>
<l>Così la Donna mia: poi disse: Piglia</l>
<l>Quel ch'io ti dicerò, se vuoi saziarti,</l>
<l>Ed intorno da esso t'assottiglia.</l></lg>
<lg>
<l>Li cerchi corporai sono ampi ed arti,</l>
<l>Secondo il più e il men della virtute,</l>
<l>Che si distende per tutte lor parti.</l></lg>
<lg>
<l>Maggior bontà vuol far maggior salute;</l>
<l>Maggior salute maggior corpo cape,</l>
<l>S'egli ha le parti ugualmente compiute.</l></lg>
<lg>
<l>Dunque costui, che tutto quanto rape</l>
<l>L'alto universo seco, corrisponde</l>
<l>Al cerchio che più ama, e che più sape.</l></lg>
<lg>
<l>Perchè, se tu alla virtù circonde</l>
<l>La tua misura, non alla parvenza</l>
<l>Delle sustanzie che t'appaion tonde,</l></lg>
<lg>
<l>Tu vederai mirabil convenenza,</l>
<l>Di maggio a più, e di minore a meno,</l>
<l>In ciascun cielo, a sua intelligenza.</l></lg>
<lg>
<l>Come rimane splendido e sereno</l>
<l>L'emisperio dell'aer, quando soffia</l>
<l>Borea da quella guancia, ond'è più leno,</l></lg>
<lg>
<l>Perchè si purga e risolve la roffia</l>
<l>Che pria turbava, sì che il ciel ne ride</l>
<l>Con le bellezze d'ogni sua paroffia;</l></lg>
<lg>
<l>Così fec'io, poi che mi provvide</l>
<l>La donna mia del suo risponder chiaro,</l>
<l>E, come stella in cielo, il ver si vide.</l></lg>
<lg>
<l>E poi che le parole sue restaro,</l>
<l>Non altrimenti ferro disfavilla</l>
<l>Che bolle, come i cerchi sfavillaro.</l></lg>
<lg>
<l>Lo incendio lor seguiva ogni scintilla;</l>
<l>Ed eran tante, che il numero loro</l>
<l>Più che il doppiar degli scacchi s'immilla.</l></lg>
<lg>
<l>Io sentiva osannar di coro in coro</l>
<l>Al punto fisso che gli tiene all'<emph>ubi</emph>,</l>
<l>E terrà sempre, nel qual sempre foro;</l></lg>
<lg>
<l>E quella, che vedea i pensier dubi</l>
<l>Nella mia mente, disse: I cerchi primi</l>
<l>T'hanno mostrato i serafi e i cherubi.</l></lg>
<lg>
<l>Così veloci seguono i suoi vimi</l>
<l>Per simigliarsi al punto quanto ponno,</l>
<l>E posson quanto a veder son sublimi.</l></lg>
<lg>
<l>Quegli altri amor', che dintorno gli vonno,</l>
<l>Sì chiaman Troni del divino aspetto,</l>
<l>Perchè il primo ternaro terminonno.</l></lg>
<lg>
<l>E dèi saver che tutti hanno diletto,</l>
<l>Quanto la sua veduta si profonda</l>
<l>Nel vero, in che si queta ogn'intelletto.</l></lg>
<lg>
<l>Quinci si può veder come si fonda</l>
<l>L'essere beato nell'atto che vede,</l>
<l>Non in quel ch'ama, che poscia seconda;</l></lg>
<lg>
<l>E del vedere è misura mercede,</l>
<l>Che grazia partorisce e buona voglia;</l>
<l>Così di grado in grado si procede.</l></lg>
<lg>
<l>L'altro ternaro, che così germoglia</l>
<l>In questa primavera sempiterna,</l>
<l>Che notturno ariete non dispoglia,</l></lg>
<lg>
<l>Perpetualemente Osanna sverna</l>
<l>Con tre melode, che suonano in tree</l>
<l>Ordini di letizia, onde s'interna.</l></lg>
<lg>
<l>In essa gerarchia son le tre Dee,</l>
<l>Prima Dominazioni, e poi Virtudi;</l>
<l>L'ordine terzo di Podestadi èe.</l></lg>
<lg>
<l>Poscia ne' duo penultimi tripudi</l>
<l>Principati ed Arcangeli si girano;</l>
<l>L'ultimo è tutto d'angelici ludi.</l></lg>
<lg>
<l>Questi ordini di su tutti s'ammirano,</l>
<l>E di giù vincon sì, che verso Dio</l>
<l>Tutti tirati sono, e tutti tirano.</l></lg>
<lg>
<l>E Dionisio con tanto disio</l>
<l>A contemplar questi ordini si mise,</l>
<l>Che li nomò e distinse, com'io.</l></lg>
<lg>
<l>Ma Gregorio da lui poi si divìse;</l>
<l>Onde, sì tosto, come gli occhi aperse</l>
<l>In questo ciel, di sè medesmo rise.</l></lg>
<lg>
<l>E se tanto segreto ver profferse</l>
<l>Mortale in terra, non voglio ch'ammiri;</l>
<l>Chè chi il vide quassù gliel discoperse</l></lg>
<lg>
<l>Con altro assai del ver di questi giri.</l></lg></div3>
<div3 n="Introduzione">
<p>L'autore nel presente capitolo tocca cinque cose. La prima continuando suo poema descrive che vide negli occhi di Beatrice specie visibili delle circolazioni delle gerarchie delli angeli. La seconda descrive come per la prima visione nelli predetti occhi di Beatrice attese a vedere <emph>proprie</emph> le dette circolazioni. La terza notifica li loro movimenti comparando essi e li movimenti de' cieli. La quarta descrivendo palesa li nomi delli ordini delli angeli, costituendoli in tre gerarchie, e tocca la cagione di sua beatitudine. Quinto ed ultimo tocca come santo Paolo palesò a santo Dionisio li predetti ordini con molte altre cose secrete del Paradiso, li quali ordini per altro modo altramente li distingue santo Gregorio sovra le gerarchie, la quale distinzione prima per l'autore è autenticata, sì come appare nel testo.</p>
<p>La prima cosa chiaro apparirà nella esposizione del testo.</p>
<p>Alla seconda si è da sapere ch'elli fu bisogno alla perfezione umana che 'l fèsse creature intellettuali astratte da ogni corpo e queste sono li angeli, e mostrassene tal ragione: l'effetto è <emph>maxime</emph> perfetto quand'ello torna al suo principio, onde in le figure e in li movimenti circolari sono detti perfetti, perchè alla fine ritornano al suo principio, sì come appare in lo ottavo della Fisica, in lo primo <emph>De Caelo et Mundo</emph>, le creature tornano al suo principio in quanto più s'assimigliano alla prima cagione, che è Dio; onde ad essere perfetto lo mondo, fe' bisogno in esso essere creature che lo simigliasseno come creature intellettuali, come sono li angeli. Ancora fue bisogno acciò che la divina bontade si manifestasse per creature che fosse al mondo creature le quali fossono in altri bene, e così somigliasseno al Creatore in essere buone e in operare bene: lo Creatore adopra per intelletto e volontade, sì come nel II <emph>Contra Gentiles</emph> appare, fa bisogno a perfezione che fosseno creature che adoperasseno per intelletto e volontade, e questi sono li angeli; e molte altre ragioni s'adduceno in proposito, le quali concludeno, sì come appare nel predetto <emph>Contra Gentiles</emph> secondo, questione 45. Veduto com'è bisogno essere nel mondo angeli, si è da vedere come in essi è volontade, per la quale elli s'avvicinano alla prima cagione, che è lo suo Creatore, e per essa volontade hanno diverso movimento, sì come appare nel testo; e questa si è la terza cosa che notifica l'autore nel presente capitolo. Elli è da sapere che, sì come trattano li filosofi, ogni cose hae appetito di bene, lo quale appetito se è in le cose che non hanno cognoscimento, si è detto appetito naturale, sì come si dice che la terra hae appetito d'essere al centro, e s'ell'è in le cose che non hanno puro cognoscimento sensitivo, si è detto appetito animale, lo quale si parte in irascibile e concupiscibile, e s'ell'è come in le cose ch'hanno cognoscimento intellettivo o ragionevile, si è detto volontade; e così si segue che li angeli che hanno cognizione intellettiva sì hanno questo appetito intellettivo, che è detto volontade. Ancora quella cosa che dipende da altra cosa si radduce da quella, dalla quale ella dipende, sì come in principio come mostra lo Filosofo nell'ottavo della Fisica: <emph>Mota ab alio reducuntur in prima moventia se ipsa</emph>; e in li sillogismi le conclusioni si riduceno in li principii, sì come cose note per sè. Trovan creature che le sue operazioni non fanno da sè, ma a natura, sì come li albori e animali bruti, e così natura si è lo suo principio; in le creature intellettuali si è lo principio in sè, e non dipende da altro, lo quale conviene essere volontade; e, sì com'è detto, li angeli sono creature intellettuali, fa dunque bisogno ch'abbiano volontade; e molte altre ragioni vi sono, le quali Tommaso nel preallegato capitolo tocca, questione 45.</p>
<p>Alla quarta cosa si è da sapere che le sopraditte creature intellettuali, cioè li angeli, sono partiti in tre gerarchie, sì come Dionisio pone in VII capitolo, in libro <emph>Celestis Ierarchiae</emph>; ed è divisa in tre parti tale moltitudine d'angeli, imperquello che si possono distinguere secondo tre gradi di universale cognizione di divinitade che è in essi: lo primo grado si è secondo che procede dal principio universale, che è Dio, tal modo di cognizioni, e questo grado conviene alla prima gerarchia, la quale <emph>immediate</emph> s'avvicina a Dio: lo secondo grado si è secondo che procede dalle universali cagioni create tal modo di cognizione, e per alcuno modo già moltiplica lo effetto di tale cagioni, e questo grado di cognizione conviene alla seconda gerarchia: lo terzo grado si è secondo che tale cognizione si applica alle singolari cose sì come esse dipendeno da singolari o proprie cagioni, in questo grado conviene alla terza od inferiore gerarchia. Veduto che le gerarchie delli angeli sono tre, si è da sapere che ciascuna si è divisa in tre ordini secondo la diversità de' suoi atti e officii, la quale diversità si reduce a tre gradi, cioè sommo, mezzano e di sotto, e così nella prima sono tre ordini, nella seconda altri tre, in la terza altri tre; avemo adunque nove ordini, li quali comprendeno tutta la moltitudine delle intellettuali creature, che sono li angeli. In prima gerarchia si è in lo primo grado li Serafini, in lo mezzano li Cherubini, in quello di sotto li Troni; in la seconda gerarchia si è in lo sommo grado le Dominazioni, in lo mezzano si è le Vertudi, in quello di sotto si è le Podestadi; in la terza gerarchia si è in lo sommo grado i Principati, in lo mezzano li Arcangioli, in quello di sotto li Angioli; e questa cotale ordinazione pone Dionisio in libro <emph>Celestis Ierarchiae</emph>. Ancora si è da sapere che ogni ordine d'angeli si è moltitudine d'angeli, che, sì come dice Dionisio in lo preallegato libro, colui che cognoscesse in singolaritade ogni officio e ogni ordine che è amministrato per li angeli, cognoscerebbe quanti essi sono; ma perchè noi li cognosciamo imperfettamente in singularitade, si è bisogno che li cognosciamo in universale e in comune, lo quale cognoscimento si è che molti angeli ministrino e siano in ciascuno ordine; e però soggiunge lo ditto Dionisio nel detto libro, capitolo X, e dice: <emph>In uno ed eodem ordine angelorum est accipere primos, medios et ultimos</emph>. Veduto che li angeli sono distinti per tre gerarchie e la gerarchia per tre ordini, si è da vedere le proprietadi degli ordini acciò che alcuna scienzia s'abbia di suo essere <emph>ex officio</emph>; ed è da sapere che in le cose ordinate si può considerare alcuna perfezione o alcuno essere in tre modi, cioè o per proprietadi, o per eccesso o per partecipazione. Per proprietade è detto una cosa essere in altra quando s'adegua e si proporziona alla natura di quella; per eccesso è detto una cosa essere in altra quando quella che s'attribuisce è minore che quella a chi s'attribuisce; per partecipazione è detto quando quello che s'attribuisce alla cosa non plenariamente si trova in essa, ma essa è per alcuno modo. Or chi vuole sapere drittamente la proprietade della cosa non la dee considerare se non per lo primo modo, lo quale si è per proprietade, in quello che li altri due modi di considerare sono difettivi, sì come in questo esemplo: chi vuole nominare e considerare propriamente l'uomo, dee considerare e dire substanzia razionale, chè chi dicesse substanzia intellettiva direbbe a proprietade delli angeli propria, ma è bene per partecipazione in l'uomo, e chi dicesse all'uomo substanzia sensitiva, direbbe la proprietà delli animali bruti propria, ma è bene la proprietà dell'uomo in eccesso differente da quella de' bruti tuttochè 'l senso sia in l'uomo, ma tiene più basso grado.</p>
<p>E però si è da considerare in li angeli la proprietà di ciascuno ordine per lo primo modo, tutto che quello che è in lo superiore ordine per proprietade, sia in lo inferiore per partecipazione, e così si può dire che tutte le spirituali perfezioni sono in tutti li angeli comunemente, ma più sono abbondanti in li superiori che in li inferiori, e così li officii inferiori sono in li inferiori ordini per proprietade, e in li superiori per eccesso. La proprietade de' Serafini si è per eccedere o superabbondare in ardore di caritade, e assomigliali Dionisio a fuoco per tre cagioni: la prima si è che come lo fuoco per proprio moto tende suso e mai non declina, così questi tendeno lo suo ardore in Dio, e mai da quello non declina; la seconda si è che sì come nel fuoco è virtude attiva e penetrabile, così l'ardore di questi sempre è attivo e penetrabile in lo divino amore; la terza sì come nel fuoco è luce e claritade, così l'ardore di questi è lucido e chiaro, rimosso da ogni tenebra. La proprietade delli Cherubini si è uno eccesso in scienzia, e così sono interpretati pienezza di scienzia quanto a quattro cose: la prima imperquello che hanno perfetta visione di Dio; la seconda riceveno plenariamente lume divino; la terza contemplano in la bellezza dell'ordine di tutte le cose, lo quale ordine e cose sono derivate da Dio; la quarta che copiosamente la sua scienza danno alli altri angeli delli altri ordini. La proprietade dei Troni si è <emph>immediate</emph> cognoscere le ragioni delle operazioni divine e tutto che tale cognoscere sia in li superiori ordini, in quelli è per eccesso, e qui per proprio modo, e sono questi Troni da Dionisio assomigliati a sedie, e questo per quattro somiglianze. La prima si è che sì come la sedia è assimigliata levata da terra, così lo cognoscimento di quelli si leva a cognoscere le ragioni della operazione di Dio; la seconda somiglianza si è che sì come fermamente si siede in cattedra, così questi Troni per opposito sono fermi nella divinitade, ed essa siede in essi; la terza si è che sì come la sedia riceve lo sedente, e con quella può essere portato, così li Troni riceveno Dio e per alcuno modo alli ordini più bassi lo portano; la quarta somiglianza si è che sì come la sedia è sempre averta per ricevere lo suo sedente, così questi Troni sono pronti e aperti a ricevere sempre Dio. La proprietade delle Dominazioni si è una libertade, la quale si è una rigida e inflessibile signoria e governamento, nè non s'inclina ad alcuno atto servile. La proprietade dell'ordine delle Vertudi si è appropriata a partecipare delle virtudi divine virilmente. La proprietade dell'ordine delle Potestadi si è alcuna ordinazione circa lo ricevimento delle divine cose, e circa le azioni delle divine cose in li inferiori. La proprietade dell'ordine de' Principati si è ad ordinare quello che denno fare li sudditi, e però lo suo nome significa duce e ordine sacro. La proprietade delli Arcangeli si è ad essere principi delli angeli, e però dice Dionisio che li Arcangeli, sono in mezzo tra li Principati e li Angeli, e così rispetto li Principati sono Angeli, rispetto li Angioli sono Principati. La proprietade dell'ordine delli Angeli si è annunziare alli uomini le divine cose.</p>
<p>Veduta la ordinazione dell'ordine delli Angeli e alcuna cosa delle sue proprietadi, sì come ne scrisse Dionisio e Augustino sì in libro <emph>De Divinis Nominibus</emph>, come <emph>De Angelica Ierarchia</emph>, si è da sapere alcuna cosa della beatitudine d'essi, la quale continuamente sì si attende a due cose, cioè da nobilitade di natura e da grazia infusa: da nobilitade di natura sì si distingue li ordini delli angeli essere più presso alla prima causa, e queste disposizioni che sono atti nati a grado di beatitudine; da grazia infusa hanno poscia quel dono perchè sono distinti in proprietadi e queste completive. Vero è che tale grazia è più e meno secondo che sono a natura capaci, sì come mostra Tommaso in la prima parte, questione 62, articolo 6, e assegnane due ragioni: la prima si è da parte di Dio, lo quale per l'ordine della sua sapienzia diversi gradi costituì in li ordini delli angioli e natura; e sì come la natura delli angioli è fatta da Dio per grazia e beatitudine ottenere, così li gradi della natura angelica a diversi gradi di grazia e di gloria da Dio furon fatti, e mostralo per esemplo che, sì come lo edificatore della casa pulisce le pietre, e quando adorna più l'una che altra, è da giudicare che quella più adornata la vorrà per metterla a più onorato luogo del suo dificio, così Dio quando creò li angeli dei superiori ordini e creolli in più nobile natura è da giudicare ch'elli fossono creati a maggior dono e maggior grazia. La seconda ragione si è dalla parte d'essi angeli, imperquello che l'angelo non è composto di diverse nature, sì come l'uomo, le quali ripugnano l'una all'altra, come lo moto della parte intellettiva repugna a quello della sensitiva; e però in essi non è alcuna cosa che ritardi nè che impedisca lo movimento loro secondo sua virtude tutta, e però è ragionevile che li angeli, ch'ebbeno miglior natura, più forte ed efficacemente si converseno a Dio, onde se li segue poi più grazia e gloria. Veduto come nelli angeli è più e meno bontà sì in natura come in grazia infusa, seguesi che denno essere diversi in situazione, chè 'l più beato è più presso alla prima cagione che è lo Creatore, e sì come mostra Tommaso nel preallegato libro, questione 59, articolo 3, elli furono creati in libero arbitrio, e perchè la cagione fue in essi di convertirsi a Dio, la quale fue poi fervente secondo la eccellenzia della sua natura, com'è detto, e più e meno, si è ragionevile che sieno situati secondo la diversità della natura, che è la sua cognizione o visione, e non secondo la grazia poi infusa sopra essi, per la quale sono confermati in quello amore che non li lascia poi mai desviare da Dio. E però disse Augustino XI: <emph>Super gratia ad litteram natura quae peccare non potest est in sanctis angelis</emph>; e però dice l'autore nel testo che l'essere beato delli angeli si fonda in la sua visione perfetta, cioè secondo la natura sua sono in quel ch'ama ciò, e non in lo atto del suo amore, che segue cioè dalla grazia infusa, poi soggiunge che secondo la sua visione ricevè grazia, sì com'è detto di sopra. Molte altre considerazioni si fanno delli angeli sì della sua creazione come del suo intendere e Dio e essi e le creature e di suoi movimenti sì locali come di loro volontà, le quali chi vuole perfettamente sapere ricorra alla prima parte di Tommaso in quelle questioni e articoli dove appieno di tale materia si tratta.</p>
<p>Alla quinta cosa che tocca l'autore in lo presente capitolo si è da sapere che santo Paolo quando fue da Dio chiamato, sì com'è detto nel XXVI capitolo del Paradiso, si fue ratto fino al terzo cielo, ed elli vide le ordinazioni delli angeli e molte altre cose de' secreti del Paradiso, poi in processo di tempo andò in Atene, e lì trovò santo Dionisio, lo quale fu suo discepolo, e a lui revelò sua visione, per la quale cosa lo ditto santo Dionisio compilò quello libro <emph>De Angelica Ierarchia</emph>, ch'avemo più fiate allegato, in lo quale si contiene la speculazione ch'esso fe' circa li ordini e operazioni delli angeli, e eziandio le situazioni delle gerarchie e ordini sì com'è detto. Or avvenne poi in processo di tempo che santo Gregorio compilò uno simile libro <emph>De Angelica Ierarchia</emph>, nel quale diversificò dall'ordinazione di Dionisio in la seconda e in la terza gerarchia in questo modo. Santo Gregorio pone in la seconda gerarchia in lo primo grado le Dominazioni sì come fa Dionisio, in lo mezzo pone li Principati, e Dionisio pone le Virtudi, in lo basso pone le Podestadi, sì come fa Dionisio, e in la terza gerarchia pone Gregorio in lo primo grado le Virtudi, e Dionisio pone li Principati, in lo mezzano pone li Arcangeli sì come Dionisio, e in lo basso pone li Angeli sì come Dionisio. Sì ch'altro non è la differenzia se non in le Virtudi e in li Principati quanto a situazione; e però tocca l'autore che Gregorio di sè in sè stesso rise quando andò a vita eterna, vedendo che la ordinazione degli angeli era pure secondo la posizione di Dionisio, avvegna che Tommaso in prima parte, questione 108, articolo 6, in la Responsione mostra tale differenzia in detto, ma essere in una medesima intenzione secondo diversi respetti.</p>
<p>Detto della intenzione dello autore si è da esponere lo testo a perfezione di nostro processo</p></div3>
<div3><head>vv. 1-3</head>
<p>Segue suo poema mostrando che poichè Beatrice ebbe compiuta la redarguizione de' mortali che viveno in miseria, elli vide nelli occhi suoi l'idoli o specie visibili delle circolazioni delli Angeli.</p>
<p><add resp="ed">3</add> <emph>Quella che</emph>, cioè Beatrice</p></div3>
<div3><head>vv. 4-6</head>
<p><add resp="ed">5</add> <emph>Che se</emph> etc., cioè quello che ha il doppiere acceso dopo le spalle.</p>
<p><add resp="ed">6</add> Cioè innanzi ch'elli vegga e con li occhi corporali e con quelli del cuore</p></div3>
<div3><head>vv. 10-12</head>
<p>Qui fa comparazione della sua memoria a quella di quello sopradetto che s'allume le spalle del doppiero.</p>
<p><add resp="ed">11</add> <emph>Ne' begli occhi</emph>, cioè di Beatrice.</p>
<p><add resp="ed">12</add> Cioè che amor prima mi congiunse con Beatrice, e questo si è istoriale, o l'amore divino mi illumina ad amare teologia, e questo si è senso allegorico</p></div3>
<div3><head>vv. 13-15</head>
<p>Cioè che la predetta specia visibile delle circolazioni delli Angeli si rifece nelle sue pupille sì tosto come drizzò gli occhi ad essa.</p>
<p><add resp="ed">14</add> <emph>In quel volume</emph>, cioè in quelle circolazioni</p></div3>
<div3><head>vv. 16-18</head>
<p>Questo intende essere la divinitade, la quale è molto sottile e forte ad intendere e a cognoscere</p></div3>
<div3><head>vv. 19-21</head>
<p>Poetando pone ch'esso punto è minore di qualunque stella n'appare minore nel cielo, e fae tale comparazione da esso punto alla minore stella in quantitade qual ella è dalla predetta minor stella alla luna.</p>
<p><add resp="ed">21</add> <emph>Si collòca</emph>, cioè si fa comparazione <emph>per locum a magnitudine</emph></p></div3>
<div3><head>vv. 22-27</head>
<p>Cioè per distanzia eguale attorno questo punto sì girava uno circoletto di fuoco molto ratto, ed era tanta la distanzia quanto è quel circolo di vapore che dipinge la luce, cioè lo sole al tempo che l'aiere è alquanto piorno che è forse in vista lo diametro uno braccio; e appella tale circolazione dal Filosofo in libro <emph>Methaurorum</emph>, Alo.</p>
<p><add resp="ed">26</add> <emph>Ch'avrìa vinto</emph>. Qui descrive la velocità del suo moto, il quale è più veloce che non è quello della nona spera, il quale cinge il mondo in 24 ore, ed è lo più corrente di tutti li movimenti celesti</p></div3>
<div3><head>vv. 28-30</head>
<p>Cioè questo primo circoletto era circoncinto da secondo circoletto e così per ordine, come appare nel testo, ne vide nove</p></div3>
<div3><head>vv. 31-33</head>
<p>Qui descrive di loro grandezza e dice che lo settimo era sì grande che l'arco celeste il quale si vede pur mezzo, se 'l fosse intero non lo potrebbe contenere, e dice all'arco mosso da Iuno, sì com'è detto nel XII capitolo di questo Paradiso d'Yris</p></div3>
<div3><head>vv. 34-36</head>
<p>Detto della quantità, or dice del moto che ogni circolo sì com'egli crescea in quantità, così rimettea in moto ed era più tardo.</p>
<p><add resp="ed">36</add> <emph>Più dall'uno</emph>, cioè dal primo circoletto</p></div3>
<div3><head>vv. 37-39</head>
<p>Detto della quantità e del moto, dice della loro luce, la quale significa la loro nobilità e nitidezza di natura.</p>
<p><add resp="ed">38</add> <emph>Cui men</emph>, cioè quanto era lo circolo più presso al centro, tanto era più lucido e chiaro e fiammeggiante. <emph>Favilla pura</emph>, cioè della divinità.</p>
<p><add resp="ed">39</add> Qui rende la ragione e dice che è più in lucidezza, perchè s'invera, cioè più cognosce e vede della veritade della divina essenzia, e nota <emph>s'invera</emph> che è verbo informativo, quasi fassi simile alla veritade</p></div3>
<div3><head>vv. 40-42</head>
<p><add resp="ed">40</add> <emph>La donna mia, che mi vedeva in cura</emph>, cioè Beatrice.</p>
<p><add resp="ed">41</add> <emph>Forte sospeso</emph>, cioè in speculazione. <emph>Da quel punto</emph>, cioè da Dio dipende il cielo.</p>
<p><add resp="ed">42</add> <emph>E tutta la natura</emph>, cioè li elementi e ogni forma</p></div3>
<div3><head>vv. 43-45</head>
<p>Elli è da sapere che li preditti nove circoli erano li nove ordini delli Angeli, sì che quello ch'era più vicino al punto erano li Serafini, li quali sono in tanta eccellenzia d'amore di carità, com'è detto, e a mostrare tanta eccellenzia per alcuno atto, cioè per moto, bisogna all'autore ad applicare ad esso ordine tanta velocitade, e anche per mostrare che per sua nitidezza di natura furono pronti a convertirsi a Dio, com'è detto.</p>
<p><add resp="ed">45</add> <emph>Ond'egli</emph>, cioè ond'ello è tenuto in esercizio</p></div3>
<div3><head>vv. 46-51</head>
<p>Qui vuole in modo di dubitazione dimostrare la differenzia che è dalle creature intellettuali alle corporee e dice: se 'l mondo fosse posto in l'ordine ch'io veggio in questi circoli, cioè che tanto quanto la cosa è più vicina del centro cotanto si movesse più tosto, allora intenderei io questi circoli essere uno esemplare, una idea del mondo; ma io veggio essere le cose del mondo in movimento tutto alla contraria norma di questo, che tanto quanto la cosa si lontana più dal centro, e avvicinasi più a Dio, tanto è ella più veloce in moto, sì come appare che 'l moto della nona spera è lo più veloce del cielo, secondo quella della ottava, terzo quello di Saturno, <emph>etc.</emph> E potrebbesi dubitare, com'è vero questo della nona spera, io ti concedo bene che è in 24 ore; ma della ottava, che compie suo corso in 36000 anni, di Saturno che compie in 30 anni, di Iupiter che compie in 12 anni?</p>
<p>Respondesi che 'l movimento della nona spera è da levante a ponente, quello dell'ottava e di Saturno e di Iupiter, ecc. si è da ponente a levante lo proprio e 'l violento e secondo la nona spera. Or colui che più briga a compiere suo corso, è segno che è di maggiore resistenzia, e dove è maggiore resistenzia conviene essere maggiore velocità di moto sì che tanto quanto sta più a compiere suo corso è segno di più veloce moto; adunque quanto si dilunga più dal centro, tanto briga più al proprio corso ed è di maggior resistenzia, che è lo nostro proponimento</p></div3>
<div3><head>vv. 52-54</head>
<p>Or seguendo il poema dice: poi ch'io non veggio come questo esemplare è esemplo del mondo conviene a me udirlo, quasi a dire: non mel dimostra</p></div3>
<div3><head>vv. 58-60</head>
<p>Cioè se li diti della tua mano non sanno disciogliere tale nodo, cioè gruppo, non è meraviglia che questo t'addiviene per non tentare; quasi dica: chi non studia non perviene cognizione di scienzia e di veritade</p></div3>
<div3><head>vv. 61-63</head>
<p><emph>Così la donna</emph>, così disse Beatrice all'autore. - <emph>Piglia</emph>, cioè intendi questo principio ch'io ti dirò, e poi speculando potrai condescendere a tutte differenzie e veritadi circa lo dubbio tuo</p></div3>
<div3><head>vv. 64-69</head>
<p><emph>Li cerchi</emph>, cioè li cieli sono grandi o piccoli o larghi o stretti secondo lo più e 'l meno di loro vertude, la quale virtude discende poi quaggiuso e genera e corrompe come più volte è detto in li elementati; or si conviene che la maggior virtude abbia maggior cielo, e sia ordinata a maggior salute e effetto, e la minore a minore. E così assimigliando la nona spera, in chi è maggior virtude perchè è maggior cielo, si è di maggiore perfezione ed effetto; adunque assimiglia a quel primo circolo de' Serafini, che è sì veloce, nei quali è tanta perfezione ed amore</p></div3>
<div3><head>v. 70</head>
<p><emph>Dunque costui</emph>, cioè la nona spera</p></div3>
<div3><head>v. 71</head>
<p><emph>Corrisponde</emph>, cioè s'assomiglia</p></div3>
<div3><head>v. 72</head>
<p><emph>Al cerchio</emph>, cioè alli Serafini</p></div3>
<div3><head>vv. 73-78</head>
<p>Cioè se tu guardi come elli si conviene in vertude, tu vedrai la conseguenza e simiglianza mirabile, ma non guardare alla parvenza, cioè alla quantità, quasi a dire: le substanzie intellettuali non si misurano per <emph>quanto</emph> perchè non sono corpi, e così si vedrà ogni cielo avere simiglianza ad alcuna intelligenza, cioè ad alcuna circolazione d'angioli, e puossene fare demostrazione in figure, acciò che meglio s'intenda li circoli <emph>A B</emph> sieno due cieli, e li circoli <emph>C D</emph> siano due ordini d'angeli; lo circolo del <emph>D</emph> corrisponde alla vertù dell'<emph>A</emph> e 'l circolo del <emph>C</emph> corrisponde alla virtù del <emph>B</emph>; lo punto del <emph>C</emph> si è quello da chi dipende la virtù del <emph>D</emph> e del <emph>C</emph> e <emph>per consequens</emph> quella dell'<emph>A</emph> e del <emph>B</emph> e perciò è bene detto <emph>omnia per ipsum facta sunt</emph>, Ioanni I</p></div3>
<div3><head>vv. 79-81</head>
<p>Cioè sì come per quel vento si schiara l'aiere ed è libero da nuvole e tenebrositadi, così le parole di Beatrice schiararono lo intelletto dello autore, ch'era tenebroso per lo ditto dubbio.</p>
<p><add resp="ed">81</add> Cioè dalla antrionale plaga. - <emph>Onde più</emph>, cioè onde nasce, imperquello che i venti dove elli nasceno sono più lievi, cioè meno rigidi, poi in processo monta sua corsa</p></div3>
<div3><head>v. 82</head>
<p><emph>La roffia</emph>, cioè la tenebrosità e nubila</p></div3>
<div3><head>v. 84</head>
<p><emph>Con le bellezze</emph>, cioè le stelle. <emph>Parroffia</emph>, cioè abbondanzia</p></div3>
<div3><head>vv. 88-90</head>
<p>Qui vuol mostrare poetando che in ogni ordine hae grande moltitudine d'angeli, e dice che sie li distinse per li circoli come si distingue le faville del ferro bogliente</p></div3>
<div3><head>vv. 91-93</head>
<p><add resp="ed">91</add> <emph>Lo incendio</emph>, cioè la luce o radiazione.</p>
<p><add resp="ed">92</add> <emph>Ed eran tante</emph>, cioè innumerabili.</p>
<p><add resp="ed">93</add> Per esprimere grande moltitudine dice che <emph>Più che il doppiar degli scacchi s'immilla</emph>. Lo doppiare degli scacchi si è apponere sul tavolieri dove si giuoca a scacchi, sul primo scacco uno, sullo secondo due, sul terzo quattro, sullo quarto otto, sullo quinto 16, sullo sesto 32, e così doppiando fino all'ultimo scacco, che è lo 64, il quale numero si è tutto 18446744073709551617, e così dice che semilia fiate questo numero non potrebbe comprendere lo numero delli angeli</p></div3>
<div3><head>vv. 94-96</head>
<p>Cioè ch'essa moltitudine d'angeli drizzavano suo canto al punto, cioè laudavano la divinità.</p>
<p><add resp="ed">95</add> <emph>Fisso</emph>, cioè essa divinità fissa e immobile, e dice lo luogo, quasi a dire che la divinità li tiene così vicino a sè eternamente fissi.</p>
<p><add resp="ed">96</add> Cioè poi che furono conservati in grazia sempre sono stati in beatitudine</p></div3>
<div3><head>vv. 97-99</head>
<p><emph>E quella</emph>, cioè Beatrice che vedea nello autore li pensieri dubbiosi, cioè che non sapendo distintamente li ordini delli angeli, nè li nomi, nè loro situazioni.</p>
<p><add resp="ed">98</add> <emph>Disse: I cerchi</emph>. Qui comincia a nomare li primi cerchi cominciando a quello che è più presso al punto.</p>
<p><add resp="ed">99</add> <emph>Serafi</emph>, cioè Serafini è lo primo circolo. <emph>Cherubi</emph>, cioè Cherubini che sono lo secondo circolo</p></div3>
<div3><head>vv. 100-102</head>
<p>Cioè che secondo sua cognizione hanno buono volere e <emph>per consequens</emph> hanno lo moto, onde come eccedeno in visione così in moto.</p>
<p><add resp="ed">100</add> <emph>Vimi</emph>, cioè costringimento.</p>
<p><add resp="ed">101</add> <emph>Per simigliarsi</emph>, cioè all'amor divino.</p>
<p><add resp="ed">102</add> Cioè che, sì com'è detto, suo amore è proporzionato a sua cognizione o visione. - <emph>Sublimi</emph>. Tanto è come elli</p></div3>
<div3><head>vv. 103-105</head>
<p><emph>Quegli altri amor, che dintorno gli vonno</emph>, cioè quello circolo che circoncinge quelli si è dell'ordine de' Troni.</p>
<p><add resp="ed">105</add> Quest'è la prima gerarchia, e questo è ordine dei Troni e lo suo termine</p></div3>
<div3><head>vv. 106-108</head>
<p>Nota la delettazione angelica è proporzionata secondo sua veduta, e la veduta e la cognizione si è in essi una cosa.</p>
<p><add resp="ed">108</add> <emph>Nel vero</emph>, cioè in Dio. - <emph>In che si queta</emph>. Ogni intelletto non si può chetare se non in Dio, perchè oltra quello non è maggior bene; puossi bene delettare in più basse cose, ma solo quel termine è quello che l'accheta</p></div3>
<div3><head>vv. 109-111</head>
<p>Chiaro appare che la delettazione angelica consiste in sua veduta o visione, la quale segue alla nobilità della natura, come di sopra è detto.</p>
<p><add resp="ed">111</add> Cioè sua beatitudine; nota da parte dell'angelo non si fonda in l'amore che seconda, cioè in quello amore ch'hanno per grazia loro infusa da Dio dopo la loro conformazione</p></div3>
<div3><head>vv. 112-114</head>
<p>Qui mostra come la mercede che partorisce grazia è proporzionata o si misura con lo vedere, cioè con la loro cognizione.</p>
<p><add resp="ed">113</add> <emph>E buona voglia</emph>. Che li mantiene o volere di Dio, e però tanto hanno tanto vogliono, quanto vuole che voglino lo Creatore di loro essenzia</p></div3>
<div3><head>vv. 115-117</head>
<p><emph>L'altro ternaro</emph>. Qui comincia a nomare la seconda gerarchia.</p>
<p><add resp="ed">115</add> <emph>Che così germoglia</emph>. Germogliare proprio si è in li albor nella primavera quando cominciano a germogliare, cioè pullulare loro verdura, e ciascune brocche produceno nuove fogliette, così a simile tutto lo collegio delli angioli, delli quali sempre pollula amore, scienzia e giustizia, e sta sempre in tale pullulare, e però si può dire primavera sempiterna, la quale non è battuta da <emph>notturno ariete</emph>, cioè dalla Libra come questa mondana che perde le sue fronde quando lo sole è in Libra, che è al principio d'autunno</p></div3>
<div3><head>vv. 118-120</head>
<p>Chiaro appare d'essa seconda gerarchia.</p>
<p><add resp="ed">119</add> <emph>Con tre melode</emph>, cioè con tre ordini</p></div3>
<div3><head>vv. 121-123</head>
<p><add resp="ed">121</add> <emph>In essa gerarchia</emph>. Si è a dire tanto come sacro principato. <emph>Dee</emph>, cioè essenzie intellettuali.</p>
<p><add resp="ed">122</add> <emph>Prima Dominazioni, e poi Virtudi</emph>. Tiene la posizione di Dionisio che pone le Virtù, com'è detto, in lo secondo grado della seconda gerarchia</p></div3>
<div3><head>vv. 124-126</head>
<p><emph>Poscia ne' duo</emph>, cioè nelli ordini primieri della terza gerarchia che sono penultimi per respetto al terzo ordine della terza predetta.</p>
<p><add resp="ed">124</add> <emph>Tripudi</emph>. È tanto come solazzi.</p>
<p><add resp="ed">125</add> <emph>Principati</emph>. Questo è lo primo ordine. <emph>Arcangeli</emph>. Questo è lo secondo.</p>
<p><add resp="ed">126</add> <emph>L'ultimo</emph>. Questo è lo terzo, dov'è quello ordine che sono detti Angioli, e hanno per suo nome quello di tutta la universitade angelica.</p>
<p><emph>Ludi</emph>, cioè giuochi</p></div3>
<div3><head>vv. 127-129</head>
<p>Cioè da Dio riceveno ammirazione, la quale sempre li tiene in quello desiderio.</p>
<p><add resp="ed">128</add> <emph>E di giù vincon</emph>, cioè che amano e così vincono sè medesimi in quanto vogliono quello che vogliono, che è uno volere concorde con quello di Dio. <emph>Che verso</emph>, cioè da quella ammirazione.</p>
<p><add resp="ed">129</add> <emph>Tutti tirati</emph>, cioè amando e vogliendo</p></div3>
<div3><head>vv. 130-132</head>
<p><emph>A contemplar</emph>. Quando (<emph>Dionisio</emph>) compuose lo libro <emph>De Angelica Ierarchia</emph></p></div3>
<div3><head>vv. 133-135</head>
<p><emph>Da lui</emph>. Poi divise ch'altra situazione dell'ordine delle Virtudi e delli Principati, che non fe' Dionisio, sì com'è detto.</p>
<p><add resp="ed">134</add> <emph>Onde, sì tosto</emph>. Covertamente l'autore autentica lo detto di Dionisio.</p>
<p><add resp="ed">135</add> <emph>In questo ciel</emph>. Quando andò in Paradiso al suo obito. <emph>Di sè medesmo</emph>, cioè redarguendo sè medesimo</p></div3>
<div3><head>vv. 136-139</head>
<p><emph>E se tanto</emph>, cioè e se santo Dionisio profferse delle situazioni delli angioli, <emph>assai del vero</emph>, cioè superabbondantemente, san Paolo che 'l vide nel suo rapto, lì l'insegnò con altre cose delle secrete celestiali.</p>
<p>E qui compie lo suo capitolo.</p></div3></div2>

<div2><head>XXIX</head>

<div3 n="Versi">
<lg>
<l>Quando ambedue li figli di Latona,</l>
<l>Coverti del montone e della libra,</l>
<l>Fanno dell'orizzonte insieme zona,</l></lg>
<lg>
<l>Quant'è dal punto che il zenit inlibra,</l>
<l>Infin che l'uno e l'altro da quel cinto,</l>
<l>Cambiando l'emisperio si dilibra,</l></lg>
<lg>
<l>Tanto, col volto di riso dipinto,</l>
<l>Si tacque Beatrice, riguardando</l>
<l>Fiso nel punto che m'avea vinto:</l></lg>
<lg>
<l>Poi cominciò: Io dico, non dimando</l>
<l>Quel che tu vuoi udir, perch'io l'ho visto</l>
<l>Ove s'appunta ogni <emph>ubi</emph> ed ogni <emph>quando</emph>.</l> </lg>
<lg>
<l>Non per avere a sè di bene acquisto,</l>
<l>Ch'esser non può, ma perchè suo splendore</l>
<l>Potesse, risplendendo, dir sussisto;</l></lg>
<lg>
<l>In sua eternità di tempo fuore,</l>
<l>Fuor d'ogni altro comprender com'ei piacque,</l>
<l>S'aperse in novi amor l'eterno amore.</l></lg>
<lg>
<l>Nè prima quasi torpente si giacque;</l>
<l>Chè nè prima nè poscia procedette</l>
<l>Lo discorrer di Dio sovra quest'acque:</l></lg>
<lg>
<l>Forma e materia congiunte e purette</l>
<l>Usciro ad esser che non avea fallo,</l>
<l>Come d'arco tricordo tre saette;</l></lg>
<lg>
<l>E come in vetro, in ambra od in cristallo</l>
<l>Raggio risplende sì, che dal venire</l>
<l>All'esser tutto non è intervallo;</l></lg>
<lg>
<l>Così il triforme effetto dal suo sire</l>
<l>Nell'esser suo raggiò insieme tutto,</l>
<l>Senza distinzion nell'esordire.</l></lg>
<lg>
<l>Concreato fu ordine e costrutto</l>
<l>Alle sustanzie, e quelle furon cima</l>
<l>Nel mondo, in che puro atto fu produtto.</l></lg>
<lg>
<l>Pura potenzia tenne la parte ima;</l>
<l>Nel mezzo strinse potenzia con atto</l>
<l>Tal vime, che giammai non si divima.</l></lg>
<lg>
<l>Ieronimo vi scrisse lungo tratto</l>
<l>De' secoli, degli angeli, creati</l>
<l>Anzi che l'altro mondo fosse fatto;</l></lg>
<lg>
<l>Ma questo vero è scritto in molti lati</l>
<l>Dagli scrittor dello Spirito Santo;</l>
<l>E tu te n'avvedrai, se bene aguati;</l></lg>
<lg>
<l>Ed anche la ragion lo vede alquanto,</l>
<l>Che non concederebbe che i motori</l>
<l>Sanza sua perfezion fosser cotanto.</l></lg>
<lg>
<l>Or sai tu dove e quando questi amori</l>
<l>Furon creati, e come; sì che spenti</l>
<l>Nel tuo disio già sono tre ardori.</l></lg>
<lg>
<l>Nè giugneriesi, numerando, al venti</l>
<l>Sì tosto, come degli angeli parte</l>
<l>Turbò il subbietto de' vostri elementi.</l></lg>
<lg>
<l>L'altra rimase, e cominciò quest'arte,</l>
<l>Che tu discerni, con tanto diletto,</l>
<l>Che mai da circuir non si diparte.</l></lg>
<lg>
<l>Principio del cader fu il maladetto</l>
<l>Superbir di colui, che tu vedesti</l>
<l>Da tutti i pesi del mondo costretto.</l></lg>
<lg>
<l>Quelli, che vedi qui, furon modesti</l>
<l>A riconoscer sè della bontate,</l>
<l>Che gli avea fatti a tanto intender presti;</l></lg>
<lg>
<l>Perchè le viste lor furo esaltate</l>
<l>Con grazia illuminante, e con lor merto,</l>
<l>Sì ch'hanno piena e ferma volontate.</l></lg>
<lg>
<l>E non voglio che dubbi, ma sie certo,</l>
<l>Che ricever la grazia è meritorio,</l>
<l>Secondo che l'affetto li è aperto.</l></lg>
<lg>
<l>Omai dintorno a questo consistorio</l>
<l>Puoi contemplare assai, se le parole</l>
<l>Mie son ricolte, senz'altro aiutorio.</l></lg>
<lg>
<l>Ma, perchè in terra per le vostre scuole</l>
<l>Si legge che l'angelica natura</l>
<l>È tal, che intende, e si ricorda, e vuole,</l></lg>
<lg>
<l>Ancor dirò, perchè tu veggi pura</l>
<l>La verità che laggiù si confonde,</l>
<l>Equivocando in sì fatta lettura.</l></lg>
<lg>
<l>Queste sustanzie, poichè fur gioconde</l>
<l>Della faccia di Dio, non volser viso</l>
<l>Da essa, da cui nulla si nasconde:</l></lg>
<lg>
<l>Però non hanno vedere interciso</l>
<l>Da nuovo obbietto, e però non bisogna</l>
<l>Rimemorar per concetto diviso.</l></lg>
<lg>
<l>Sì che laggiù non dormendo si sogna,</l>
<l>Credendo e non credendo dicer vero;</l>
<l>Ma nell'uno è più colpa e più vergogna.</l></lg>
<lg>
<l>Voi non andate giù per un sentiero</l>
<l>Filosofando; tanto vi trasporta</l>
<l>L'amor dell'apparenza e il suo pensiero.</l></lg>
<lg>
<l>Ed ancor questo quassù si comporta</l>
<l>Con men disdegno, che quando è posposta</l>
<l>La divina scrittura, e quando è torta.</l></lg>
<lg>
<l>Non vi si pensa quanto sangue costa</l>
<l>Seminarla nel mondo, e quanto piace</l>
<l>Chi umilmente con essa s'accosta.</l></lg>
<lg>
<l>Per apparer ciascun s'ingegna, e face</l>
<l>Sue invenzioni, e quelle son trascorse</l>
<l>Da' predicanti, e il Vangelio si tace.</l></lg>
<lg>
<l>Un dice che la luna si ritorse</l>
<l>Nella passion di Cristo, e s'interpose,</l>
<l>Perchè il lume del sol giù non si porse,</l></lg>
<lg>
<l>E altri che la luce si nascose</l>
<l>Da sè; però agl'Ispani ed agl'Indi,</l>
<l>Com'a' Giudei, tale eclissi rispose.</l></lg>
<lg>
<l>Non ha Firenze tanti Lapi e Bindi,</l>
<l>Quante sì fatte favole per anno</l>
<l>In pergamo si gridan quinci e quindi,</l></lg>
<lg>
<l>Sì che le pecorelle, che non sanno,</l>
<l>Tornan dal pasco pasciute di vento,</l>
<l>E non le scusa non veder lor danno.</l></lg>
<lg>
<l>Non disse Cristo al suo primo convento:</l>
<l>Andate, e predicate al mondo ciance:</l>
<l>Ma diede lor verace fondamento;</l></lg>
<lg>
<l>E quel tanto sonò nelle sue guance,</l>
<l>Sì ch'a pugnar, per accender la Fede,</l>
<l>Dell'Evangelio fero scudi e lance.</l></lg>
<lg>
<l>Ora si va con motti e con iscede</l>
<l>A predicare, e pur che ben si rida,</l>
<l>Gonfia il cappuccio, e più non si richiede.</l></lg>
<lg>
<l>Ma tale uccel nel becchetto s'annida,</l>
<l>Che se il vulgo il vedesse, non torrebbe</l>
<l>La perdonanza di che si confida;</l></lg>
<lg>
<l>Per cui tanta stoltezza in terra crebbe,</l>
<l>Che, sanza pruova d'alcun testimonio,</l>
<l>Ad ogni promission si converrebbe.</l></lg>
<lg>
<l>Di questo ingrassa il porco sant'Antonio,</l>
<l>Ed altri assai, che son peggio che porci,</l>
<l>Pagando di moneta senza conio.</l></lg>
<lg>
<l>Ma perchè siam digressi assai, ritorci</l>
<l>Gli occhi oramai verso la dritta strada,</l>
<l>Sì che la via col tempo si raccorci.</l></lg>
<lg>
<l>Questa natura sì oltre s'ingrada</l>
<l>In numero, che mai non fu loquela,</l>
<l>Nè concetto mortal, che tanto vada;</l></lg>
<lg>
<l>E se tu guardi quel che si rivela</l>
<l>Per Daniel, vedrai che in sue migliaia</l>
<l>Determinato numero si cela.</l></lg>
<lg>
<l>La prima luce, che tutta la raia,</l>
<l>Per tanti modi in essa si recepe,</l>
<l>Quanti son gli splendori a che s'appaia.</l></lg>
<lg>
<l>Onde, perocchè all'atto che concepe</l>
<l>Segue l'affetto, d'amor la dolcezza</l>
<l>Diversamente in essa ferve e tepe.</l></lg>
<lg>
<l>Vedi l'eccelso omai, e la larghezza</l>
<l>Dell'eterno valor, poscia che tanti</l>
<l>Speculi fatti s'ha, in che si spezza,</l></lg>
<lg>
<l>Uno manendo in sè, come davanti.</l></lg></div3>
<div3 n="Introduzione">
<p>Compiuto di parlare Beatrice con la distinzione delli ordini delli angioli stette alquanto, poi cominciò a solvere li dubbi ch'avea l'autore in cuore, li quali ella vide in quello intervallo di tempo in Dio, dove non è alcuno secreto che ivi non sia palese; in la quale soluzione fae quattordici cose o tocca, le quali comprendeno lo presente capitolo. La prima solve uno dubbio se innanzi la creazione del mondo fue tempo, imperciocchè questo <emph>innanzi</emph> porta differenzia di tempo. La seconda se Dio creò di niente tutte le creature. La terza se la creazione fue subita o per successione di tempo. La quarta fa distinzione delle creature, intellettuali <emph>simpliciter</emph>, ed intelletto congiunto con corpo, e corpo <emph>simpliciter</emph>. La quinta tratta come le creature intellettuali che hanno a muovere li corpi celesti furono insieme e in uno stante create e non per successione di tempo. La sesta tocca come delli angioli caddeno per lo peccato, e lo soperchio, furono conservati in grazia. La settima tocca come è essere disposto a grazia ed a meritorio. La ottava tocca dello intendere, del rammemorare e della volontade delli angioli. La nona tocca come certa scienzia del peccato l'aggrava. La decima tocca come in diverse scienzie deve essere diverso lo modo del processo e speculativo. La undecima tocca e palesa come ira di Dio nasce sopra quelli che la Scrittura santa mancano. La duodecima redargue li predetti, li quali si dilungano dalla evangelica Scrittura, e predicano favole a tortuoso o vanaglorioso fine. La tredecima tocca del numero delli angeli. La quattordicesima ed ultima cosa tocca come nelli angeli secondo natura è lo amor divino, e come esso Dio permane così in sè come innanzi la creazione delle creature; e così compie suo capitolo.</p>
<p>Alla prima si è da sapere che 'l tempo secondo lo Filosofo, quinto <emph>Phisicorum</emph>, si è mensura di movimento, onde innanzi che movimento fosse, si è impossibile ad essere tempo; movimento del quale sia misura tempo, non può essere se non è corpo, per lo Filosofo, quarto <emph>Phisicorum</emph>, e così innanzi che corpo fosse creato era impossibile ad essere tempo e così dato che 'l mondo fosse creato, come si toccherà nella seconda cosa toccata in questo capitolo, seguitasi che innanzi quello <emph>nunc</emph> in che fu creato, non fu tempo, con ciò sia che creare si è di nulla cosa pervenire in essere. Per la qual cosa si è da sapere che secondo lo Filosofo naturalmente non si può fare di niente qualche cosa, imperquello che secondo natural corso in tale avvenimento non è se non uno termine, cioè la cosa fatta: ma lo termino di che ella si fae non vi è, quando dice di niente; onde non si può dare mezzo, e <emph>per consequens</emph> non si può dare moto; se non moto, non tempo. Onde, secondo naturale considerazione, bisognava che di qualche cosa fosse fatto, e così assegnavano due termini, e <emph>per consequens</emph> mezzo, e <emph>per consequens</emph> moto al quale si seguiva per misura <emph>tempo</emph>; e così assegnando tempo innanzi tempo teneano lo mondo essere <emph>ab eterno</emph>. Contro la quale opinione si è lo <emph>Genesis</emph>, I: - <emph>In principio creavit Deus caelum et terram</emph>, ond'è da tenere che 'l mondo fosse creato da Dio e così fatto fu di niente, per la qual cosa non procedette alcuno tempo innanzi la creazione. Or molte dubitazioni si fanno del principio del tempo, imperquello che è dura ad intendere secondo considerazione naturale la creazione. Altri domanda: Fu questo principio in tempo o in stanti? se in tempo, adunque ora fue innanzi tempo, e così fanno due tempi insieme che è impossibile; se è in stanti, adunque lo principio di questo fue fine d'uno altro, e così era altro tempo; la quale durezza procede solo da quel difetto che diremo nella decima cosa, ch'elli non puonno intendere le cose se non per uno modo, che quella via in speculazione vogliono tenere in mensurare lo triangolo che è in la considerazione d'alcuna vertude dell'anima. Onde dato che 'l mondo sia prodotto di niente in qualche cosa, come non si può pensare che a niente non segue moto nè tempo, certo è erroneo e fuora d'ogni ragionevile considerazione, e hanno a distinguere li modi secondo che si richiede alla materia considerata: e questo basti alla prima.</p>
<p>Alla seconda si è da sapere ch'ello non è impossibile che Dio producesse le cose in essere di niente, e puossi provare per molte ragioni; prima in alcuno effetto che faccia Dio: o non gli era nulla innanzi, o gli era qualche cosa, di che è fatto tale effetto; s'ello non gli era nulla dunque avemo noi lo proposito nostro che Dio fe' le creature di niente; e s'ello gli era qualche cosa, io domanderò: quella chi fece? E così procederò, e così o sarà processo in infinito in le cagioni, o no. Manifesto è per lo Filosofo in secondo <emph>Methaphisicae</emph>, che impossibile è processo in infinito in le cagioni; adunque se non è processo in infinito è da pervenire in una cagione, che non presuppone alcuna cosa, la quale cagione; non può essere che Dio; chè, sì come prova Tommaso nel primo <emph>Contra Gentiles</emph>, Dio non è materia d'alcuna cosa, nè non può essere alcuna cosa da Dio ch'esso non ne sia cagione. Adunque chiaro appare che in la produzione de' suoi effetti Dio non ha bisogno di materia preiacente, della quale elli faccia le creature: le creature pure sono, dunque furono prodotte di niente in essere. E molte altre cagioni si potrebbono addurre in proposito, le quali chiaro appare per Tommaso nel preallegato libro <emph>Contra Gentiles</emph>, in libro secondo, questione 16, e nella prima parte questione 45, articolo primo e secondo.</p>
<p>Alla terza cosa si è da sapere che la creazione fue in istanti e subita e non per successione di tempo; e provasi. Primo ogni creazione è senza successione, perchè la successione si è moto d'uno termine in un altro, sì come la generazione che si muove del luogo o forma <emph>a quo</emph>, e vae <emph>ad quem</emph>, la creazione non ha <emph>a quo</emph>, adunqua non vi può essere movimento, e <emph>per consequens</emph> nè successione. Ancora lo movimento, che è per successione, passa per li mezzi di suoi estremi. Non essere ed essere sono estremi della creazione, impossibile è a trovar mezzo entro essi; se mezzo non gli è, adunque nè successione. E molte altre ragioni che pertratta appieno Tommaso nel secondo <emph>Contra Gentiles</emph>, questione 16.</p>
<p>Alla quarta cosa toccata in questo capitolo si è da sapere sì come dice Tommaso, secondo <emph>Contra Gentiles</emph>, questione 45, nulla cosa mosse Dio nella produzione delle creature se non la sua bontade, la quale ello volle communicare colle altre cose secondo uno modo d'assimiliazione ad esso, possibile ad essere; e però vogliendo che l'universo fosse perfetto, si fece a perfezione distinzione in le creature, imperquello che se tutte fosseno in uno grado non si potrebbe in quello solo dimostrare sua perfezione, com'ello prova nel preditto libro, questione 44. E perciò universalmente tutte le creature sono divise in tre gradi, cioè intellettuali <emph>simpliciter</emph>, e queste sono sovra i cieli; corporali <emph>simpliciter</emph>, e queste sono circa lo centro del mondo, cioè in le bassi regioni; intellettuali e corporali congiunte, e queste sono in quel mezzo. Or sì com'è detto di sopra in li ordini delli angeli in ciascuna gerarchia si è maggiore, mezzano e minore, delle intellettuali è detto le gerarchie e li ordini, e questi sono li angeli. Le corporali <emph>simpliciter</emph>, sono distinte in tre gradi. Alcune sono in lo grado infimo sì come li elementi <emph>simpliciter</emph>, le pietre e li metalli; in lo grado mezzano sono li animali vegetativi <emph>simpliciter</emph>, come sono le erbe e li arbori; in lo grado supremo sono li animali sensitivi <emph>simpliciter</emph>, cioè li animali bruti. In le creature che è congiunta la intellettiva con la corporale, simile è distinta per gradi che alcune intellettive substanzie sono congiunte con corpi, sì come movitori, e queste sono le intelligenzie che moveno li cieli, le quali secondo Aristotile si è l'anima del cielo, sì com'ello prova in secondo <emph>De Caelo et Mundo</emph>, e anche in libro <emph>Phisicorum</emph> prova come in li movitori e in li mossi si è impossibile lo infinito processo, e così conclude ch'elli è da venire ad uno primo mosso, lo quale è mosso da uno immobile; e così in lo cielo che si muove si considerano due cose; l'una lo mosso, e questa è lo corpo, l'altra lo motore, e questa è la intelligenzia, e questa posizione si è d'Aristotile. Or è questo corpo del cielo senza alcuna contrarietade in complessione. Ancora nel suo movimento non è contrarietade, e però lo Filosofo lo pone incorruttibile sì in libro <emph>Phisicorum</emph>, come <emph>De Caelo et Mundo</emph>. Ancora non è organato, imperquello che le parti sono simili in natura e in essere. Altre substanzie intellettive sono congiunte con li corpi, sì come sua forma, e questa composizione si è l'uomo, lo quale corpo umano è composto di qualitadi contrarie, (e però si è corruttibile) salvo che dopo la risurrezione li corpi, che saranno glorificati, seranno in tale disposizione da Dio fatti gloriosi, che saranno incorruttibili ed eterni. Puossi distinguere gradi nel cielo in questo modo: alcuno cielo è che tutto splende, ed hae in ogni sua parte simile vertude, sì come la nona spera un altro ne è che ha per tutte le parti costellazioni, e in queste consiste la sua virtude, sì come la ottava spera; altri ne sono che solo hanno in esso una stella, in la quale consiste sua vertude, sì come li cieli de' pianeti, che è solo una stella per cielo. Similmente in li suoi movimenti è diversitade, che uno ne è che ha solo uno movimento sovra li suoi poli, e questa è la nona spera: un altro ne è che ne ha due cioè l'uno sopra li poli della nona spera, l'altro sovra li proprii poli; lo terzo uno movimento che è accesso e recesso per gradi X: quest'è l'ottava spera, e tutti li predetti movimenti sono equidistanti al centro del mondo. Li pianeti n'hanno ciascuno più, sì come appare in la <emph>Theorica planetarum</emph>: alcuno l'ha dalla nona spera, e questo è lo diurno; alcuno dalla ottava, e questo è lo movimento delle loro auge; alcuni ne hanno dalli suoi deferenti, e alcuni n'hanno dalli sui epicicli, alcuno de' quali è equidistante al centro del mondo, e alcuno varia che quando è più vicino al centro e quando gli è più remoto, per le quali varietadi si è la varietade delle generazioni e delle corruzioni di questi inferiori elementati di sotto. In l'uomo non si può dare diversità di gradi per suoi naturali, che tutti sono simili, e riceveno da simile forma suo essere, ma puotelisi ben dare gradi secondo li loro abiti che procedeno dalla complessione, e secondo le loro volontadi che procedeno dallo libero arbitrio: però che alcuni ne sono che sono abituati a speculazioni ed a scienzia, sì come quelli che hanno carne molle, per lo Filosofo II, <emph>De Anima</emph>; alcuni sono che sono abituati solo alle delettazioni sensitive, e questi s'imbestiano secondo che è per lo Filosofo in libro <emph>Politicorum</emph>; alcuni ne sono che partecipano della sensitiva e della speculativa, sì che sono in mezzo grado tra quelli due estremi, e se sanno ragionevilemente tali abiti raddurre in atto, sì sono dritti uomini e adatti a dritta polizia, sì come in lo primo libro <emph>Politicorum</emph> lo Filosofo notifica. E così <emph>similiter</emph> sono tre gradi in le volontadi che procedeno dallo libero arbitrio: alcuni sono volenti speculazione e scienzia, alcuni sono volenti a darsi pure alle sensualitadi, e alcuni sono volenti a darsi al mezzo vivere. Or quanto lo grado è più nobile, ed hae più resistenzia dalla complessione, tanto è quella volontade più da laudare; e così per opposito quanto lo grado è più basso, e ha più resistenzia dalla complessione, tanto quello grado di volontade più sì s'imbiasma, sì come se uno di dura complessione, che naturalmente è abituato alle sensitive cose, hae volontade di scienzia e speculazione, è più da laudare che se 'l fosse abituato in lo mezzo grado o in lo supremo; e così se uno di molle complessione, che naturalmente è abituato a scienzia e speculazione, hae volontade circa le delettazioni sensitive, è più da essere biasmato che uno che fosse abituato in lo mezzo grado o in lo infimo. E la ragione si è questa, che se l'usanza delle veneree cose è fatta secondo ragione, e così li cibi e 'l bevere, non è peccato; imperquello dell'uso venereo si mantiene la spezia umana, del cibo e del poto si conserva lo individuo; ma quando inordinatamente vi si sono assunti, allora quello uso è peccato. E così quando la volontade è spinta dalla complessione in li gradi bassi, perchè n'ha alcuna cagione, è meno peccato che quando la complessione contraddice e però pure a cadere in li bassi gradi per volontade si è pure peccato, imperquello che l'uomo hae libero arbitrio, come più volte è detto, sì che può resistere alla complessione.</p>
<p>Or li predetti gradi sì di substanzie intellettuali <emph>simpliciter</emph>, come di intellettuali congiunte con corpo, come eziandio di substanzie corporali <emph>simpliciter</emph>, hanno di bontade più e meno, com'è detto. E però tocca l'autore in lo presente capitolo che puro atto tiene la cima, cioè maggior bontade; pura potenzia tiene la parte ima, cioè più bassa, cioè la minor bontade; potenzia con atto, cioè corpo con intellettuale congiunto, hae lo mezzo grado, e ciò è in bontade. E dice <emph>atto puro</emph>, cioè che non è in potenzia a diventare altra cosa, e però sono incorruttibili. <emph>Pura potenzia</emph>, cioè che sempre è acconcia a trasmutazione e però continuo genera nuova forma, e corrompe la precedente; <emph>potenzia con atto</emph>, cioè lo corpo umano, con la sua anima lo corpo trasmutabile e corruttibile e l'anima incorruttibile, e lo cielo, con la sua intelligenzia.</p>
<p>Alla quinta cosa toccata in questo capitolo si è da sapere che dubitazione si fae se li angeli funno creati in quelli istanti, che fue le creature corporali, o funno creati innanzi per alcuno tempo; la quale dubitazione solve santo Tommaso nella prima parte, questione 61, articolo 3, e tiene che in quello istanti che funno create le altre creature, sì funno creati li angioli, e questo adesso per ragioni naturali in questo modo li angioli e le creature corporali sono parti dello universo. Adunque se l'uno fosse creato innanzi all'altro sarebbe difettiva la creazione dello universo, e non avrebbe sua perfezione, e quest'è impossibile chi considera lo Creatore che è sommo, perfetto, e sempre fae sue operazioni perfette, sì com'è scritto <emph>Deuter.</emph> XXXII: - <emph>Deus cuius perfecta sunt opera</emph> etc.; ancora <emph>Genesis</emph>, I: - <emph>In principio creavit Deus Caelum et Terram: caelum, scilicet angelicam naturam; terram, scilicet creaturas corporeas</emph>: sì che tiene che in uno istanti fossono create tutte le creature. Bene scrisse santo Ieronimo in una epistola <emph>ad Titum</emph>, e dice: <emph>Sex milia nondum nostri temporis complentur annorum et quantas prius aeternitates quanta tempora quantas quoque seculorum, origines fuisse arbitrandum, in quibus Angeli, Throni, Dominationes, caeterique ordines Deo servierunt</emph>. E santo Tommaso solve questa autoritade e dice nel preallegato libro, <emph>ad primum</emph>: - <emph>Hieronimus loquitur secundum sententiam doctorum graecorum, qui omnes hoc concorditer sentiunt quod angeli sunt ante mundum corporeum creati</emph>. E così si può concludere che probabile ragione li angeli e lo luogo dove furono creati, cioè cielo empireo, sì come si mostra nel seguente articolo della preditta quistione, furono creati insieme con altre creature, cioè in uno istante.</p>
<p>Alla sesta si è da sapere che li demonii peccorono adesso dopo lo istanti della sua creazione, e mostralo Tommaso nella prima parte, questione 63, articolo 6, in prima per autoritadi, poscia per ragioni; per autoritade <emph>Iohannis</emph>, VIII: - <emph>Qui in veritate non stetit</emph> etc.; ancora Augustino XI, <emph>De Civitate Dei</emph>: - <emph>Oportet ut hoc sic accipiamus quod in veritate fuerit sed non permanserit</emph> etc.; per ragione dice: s'elli non avessero adesso peccato dopo lo istanti della sua creazione, con ciò sia ch'elli fusseno creati in grazia, e con ciò sia che per uno atto meritorio elli vegnono a beatitudine seguirebbesi che non poscia avrebbero peccato. Le autoritadi preditte diceno e affermano ch'elli pecconno, adunque fue necesso che adesso dopo l'istanti della sua creazione peccasseno. Fue del peccato de' preditti demonii cagione Lucifero, il quale per superbia cadde, e non fue cagione del peccato delli altri per modo di costringerli a peccare, ma per modo di confortarli in la sua opinione, sì come mostra Tommaso nella prima parte, questione 62, articolo 8, e così com'ello fue cagione del peccato perchè li altri se li sottomiseno contro lo Creatore, così la giustizia di Dio mette quelli poscia che sottomessi se li sono, sotto sua podestade, onde Matteo, XXV: <emph>Ite maledicti in ignem eternum qui paratus est diabolo et angelis eius</emph> etc. E santo Piero nella sua epistola, capitolo II: <emph>Aquo quis superatus est huic servus aductus est</emph> etc., che sì come li altri credetteno alla suggestione di Lucifero e lascionnosi superare che li consenti, così adesso furon dalla giustizia di Dio sottomessi a Lucifero. E che esso Lucifero li confortasse, e fêsseli cadere seco, la visione dello Evangelista nello Apocalissi XII lo manifesta quando disse: <emph>Quia Draco traxit secum tertiam partem stellarum</emph>. E quelli angeli che non si lascionno a tale conforto ingannare, ma cognoscerono lo suo Creatore, a loro sovravvenne grazia, la quale li confermò in gloria e videno la divina essenzia quant'è possibile a creatura, la quale visione li tiene sempre innamorati della essenzia di Dio che è <emph>ipsa bonitas</emph>, e da quella non si partiron ed è impossibile che elli se ne partisseno, sì come mostra Tommaso, prima parte, questione 62, articolo 8; e tocca l'autore circa questa cosa toccata in questo capitolo, che ricevere la grazia in li angeli fue meritorio.</p>
<p>La settima cosa pare scura imperquello che la grazia si è lo intento o fine a che tende lo merito, e così parrebbe che il principio fosse fine, ed <emph>e converso</emph> che non pare vero. Alla quale dubitazione risponde santo Tommaso nella prima parte, questione 62, articolo 3, e dice che l'angelo ebbe grazia innanzi ch'elli fosse beato, per la quale grazia meritò beatitudine; onde diremo che fosse la intenzione dell'autore che 'l ricevere grazia da Dio fue merito della beatitudine, nella quale essi sono per la sua visione, la quale è tanta quanto piacque al Creatore di manifestarli.</p>
<p>Alla ottava cosa si è da sapere che li angeli, sì com'è detto di sopra, sono creature intellettuali in le quali si è intelletto e volontade, ma non simile al nostro, chè li angeli non intendeno per specie ch'elli traggano dalle cose, ma intendeno per specie che sono sue connaturali, sì come mostra Tommaso, prima parte, questione 55, articolo 2; onde non intendeno componendo e dividendo come facciamo noi, nè eziandio per discorso raziocinando, sì come appare, questione 58, articolo 5. E però dice l'autore togliendo questo vocabolo <emph>intelligere</emph> che ello appar proprio alla possanza della nostra anima, che ello non è in li angeli, salvo <emph>equivoce</emph>, e però è confusa la veritade quando per uno solo vocabolo s'intende cose diverse. Ancora a confermare che 'l modo e lo intendere delli angioli è diverso dal nostro, appare per Tommaso, prima parte, questione 54, articolo 4, là dove mostra che in li angeli non è intelletto agente nè possibile, li quali sono nell'anima umana e per essi intende, con ciò sia che in noi si è <emph>aliquando</emph> che siamo in potenzia ad intendere sì che non gli è bisogno quella vertude che porti lo intelletto dall'uno termine all'altro; e così segue che non hanno nè intelletto passibile, nè agente, salvo <emph>equivoce</emph>, che sì come lo intelletto passibile in potenzia, per lo agente diventa in atto, e questo ultimo termine è detto intelletto, così per le specie innate nelli angeli elli intendeno ch'è quello medesimo con questo ultimo termine. Per la quale identitade questo vocabolo <emph>intelligere</emph> s'intende d'amendui ma non ad ogni persona, che alcuni lo vogliono intendere pure <emph>univoce</emph>, contro li quali l'autore parla nel testo dicendo che la verità si confonde quaggiù equivocando, e questo basti allo intendere. Alla volontade si è da sapere che sì come dice Tommaso, prima parte, questione 59, articolo 1. Ogni cosa procede dalla volontade di Dio, ed inclinano per appetito in buono fine o termine, ma diversamente secondo che sono diverse. Elli è alcune cose che inclinano in buono solo per una abitudine naturale senza altro cognoscimento, sì come le piante e li corpi inanimati; le piante che avranno, al tempo dello esto, appetito d'umido; al tempo della primavera appetito d'alimento come letame <emph>etc.</emph>; li inanimati, appetito di luogo, come li gravi in basso, li lievi in alto; la quale inclinazione in buono si è appellata appetito naturale. E alcune cose sono che inclinano in buono con alcuno cognoscimento ma non è perciò tanto che intendano quel termine come buono, ma hanno cognoscimento d'esso in singolare, e questi sono li animali sensitivi che cognosceno e dolce, bianco e dilettevole odore; e questa inclinazione in buono si è appellata appetito sensitivo, che si diletta in questi beni singolari. E alcune cose sono che inclinano in buono cognoscimento sì perfetto che cognosceno quello termine per ragione essere buono, e questa inclinazione è appellata volontade, la quale è in li uomini che raziocinando intendeno. Li angeli non intendeno ragionando nè per discorso nè componendo nè dividendo, sì com'è detto; adunque volonta non è in essi. E di questa così fatta dice l'autore. Ma sì come essi angeli intendeno più eccellentemente che li uomini, così si dee intendere che in essi sia una inclinazione eccellente in bene, la qual sia in eccellenzia maggiore che quella inclinazione che è in noi, e che è appellata volontade, la quale se è appellata volontade si è <emph>equivoce</emph>, con ciò sia che questo vocabolo <emph>voluntas</emph> per questo modo importerebbe diverse cose. Alla memoria si è da sapere che memoria si è possanza d'anima fondata in organo corporale, in li angeli non è corpo sì come mostra Tommaso, prima parte, questione 51, articolo 1, e perciò quelle possanze, che hanno essere in organi corporali non denno essere create in essi; e se non hanno memoria, nè eziandio lo rammemorare; e questo è quello che dice l'autore nel testo. Vero è che santo Augustino pone essa memoria delli angeli in la mente, la quale posizione per Tommaso si è evacuata, prima parte, questione 54, articolo 5, dove dice: <emph>Licet non possit eis competere secundum quod potest pars animae sensitivae</emph> etc. E perciò si può concludere che altro non è la deficienza dalle scole alla verità se non che sono manchevoli in vocaboli, che sì come tali possanze sono in li angeli più eccellenti, e non appunto in quelli termini che in l'uomo, così dovrebbeno essere diversi li vocaboli: e questo s'intende quanto partiene a natura angelica <emph>absolute</emph>. Se si intende con alcune condizioni, cioè poi che furono beati, allora diremo che li angeli in quanto veggiono Dio quant'è possibile a loro e secondo sua natura e secondo grazia <emph>superinfusa</emph> in essi, non è non intendere anzi sono in <emph>scire</emph>, che sanno e cognosceno quello essere lo sommo bene. Ancora tale cognoscimento soprapassa ogni inclinazione in bene, che possa essere raziocinando, e però non è volontade. Ancora vedeno in Dio ed è ogni cosa presente sì lo passato come lo presente e come lo futuro, e però non ricordano, che 'l ricordare è solo <emph>de praeteritis</emph>.</p>
<p>Alla nona cosa toccata in questo capitolo, si è da sapere che certa scienzia del peccato aggrava più che essere ignorante d'esso peccato. E la ragione si è che in lo peccato s'attende due cose, l'una l'atto d'esso peccato, l'altra la inordinazione dell'animo del peccante; se lo peccato è uno quello peccante che più serà inordinato ad esso peccherà più; colui che serà ignorante che quello atto sia peccato; meno falla che colui che sae ch'elli è peccato, per ciò che potrebbe avvenire che s'elli lo sapesse se ne guarderebbe: ma colui che lo sae non ch'elli se ne guardi, ma per malizia lo vuole, e adoperalo. Onde Tommaso <emph>Prima Secundae</emph>, questione 78, articolo 4, dice: <emph>Quanto motus peccati est magis proprius voluntati tantum peccatum gravius est certis operibus</emph> etc.; più proprio di volontade si è adoperarlo maliziosamente, che ignorantemente avvegna Dio che ignoranzia non escusa, e specialmente in quelle cose che siamo tenuti di sapere, sì come li articoli della Fede e li sacramenti della Chiesa; e però dice Tommaso, <emph>Prima Secundae</emph>, questione 76, articolo 2: <emph>Homo tenetur scire illa sine quorum scientia non potest debitum actum ratione exercere; unde omnes tenentur scire communiter ea quae sunt fidei et universalia iuris praecepta</emph> etc. E però dice, come apparirà nel testo, l'autore che non con poco disdegno si comporta quando la scrittura di Dio è posposta o intesa tortamente. E così in proposito quelli dottori che hanno fatte invenzioni sopra la natura angelica ponendo quella <emph>in scriptis</emph> e non hanno scritto lo vero, se l'hanno fatto a malizia e s'ènno scienti, hanno più peccato che quelli che ignorando hanno creduto dire vero, avvegna che l'uno nè l'altro è approvato per l'autore vero.</p>
<p>Alla decima cosa si è da sapere che sì come è diversa la scienzia, così è diverso l'effetto di quella o processo, ch'elli è alcuna scienzia, che è fondata in la ragione umana sì come filosofia; e quella secondo raziocinazione umana procede da principii nelle conclusioni. Altra scienza è che procede dalli principii sopranaturali e in alcune parti procede per simile modo ed in alcune procede per raziocinazione umana; e questa si è teologia. Alcune scienzie sono che procedeno per demostrazioni necessarie, tolta tale necessità dalli suoi principii, sì come arismetica e geometria. Altre ne sono che procedeno solo da conclusioni probabili sì come rettorica. Altre ne sono che solo da autorità hanno lo suo ordine, sì come grammatica. Altre scienzie sono che sono subalternate da un'altra scienzia, sì come l'arte militare dalla civile. Altre ne sono che sono subalternate da due scienzie, sì come musica da arismetica e da filosofia naturale, e come l'astrologia motiva da fisica e da geometria <emph>etc.</emph> Or sì come è diverse le scienzie, così è ragionevile che 'l processo sia diverso, onde chi cercasse dimostrazione necessaria in teologia circa li articoli della fede, lavorerebbe indarno; e così in filosofia naturale chi procedesse per lo luogo d'autoritade, dove ragione si potesse mostrare, sarebbe vano lavoro: <emph>onde locus ab autoritate in naturali scientia infirmissimus est secundum Boetium</emph>. E la teologia, con ciò sia ch'ella è scienzia revelata, tiene lo eccelso luogo, sì come mostra Tommaso, prima parte, questione prima, articolo 2, dove dice: <emph>Unde sicut musica credit principia sibi tradita ab arismetico, sic sacra Scriptura sive doctrina credit principia sibi revelata a Deo</emph> etc. E questo è quello sentieri di che dice l'autore, cioè sì come è diversa la scienzia dee essere diverso lo processo; ma li mondani vogliono pur per uno modo filosofare e trovare la varietade e non accettano ragione alcuna se non <emph>ad sensum</emph>, lo quale modo in filosofia è proprio, ma in le altre è diverso, che se in teologia non fosse conceduto se non <emph>ad sensum</emph>, tardi si verrebbe al vero. Similemente in geometria che chi non tenesse linea essere longitudine senza latitudine, sarebbe devia dalli principii di quella arte, e chi pur le volesse vedere <emph>ad sensum</emph> non potrebbe, imperquello che longitudine senza latitudine non si potrebbe vedere ad occhio, e però secondo la diversità delle scienzie dee essere lo processo diverso. E questo tocca l'autore circa la considerazione delli angeli, che sono alcuni che non vogliono tenere essere in essi, se non quello ch'elli consona essere <emph>ad sensum</emph>; ora quanto questo è diverso dal vero per quello che è detto appare.</p>
<p>La undecima cosa, che è toccata in lo presente capitolo, si è quanto dispiace a Dio e come punisce quelli che non solo dispregiano la Scrittura santa, ma eziandio la espognono tortuosamente, e questo brevemente appare per quello che è detto di sopra, come li ignoranti che non intendeno e non pregiano la santa Scrittura quello ch'ella è, non sono senza peccato, e come quelli, che maliziosamente la torceno, aggravano tale peccato, onde secondo più e meno peccato si segue più e meno pena, sì come più fiate è ditto.</p>
<p>Alla duodecima si è da sapere che l'autore redargue li predicanti moderni, li quali sono quelli che ignorano e dispregiano la santa evangelica dottrina, ed a malizioso intento la torceno, solo fabulando, e dicendo ciance, e trovando dubbii e cavillazioni, per li quali credeno dal volgo essere estimati sapientissimi, e solo a questo fine fanno tali invenzioni, pensando: poi, fatto di me buona opinione, io potrò ingannare e menare queste pecorelle al mio volere; e che fanno questi? lasciano l'Evangelo, com'è detto, e pedeggiano nuove cose.</p>
<p>E il diavolo sì sodduce tali predicanti ovvero il predicante che si racchiude nel gonfiato cappuccio, infino che le persone ridono di sue novelle, e spurgasi quasi dica: io sono una saputa persona. Altri ne sono de' predicanti che vogliono mostrare di sapere non solo le scienzie che si praticano per le persone ma li corsi de' cieli e li movimenti delli pianeti, e fanno invenzioni nuove dicendo che la luna nella passione di Cristo ch'era XVa si venne ad interporsi linealmente al sole di subito; per la quale interposizione lo lume del sole non venne giuso, sì che fue eclissi alli Ispani, cioè a quelli di Spagna, ed a quelli d'India e alli Giudei che stanno a questi due estremi per mezza regione, la quale posizione per lo modo ch'elli fabulando la profferano non communica con veritade. In prima elli è impossibile che la luna in uno istanti corresse IX segni; ancora è impossibile che essendo la luna congiunta <emph>puntaliter</emph> collo sole che ello fosse eclissi alli Ispani e alli Indi insieme, sì come appare in capitolo <emph>De diversitate aspectus in eclipsis solis</emph> in li canoni Toletani; ond'è fabuloso suo dire. Vero è che 'l fue nella passione di Cristo nostro Signore oscurazione di sole di tutte altre stelle non per interposizione di luna, ma miracolosamente, e volse Dio per avrine più gli occhi della mente a conoscere tale miracolo, farlo che fosse impossibile secondo corso naturale, il quale è circa lo eclissi quando la luna è opposita. Onde sì fatte invenzioni non solo dannificano li auditori che perdeno tempo, ma eziandio minuisceno la fede e quella grazia, della quale lo principale padre non ha voluto essere scarso. Per la quale colpa l'autore mette li predicanti così fatti in compagnia di quello maledetto uccello che per superbia cadde di cielo al fondo dello abisso della terra. E così quello fine a che è diretta la predicazione, cioè in mantenere fede in lo popolo cristiano e in accenderla in quelli in chi fosse spenta, si cambia nelli moderni, chè è a vanagloria d'essere laudati e di ridere delle sue parole e d'avarizia di occupare quello che possono sì in modo di elimosina e sì in modo di buffonarie, lo quale difetto correggerà quelli per sua misericordia, ch'hae podere, a chi nulla possanza può essere resistente.</p>
<p>Alla terzadecima cosa si è da sapere che, sì com'è ditto, li ordini delli angioli sono nove, ma quanti angeli siano per ordine questo non si può sapere, imperquello che noi ignoriamo li singolari atti, che per li angeli sono prodotti, sì che raziocinando non lo potemo sapere eziandio per autoritadi, imperquello che quelli che hanno trattato di ciò non li dànno determinato numero, sì come Daniel VII, disse <emph>milia milium ministrabunt ei</emph> etc. Onde solo si può tôrre di tale detto che grandissimo numero sono li angeli, per li quali lo benigno Creatore infinite operazioni fae nel mondo, esso sempre rimanendo uno ed eterno, sì come la fede cattolica tiene; e questo tocca nella XIV ed ultima cosa del presente capitolo, compiendo in esso sua intenzione.</p>
<p>Veduto questo e quanto si può breve la intenzione, si è da esponere lo testo sì com'è fatto nelli precedenti, e nelli seguenti sì si farà di Dante</p></div3>
<div3><head>vv. 1-3</head>
<p>Dà esemplo a mostrare quanto stette Beatrice a guardare nel punto, e poi li cominciò a parlare, e dice che quando lo Sole è in Ariete e la Luna in libra, e sono in l'orizzonte l'uno in lo contado orientale, e l'altro in lo occidentale, cotanto quanto elli stanno a cambiare emisperio e cambiare zenit, cotanto stette Beatrice, quasi a dire in istanti, e dice <emph>li figli di Latona</emph>, che <emph>fabulose</emph> furon Apollo e Diana, che poi furon lo sole e la luna, sì com'è detto nel XX capitolo dello Purgatorio.</p>
<p><add resp="ed">2</add> <emph>Montone</emph>, cioè sotto lo segno d'Ariete.</p>
<p><add resp="ed">3</add> <emph>Orizzonte</emph>. Si è quello circolo che divide lo cielo che si vede da quello che non si vede. <emph>Zona</emph>, cioè cintura, imperquello che esso circolo cinge lo cielo in mezzo sempre</p></div3>
<div3><head>vv. 4-6</head>
<p><emph>Zenit</emph>. Si è quello punto che è più alto in lo emisperio superterraneo, che è sì come lo polo dell'orizon.</p>
<p><add resp="ed">6</add> <emph>Emisperio</emph>. Si è quello mezzo del cielo che si vede, cioè superterraneo, l'altro mezzo del cielo si è subterraneo</p></div3>
<div3><head>vv. 7-9</head>
<p>Qui fa la comparazione.</p>
<p><add resp="ed">9</add> <emph>Nel punto</emph>, cioè nella divinitade</p></div3>
<div3><head>vv. 10-12</head>
<p>Qui previene Beatrice alla domanda.</p>
<p><add resp="ed">12</add> Cioè in la divinitade dove si vede tutto e secondo luogo e secondo tempo, e però Dio cognoscendo sè medesimo cognosce tutte cose e in luogo ch'elle si possano avere</p></div3>
<div3><head>vv. 13-18</head>
<p>Qui tocca la cagione perchè Dio fe' le creature escludendo che non s'accrescette però la divinità, ma per sua benivolenzia le creò acciò che communicasse del suo splendore con esse.</p>
<p><add resp="ed">15</add> Qui mostra come tempo non precedè alla creazione ma solo la sua eternità, nella quale non si può assegnare tempo, nè luogo, nè alcuna cosa che la comprenda.</p>
<p><add resp="ed">18</add> <emph>S'aperse</emph>. - <emph>Fiat lux et lux facta est, Genesis</emph>, I. <emph>Novi amor</emph>, cioè le creature nove. - <emph>L'eterno amore</emph>, cioè la divinitade</p></div3>
<div3><head>vv. 19-21</head>
<p><emph>Nè prima</emph>, cioè innanzi che Dio creasse le cose, intendendosi tempo non se li porebbe appropriare pigrezza, perchè secondo tempo non si può intendere in Dio nè <emph>prima</emph> nè <emph>poscia</emph>, che sono differenzie di tempo, ma che a noi, sia qual vuole nulla fae a proposito.</p>
<p><add resp="ed">21</add> <emph>Sovra quest'acque</emph>, cioè sovra queste creature</p></div3>
<div3><head>vv. 22-24</head>
<p><add resp="ed">22</add> <emph>Forma e materia</emph>, cioè che le produsse in essere e non in <emph>fieri</emph>. <emph>Congiunte</emph>, cioè aggiunte, che se le avesse prodotte separate, sarebbe stato la creazione in <emph>fieri</emph> avvegna che altro non sarebbe ad intendere materia <emph>senza forma</emph> se non <emph>contradditorie</emph> insieme, che è impossibile, imperquello che la forma di essere alle cose; se materia fosse forma, altro non sarebbe a dire, se non non essere ed essere insieme. <emph>E purette</emph>, cioè per creazione nè non per generazione.</p>
<p><add resp="ed">23</add> <emph>Che non avea</emph>. A differenzia delle cose che per generazione vegnono in essere, in le quali o per mezzi e per difetto di cagione efficiente o materiale hanno difetto, sì come appare nelli mostri.</p>
<p><add resp="ed">24</add> <emph>Come d'arco tricordo</emph>. Fassi archi ch'hanno tre corde e saettano insieme tre saette, e così balestre che saettano insieme tre bolcioni o quadrelli. Cioè queste tre cose, cioè materia, forma e congiunto, uscirono ad essere per volontà divina</p></div3>
<div3><head>vv. 25-27</head>
<p>Qui esemplifica come la creazione fue subita senza intervallo di tempo, e dice: sì come non è differenzia di tempo quando uno raggio sovravviene ad uno vetro o ad ambra o a cristallo, che senza successione di tempo gli appare, così pervenne in esse la creazione senza alcuno intervallo da principio e a mezzo e a fine</p></div3>
<div3><head>v. 28</head>
<p><emph>Dal suo sire</emph>, cioè da Dio, e senza differenzia</p></div3>
<div3><head>vv. 31-33</head>
<p>Questo ordine e il reggimento dell'ordine fu creato insiememente alle sustanzie intellettuali <emph>simpliciter</emph>, e corporali <emph>simpliciter</emph>, e composte di intellettuali e corporali.</p>
<p><add resp="ed">32</add> <emph>E quelle furon</emph>, cioè più nobili furon le intellettuali che hanno atto puro in creature</p></div3>
<div3><head>vv. 34-36</head>
<p>Queste sono le corporali, le quali in tali creature tenneno lo più basso grado. <emph>Parte ima</emph>, cioè parte bassa.</p>
<p><add resp="ed">35</add> <emph>Nel mezzo</emph>, cioè tra questi due estremi si tiene grado in nobilità le creature composite di intellettuale e di corporale natura.</p>
<p><add resp="ed">36</add> <emph>Tal vime</emph>, cioè tal ligame o costringimento. <emph>Che giammai</emph>. Deesi intendere secondo corso naturale, ma quello che di nulla le produsse in essere ha possanza a suo piacere di nichilarle</p></div3>
<div3><head>vv. 37-39</head>
<p>Secondo la epistola che scrisse <emph>ad Titum</emph> più anni fue tra la creazione delle sustanzie intellettuali alla creazione delle corporali, la quale opinione si solve com'è detto e sì come apparirà.</p>
<p><add resp="ed">38</add> <emph>Secoli</emph>. Secolo si è cento anni, altri lo fa più e altri meno</p></div3>
<div3><head>vv. 40-42</head>
<p>Cioè in la Scrittura santa, <emph>Genesis</emph>, I</p></div3>
<div3><head>vv. 43-45</head>
<p>Cioè che imperfezione sarebbe stata nello universo se li motori fosseno creati e non quelli che si dovessono muovere</p></div3>
<div3><head>vv. 46-48</head>
<p><emph>Or sai tu</emph>, cioè la parte nobile delle creature in la cima cioè in lo più nobile luogo, che è lo cielo empireo.</p>
<p><emph>E quando</emph>, cioè a principio e insieme quando dice: <emph>Sì che spenti</emph>, cioè ora sono assolti tre dubbii che avevi, cioè se tempo precedette alla creazione, secondo se di niente furono le creature, terzo se fue la creazione per successione o subita</p></div3>
<div3><head>vv. 49-51</head>
<p><emph>Nè giugneriesi</emph>. Qui vuole notificare quanto tempo fue dalla creazione al cadere di Lucifero e delli suoi seguaci, e dice che numerando da uno infino a venti non si farìa sì tosto come dopo la creazione Lucifero e li suoi seguaci caddeno, cioè dopo quello istanti in che furono creati. Caddero perchè pecconno e turbonno lo subietto delli elementi mondani, cioè la terra, chè venneno a stare nel centro di quella. Altra opinione è che 'l testo dica:</p></div3>

<div3><head>vv. 52-54</head>
<p><add resp="ed">52</add> <emph>L'altra rimase</emph>, cioè l'altra parte che non turbò la terra. <emph>E cominciò</emph>, cioè a laudare in canto melodioso ringraziando lo Creatore.</p>
<p><add resp="ed">53</add> <emph>Con tanto diletto</emph>, cioè che non fanno violentemente tale adorazione ma con diletto, perchè sono in amore di carità con lo suo Creatore.</p>
<p><add resp="ed">54</add> Qui tocca che non possono peccare, imperquello che elli vedeno Dio per essenzia tanto quanto è possibile a creatura, e a sua natura, e oltra per la grazia a loro super infusa, e cognosceno quello essere sommo bene, e però è impossibile che amor d'altro bene li torcesse l'animo, con ciò sia che tutti i beni creati mancano rispetto al bene del Creatore ed è questo <emph>notum per se</emph>, sì che non ci ha bisogno autoritadi</p></div3>
<div3><head>vv. 55-57</head>
<p>Qui tocca come lo superbire di Lucifero fue principio del cadere delli demonii.</p>
<p><add resp="ed">56</add> <emph>Che tu vedesti</emph>, cioè quella di che è fatta menzione nel XXIV capitolo dello Inferno, che è nel centro del mondo, dove naturalmente tutti li pesi si raunano</p></div3>
<div3><head>vv. 58-60</head>
<p><emph>Quelli che vedi</emph>, cioè questi angeli che tu vedi in queste circolazioni furono modesti, cioè umili e non superbi, come mostra Tommaso <emph>Secunda Secundae</emph>, questione 161, articolo 4, che modestia si è <emph>pars humilitatis</emph>, e sì si ricognosceno essere creature e avere l'essere dalla bontà del Creatore</p></div3>
<div3><head>vv. 61-63</head>
<p>Cioè che per tal merito li sovravenne grazia, onde videno più della essenzia divina che sua natura per sè medesima non aggiunge, onde hanno piena e ferma volontade circa lo suo Creatore</p></div3>
<div3><head>vv. 64-66</head>
<p>Cioè che lo essere disposto a ricevere grazia si gli è merito sì com'è detto di sopra</p></div3>
<div3><head>v. 70</head>
<p>Cioè al mondo tra li filosofanti</p></div3>
<div3><head>v. 72</head>
<p><emph>Che intende</emph>. Chiaro è ditto di sopra</p></div3>
<div3><head>vv. 73-75</head>
<p><emph>Equivocando</emph>. Si è quando uno vocabolo si può intendere più e diverse cose, come questo vocabolo <emph>cane</emph> che si può intendere delli cani che latrano, e puossi intendere del pesce marino nome cane, e puossi intendere d'una stella del cielo nome cane; onde chi formasse uno sillogismo in questo modo: ogni cane abbaia, questa stella si è cane, dunque la stella abbaia, allora questo sillogismo peccherebbe in equivocazione, che 'l mezzo d'esso che è cane, sia diverso essere, ed è solo uno vocabolo. Così in proposito intende: <emph>rammemorare e volere</emph> sono proprii in li uomini, ma in li angeli stanno per modo di equivocazione, sì che la verità si confonde, cioè che per questi vocaboli circa li angioli non può essere a integritade manifestata</p></div3>
<div3><head>vv. 76-78</head>
<p>Cioè questi angioli che tu vedi, da poi che furono confermati in grazia, non torseno viso, cioè sempre hanno guardato al suo Creatore come denno.</p>
<p><add resp="ed">78</add> <emph>Da cui nulla</emph>, cioè dalla faccia di Dio in che si vede tutto e nulla li può essere ascoso</p></div3>
<div3><head>vv. 79-81</head>
<p>Cioè che obietto nuovo non potrebbe pervenire a sua vista, imperquello che, sì come è detto, in Dio si vede tutto, e però non bisogna, cioè che rememorare si è <emph>de praeteritis et non de praesentibus</emph>.</p>
<p><add resp="ed">81</add> <emph>Per concetto</emph>. Qui tocca l'attender lo modo del rammemorare che, sì come dice lo Filosofo in libro <emph>De memoria et reminiscentia</emph>, non è altro che ridurre nella fantasia le specie visibili che la memoria per lo passato hae riposte; onde la memoria alluoga e ripone quelle specie visibili che 'l senso del viso li concepe</p></div3>
<div3><head>vv. 82-84</head>
<p><add resp="ed">82</add> Cioè in terra e nelle scole, dove si tratta di tale materia per quelli mali intelligenti, che riceveno decepzione dalla equivocazione predetta.</p>
<p><add resp="ed">83</add> <emph>Credendo</emph>. Questi fallan meno. <emph>E non credendo</emph>. Questi più fallano che usano malizia</p></div3>
<div3><head>vv. 85-87</head>
<p><add resp="ed">85</add> <emph>Voi non andate</emph>, cioè voi mondani non andate per quello sentiero, che è la via dritta a trovare lo vero delle scienzie.</p>
<p><add resp="ed">86</add> <emph>Tanto vi trasporta</emph>, cioè voi non tenete prova se non quella che è <emph>ad sensum</emph>, e quest'è buona in filosofia naturale, ma non in teologia</p></div3>
<div3><head>vv. 88-90</head>
<p>Cioè ancor dispiace più a Dio quando la Scrittura santa e posposta, ed è atteso ad altre Scritture da quelli ch'essa dovrebbe ammaestrare.</p>
<p><add resp="ed">90</add> <emph>E quando è torta</emph>, cioè quando usano tali pastori di profferire torta la scienzia evangelica, e dritta a sue giurisdizioni, e pure studiano in ampliare suo podere, e solo tendeno a questo fine d'essere signori in temporale</p></div3>
<div3><head>vv. 91-93</head>
<p><emph>Non vi si</emph>, cioè se pensassono la umilità e le persecuzioni e li martirii che ebbeno e sofferseno quelli che seguinno le vestigia di Cristo benedetto, forse ch'elli avrebbono qualche ritenitiva a sua superbia e arroganzia di volere occupare a sè, a tortuoso fine, la temporale monarchia</p></div3>
<div3><head>vv. 94-96</head>
<p><emph>Per apparer</emph>. Acciò che sia opinato santo e savio di lui.</p>
<p><add resp="ed">95</add> <emph>Sue invenzioni</emph>. Facendo scritti e trovando nuovi dubbii. <emph>E quelle son</emph>. E in sì fatta scrittura studiano, e lasciano lo santo Evangelio</p></div3>
<div3><head>vv. 97-99</head>
<p><emph>Un dice</emph>, cioè d'essi inventori.</p>
<p><add resp="ed">97</add> <emph>Che la luna</emph>, cioè corse in istanti nella passione di Cristo sei segni che per suo naturale corso li briga quattordici, e interposesi al sole, e però non venne lo lume giuso, e così apparve lo sole oscurato</p></div3>
<div3><head>vv. 103-105</head>
<p>Cioè innumerabile sì fatte prediche e favole si predicano. <emph>Lapi e Bindi</emph>. Sono nomi fiorentini sì come a Vinegia Marco e Marino, e in Bologna Mucciolo e Nanne</p></div3>
<div3><head>vv. 106-108</head>
<p><add resp="ed">106</add> <emph>Sì che le pecorelle</emph>, cioè lo popolo che vae a tali predicazioni.</p>
<p><add resp="ed">108</add> Cioè e sono sì pecore che non cognoscono lo suo perdere di tempo, nè non le scusa tale ignoranzia, chè l'uomo è tenuto di sapere li articoli della fede e la Scrittura evangelica, nella quale essi si contegnono</p></div3>
<div3><head>vv. 109-111</head>
<p><emph>Non disse Cristo</emph>. Ma disse: <emph>Ite et praedicate Evangelium per totum orbem et ero vobiscum</emph>; Matteo ultimo</p></div3>
<div3><head>vv. 112-114</head>
<p>Cioè quello Evangelio fue tanto predicato dalli apostoli ch'elli acceseno la fede e contrastenno a ferri e a scudi e a lance; <emph>hoc est</emph>: che solo la forza mondana li contrastava ma non con ragione</p></div3>
<div3><head>v. 115</head>
<p><emph>Ora si va</emph>, cioè li predicanti</p></div3>
<div3><head>v. 118</head>
<p><emph>Ma tale uccel</emph>, cioè lo demonio</p></div3>
<div3><head>v. 119</head>
<p><emph>Che se il volgo</emph>, cioè lo popolo. <emph>Non torrebbe</emph>. Perchè non avrebbe fede in lui</p></div3>
<div3><head>v. 120</head>
<p><emph>Di che si confida</emph>. Credendo fare opinione di sè di scienzia e di santità</p></div3>
<div3><head>vv. 121-123</head>
<p><emph>Per cui</emph>, cioè per tale perdonanza è cresciuta in lo mondo tanta stoltizia che purchè promessioni d'essa si faccia, ogni uomo corre là, nè non guardano se colui che la dà, hae giurisdizione di darla, nè s'ello è disposto a riceverla</p></div3>
<div3><head>vv. 124-126</head>
<p><emph>Di questo ingrassa</emph>, cioè molti ghiottoni e asini che per fare schifagione di fatica si fanno eremiti e frati, e vanno insegnando e dando perdonanze togliendo e per uno modo e per un altro a chiunque puonno, sì che togliono moneta e altro ciò che possono e danno moneta senza conio, cioè perdonanze e indulgenzie non veraci</p></div3>
<div3><head>vv. 127-129</head>
<p><emph>Ma perchè</emph>. Qui torna a proposito dopo sua digressione</p></div3>
<div3><head>vv. 130-132</head>
<p>Cioè l'angelica di che si parla, ed è in sì lontano numero che non si puote mai per alcuno sapere, nè eziandio nullo concetto creato è che 'l possa comprendere</p></div3>
<div3><head>vv. 133-135</head>
<p>In Daniello, capitolo VII dove tocca nella sua visione questo punto</p></div3>
<div3><head>vv. 136-138</head>
<p>Cioè Dio, il quale in ciascuno angelo manda splendore ed è da tanti ritenuto quant'elli sono in numero</p></div3>
<div3><head>vv. 139-141</head>
<p>Da diversi diversamente è ritenuto, ed esso permane uno e trino</p></div3>
<div3><head>vv. 142-144</head>
<p><emph>Vedi l'eccelso</emph>, cioè l'altitudine della sua virtude, lo quale illumina tanti e di tanta fatta fae operazioni</p></div3>
<div3><head>v. 145</head>
<p><emph>Uno manendo</emph>. Chiaro appare che in esso non è novitade per le creature che così sta in sè medesimo dopo la creazione come dinanzi.</p></div3></div2>

<div2><head>XXX</head>

<div3 n="Versi">
<lg>
<l>Forse semilia miglia di lontano</l>
<l>Ci ferve l'ora sesta, e questo mondo</l>
<l>China già l'ombra, quasi al letto piano,</l></lg>
<lg>
<l>Quando il mezzo del cielo, a noi profondo.</l>
<l>Comincia a farsi tal, che alcuna stella</l>
<l>Perde il parere infino a questo fondo;</l></lg>
<lg>
<l>E come vien la chiarissima ancella</l>
<l>Del sol più oltre, così il ciel si chiude</l>
<l>Di vista in vista infino alla più bella;</l></lg>
<lg>
<l>Non altrimenti il trionfo, che lude</l>
<l>Sempre dintorno al punto che mi vinse,</l>
<l>Parendo inchiuso da quel ch'egl'inchiude,</l></lg>
<lg>
<l>A poco a poco al mio veder si stinse;</l>
<l>Perchè tornar con gli occhi a Beatrice</l>
<l>Nulla vedere ed amor mi costrinse.</l></lg>
<lg>
<l>Se quanto infino a qui di lei si dice</l>
<l>Fosse conchiuso tutto in una loda,</l>
<l>Poco sarebbe a fornir questa vice.</l></lg>
<lg>
<l>La bellezza ch'io vidi si trasmoda</l>
<l>Non pur di là da noi, ma certo io credo</l>
<l>Che solo il suo fattor tutta la goda.</l></lg>
<lg>
<l>Da questo passo vinto mi concedo,</l>
<l>Più che giammai da punto di suo tema</l>
<l>Soprato fosse comico o tragedo.</l></lg>
<lg>
<l>Chè, come sole in viso che più trema,</l>
<l>Così lo rimembrar del dolce riso</l>
<l>La mente mia da sè medesma scema.</l></lg>
<lg>
<l>Dal primo giorno ch'io vidi il suo viso</l>
<l>In questa vita, insino a questa vista,</l>
<l>Non è il seguire al mio cantar preciso</l></lg>
<lg>
<l>Ma or convien che mio seguir desista</l>
<l>Più dietro a sua bellezza, poetando,</l>
<l>Come all'ultimo suo ciascuno artista.</l></lg>
<lg>
<l>Cotal, qual io la lascio a maggior bando,</l>
<l>Che quel della mia tuba, che deduce</l>
<l>L'ardua sua materia terminando,</l></lg>
<lg>
<l>Con atto e voce di spedito duce</l>
<l>Ricominciò: Noi semo usciti fuore</l>
<l>Del maggior corpo al ciel, ch'è pura luce,</l></lg>
<lg>
<l>Luce intellettual piena d'amore,</l>
<l>Amor di vero ben pien di letizia,</l>
<l>Letizia che trascende ogni dolzore.</l></lg>
<lg>
<l>Qui vederai l'una e l'altra milizia</l>
<l>Di Paradiso, e l'una in quegli aspetti</l>
<l>Che tu vedrai all'ultima giustizia.</l></lg>
<lg>
<l>Come subito lampo che discetti</l>
<l>Gli spiriti visivi, sì che priva</l>
<l>Dall'atto l'occhio di più forti obbietti;</l></lg>
<lg>
<l>Così mi circonfulse luce viva,</l>
<l>E lasciommi fasciato di tal velo</l>
<l>Del suo fulgor, che nulla m'appariva.</l></lg>
<lg>
<l>Sempre l'amor, che queta questo cielo,</l>
<l>Accoglie in sè così fatta salute,</l>
<l>Per far disposto a sua fiamma il candelo.</l></lg>
<lg>
<l>Non fur più tosto dentro a me venute</l>
<l>Queste parole brievi, ch'io compresi</l>
<l>Me sormontar di sopra a mia virtute;</l></lg>
<lg>
<l>E di novella vista mi raccesi</l>
<l>Tale, che nulla luce è tanto mera,</l>
<l>Che gli occhi miei non si fosser difesi</l></lg>
<lg>
<l>E vidi lume in forma di riviera</l>
<l>Fluvido di fulgori, intra duo rive</l>
<l>Dipinte di mirabil primavera.</l></lg>
<lg>
<l>Di tal fiumana uscian faville vive,</l>
<l>E d'ogni parte si mettean ne' fiori</l>
<l>Quasi rubin che oro circonscrive.</l></lg>
<lg>
<l>Poi, come inebbriate dagli odori,</l>
<l>Riprofondavan sè nel miro gurge,</l>
<l>E, s'una entrava, un'altra n'uscia fuori.</l></lg>
<lg>
<l>L'alto disio che mo t'infiamma ed urge</l>
<l>D'aver notizia di ciò che tu vèi,</l>
<l>Tanto mi piace più quanto più turge.</l></lg>
<lg>
<l>Ma di quest'acqua convien che tu bèi,</l>
<l>Prima che tanta sete in te si sazii.</l>
<l>Così mi disse il sol degli occhi miei.</l></lg>
<lg>
<l>Anche soggiunse: Il fiume, e li topazii</l>
<l>Ch'entrano ed escono, e il rider dell'erbe</l>
<l>Son di lor vero ombriferi prefazii;</l></lg>
<lg>
<l>Non che da sè sien queste cose acerbe:</l>
<l>Ma è difetto dalla parte tua,</l>
<l>Che non hai viste ancor tanto superbe.</l></lg>
<lg>
<l>Non è fantin che sì subito rua</l>
<l>Col volto verso il latte, se si svegli</l>
<l>Molto tardato dall'usanza sua,</l></lg>
<lg>
<l>Come fec'io, per far migliori spegli</l>
<l>Ancor degli occhi, chinandomi all'onda</l>
<l>Che si deriva, perchè vi s'immegli.</l></lg>
<lg>
<l>E sì come di lei bevve la gronda</l>
<l>Delle palpebre mie, così mi parve</l>
<l>Di sua lunghezza divenuta tonda.</l></lg>
<lg>
<l>Poi come gente stata sotto larve,</l>
<l>Che pare altro che prima, se si sveste</l>
<l>La sembianza non sua in che disparve,</l></lg>
<lg>
<l>Così mi si cambiaro in maggior feste</l>
<l>Li fiori e le faville, sì ch'io vidi</l>
<l>Ambo le corti del ciel manifeste.</l></lg>
<lg>
<l>O isplendor di Dio, per cu' io vidi</l>
<l>L'alto trionfo del regno verace,</l>
<l>Dammi virtù a dir com'io lo vidi.</l></lg>
<lg>
<l>Lume è lassù, che visibile face</l>
<l>Lo Creatore a quella creatura,</l>
<l>Che solo in lui vedere ha la sua pace</l></lg>
<lg>
<l>E si distende in circular figura</l>
<l>In tanto, che la sua circonferenza</l>
<l>Sarebbe al sol troppo larga cintura.</l></lg>
<lg>
<l>Fassi di raggio tutta sua parvenza</l>
<l>Reflesso al sommo del Mobile primo,</l>
<l>Che prende quindi vivere e potenza.</l></lg>
<lg>
<l>E come clivo in acqua di suo imo,</l>
<l>Si specchia quasi per vedersi adorno,</l>
<l>Quand'è nel verde e ne' fioretti opimo,</l></lg>
<lg>
<l>Sì soprastando al lume intorno intorno</l>
<l>Vidi specchiarsi in più di mille soglie</l>
<l>Quanto di noi lassù fatto ha ritorno.</l></lg>
<lg>
<l>E se l'infimo grado in sè raccoglie</l>
<l>Sì grande lume, quant'è la larghezza</l>
<l>Di questa rosa nell'estreme foglie?</l></lg>
<lg>
<l>La vista mia nell'ampio e nell'altezza</l>
<l>Non si smarriva, ma tutto prendeva</l>
<l>Il quanto e il quale di quella allegrezza.</l></lg>
<lg>
<l>Presso e lontano lì, nè pon nè leva,</l>
<l>Chè dove Dio senza mezzo governa,</l>
<l>La legge natural nulla rilieva.</l></lg>
<lg>
<l>Nel giallo della rosa sempiterna,</l>
<l>Che si dilata, rigrada e redole</l>
<l>Odor di lode al sol che sempre verna.</l></lg>
<lg>
<l>Qual è colui che tace e dicer vuole,</l>
<l>Mi trasse Beatrice, e disse: Mira</l>
<l>Quanto è il convento delle bianche stole!</l></lg>
<lg>
<l>Vedi nostra città quanto ella gira!</l>
<l>Vedi li nostri scanni sì ripieni,</l>
<l>Che poca gente più ci si disira.</l></lg>
<lg>
<l>In quel gran seggio, a che tu gli occhi tieni,</l>
<l>Per la corona che già v'è su posta,</l>
<l>Primachè tu a queste nozze ceni,</l></lg>
<lg>
<l>Sederà l'alma, che fia giù augosta,</l>
<l>Dell'Alto Arrigo, ch'a drizzare Italia</l>
<l>Verrà in prima, che ella sia disposta.</l></lg>
<lg>
<l>La cieca cupidigia, che v'ammalia,</l>
<l>Simili fatti v'ha al fantolino,</l>
<l>Che muor di fame e caccia via la balia;</l></lg>
<lg>
<l>E fia Prefetto nel foro divino</l>
<l>Allora tal, che palese e coverto</l>
<l>Non anderà con lui per un cammino.</l></lg>
<lg>
<l>Ma poco poi sarà da Dio sofferto</l>
<l>Nel santo uficio; ch'el sarà detruso</l>
<l>Là dove Simon mago è per suo merto,</l></lg>
<lg>
<l>E farà quel d'Alagna esser più giuso.</l></lg></div3>
<div3 n="Introduzione">
<p>L'autore nel presente capitolo tocca sei cose. La prima poetando descrive come li ordini delli angeli li disparveno. La seconda tocca nella bellezza di Beatrice. La terza esce dalla nona spera ed entra nel cielo empireo. La quarta <emph>transumptive</emph> parla del Paradiso in comune. La quinta poetando vede lo seggio che aspettava lo imperadore Arrigo che fue conte di Lucinborgo. La sesta tocca come fattura del papa guascon fue che lo detto Arrigo morisse; e così compie suo capitolo. Le quali cose senza altro preambolo appariranno nella esposizione del testo a sufficenzia <emph>Domine concedente</emph></p></div3>
<div3><head>vv. 1-6</head>
<p>Elli è da sapere che la terra volge tutta 24 mila miglia secondo la considerazione delli astrologi e geometri, e lo sole la circuisce tutta in 24 ore, sì come è per sè manifesto, e così ogni ora lo sole circuisce lo ventiquattresimo che è mille miglia. Adunque quando l'ora sesta è, e ci è di lunge sei mila miglia si è segno che semo in lo principio della prima. Sì ch'altro non vuole dire se non quando noi semo in lo principio della prima ora del die e l'ombra china, cioè la notte se ne va, lo emisperio del cielo si fa tale che le stelle tutte perdiamo, cioè diventa tanto chiaro che noi non le possiamo più vedere</p></div3>
<div3><head>vv. 7-9</head>
<p><emph>E come viene</emph>, cioè e come la luce del sole viene più in lo emisperio, ogni stella s'asconde tanto che solo si vede lo sole</p></div3>
<div3><head>vv. 10-12</head>
<p>Cioè così per una luce non cominciò l'autore a perdere a vista le circolazioni delli angeli, di che è fatta menzione nel precedente capitolo.</p>
<p><add resp="ed">12</add> Cioè la divinitade che parea inclusa dalli circoli, ed essa è quello che tutto circoscrive</p></div3>
<div3><head>vv. 13-15</head>
<p>Cioè veduta, la natura angelica tornò a teologia per profferire più alto stile</p></div3>
<div3><head>vv. 16-18</head>
<p>Qui descrive poetando di quanta gloria e laude è degna la teologia; dicendo che sarebbe poco a fornire questa vicenda tutte le lode che si dicono di lei, e mostra la beatitudine che hanno sì lo coro delli angeli come quello delle anime umane in Paradiso</p></div3>
<div3><head>vv. 19-21</head>
<p>Cioè passa sì ogni comprendere creato che solo il Creatore, che la dàe, sì la intende</p></div3>
<div3><head>vv. 22-24</head>
<p><emph>Da questo passo</emph>. Quasi a dire: poichè non si può comprendere, la mia lingua è vinta.</p>
<p><add resp="ed">24</add> <emph>Comico</emph>, poeta che compone comedia. <emph>Tragedo</emph>, cioè compositor di tragedie</p></div3>
<div3><head>vv. 25-27</head>
<p>Cioè sì come lo sole per sua eccellenzia di luce sovravvanza l'occhio tremante o fievile, così pure lo rimembrare di tale beatitudine li sovravvanza sì la mente che quasi la perde</p></div3>
<div3><head>vv. 28-36</head>
<p>Cioè fino a questo punto l'ordire hae avvanzata la materia, ma ora la materia tanto è alta che 'l ditto non li aggiugne, e però prende questo termine di bellezza per l'ultimo grado, lo quale ello possa in detto palesare; e però soggiunge: <emph>cotal qual io la lascio</emph>; - <emph>supple</emph> bella, sì come all'ultimo suo, cioè termine, ciascuno artista, cioè trattatore.</p>
<p><add resp="ed">34</add> Cioè quello che vorrà terminare sua bellezza converrà avere maggior tromba, e così suo ditto serà maggior bando del mio, e però a colui la lascio</p></div3>
<div3><head>vv. 37-42</head>
<p><emph>Del maggior corpo</emph>, cioè della nona spera, che è l'ultimo corpo e maggior di tutti li cieli, e siamo saliti. - <emph>Al ciel ch'è</emph>, cioè al cielo empireo, lo quale è detto empireo, cioè lucido, lo quale è luce intellettuale, piena d'amore e di vero bene e d'allegrezza, la quale passa ogni dolcezza; e nota qui locato per luogo, ciò sono le substanzie beate in questo cielo</p></div3>
<div3><head>vv. 43-45</head>
<p>Cioè lo coro delli angeli beati e quello delle anime umane beate, e però dice: <emph>l'una e l'altra milizia</emph>, e soggiunge: <emph>l'una in quegli aspetti</emph>, cioè l'anime umane quando saranno congiunte colli corpi dopo la resurrezione al dì del giudizio</p></div3>
<div3><head>vv. 46-51</head>
<p>Segue il poema mostrando come grazia da Dio li sovravvenne, che 'l dispose e fortificò a vedere tanta eccellenzia.</p>
<p><add resp="ed">50</add> <emph>E lasciommi fasciato</emph>, cioè di luce</p></div3>
<div3><head>vv. 55-57</head>
<p>Cioè sì come intese quelle parole, adesso si sentì soprammontare a sè medesimo, cioè diventare virtudioso a tal vista</p></div3>
<div3><head>vv. 58-60</head>
<p><emph>E di novella</emph>, cioè che sì come in virtù visiva montò, così fue transunto ad altro lume, e questo fue al cielo cristallino, lo quale si è di quelle acque che sono sovra li cieli. E pare quie che l'autore tegna la opinione di Origenes, sì come apparirà, che disse: <emph>Aquae illae, quae super caelos sunt, sunt spirituales substantiae</emph>; onde in Psalmo: <emph>Aquae, quae super caelos sunt, laudent nomen Domini</emph>; e David: <emph>Benedicant aquae omnes, quae super caelos sunt, Domino</emph>. Ma pure Tommaso tiene che sieno acque corporali, prima parte, questione 68, articolo 2</p></div3>
<div3><head>vv. 61-63</head>
<p><emph>E vidi lume</emph>. Qui parla <emph>transumptive</emph> ponendo uno lume a modo di fiume, e le rive di quello erano fiori, cioè beatitudini, e le anime beate e li angeli del fiume saltavano sulle rive, e dalle rive nel fiume, e così togliendo della luce e della beatitudine adovravano sua festa</p></div3>
<div3><head>v. 68</head>
<p>Nel miro gurge. Tanto è come luogo profondo</p></div3>
<div3><head>vv. 70-72</head>
<p><emph>L'alto disio che mo t'infiamma</emph>, sì disse Beatrice. <emph>Urge</emph>, cioè stimola.</p>
<p><add resp="ed">72</add> <emph>Turge</emph>, cioè spinge</p></div3>
<div3><head>vv. 73-75</head>
<p><emph>Ma di quest'acqua</emph>, acciò che meglio si confermasse a tale intendere.</p>
<p><add resp="ed">75</add> <emph>Il sol degli occhi</emph>, cioè Beatrice</p></div3>
<div3><head>vv. 76-78</head>
<p>Qui tocca come e' fiori e l'acqua e quelle scintille erano <emph>ombriferi prefazii</emph>, cioè substanzie intellettuali, sì com'è detto secondo l'opinione d'Origenes</p></div3>
<div3><head>vv. 79-81</head>
<p>Chiaro appare per la eccellenzia del mondo e dell'essere.</p>
<p><add resp="ed">81</add> <emph>Superbe</emph>, cioè eccellenti a nostro comprendere</p></div3>
<div3><head>vv. 82-87</head>
<p><add resp="ed">82</add> <emph>Non è fantin</emph>, esemplifica, come appare, per mostrare sua voglia pronta per intendere.</p>
<p><add resp="ed">83</add> <emph>Verso il latte</emph>, cioè verso la baila.</p>
<p><add resp="ed">84</add> <emph>Molto tardato</emph>, cioè dal modo e ora del suo lattare.</p>
<p><add resp="ed">85</add> <emph>Spegli</emph>, cioè gli occhi.</p>
<p><add resp="ed">86</add> <emph>All'onda</emph>, cioè sulla predetta fiumana.</p>
<p><add resp="ed">87</add> <emph>Che si deriva</emph>, cioè sta in tal sito acciò che migliorino in beatitudine. <emph>Immegli</emph>, si è verbo informativo, e tanto è a dire come migliorare</p></div3>
<div3><head>vv. 88-90</head>
<p><emph>E sì come</emph>, cioè sì come lo intelletto suo, e visione, fue esaltato, adesso vide quella fiumana fatta rotonda, la quale rotonditate hae per allegoria a significare perfezione, perocchè la forma tonda è di maggiore capacitade, sì come si vede in li corpi ritondi, in li movimenti circolari, e in luoghi ritondi</p></div3>
<div3><head>vv. 91-93</head>
<p>Qui <emph>expresse</emph> palesa essere quelle substanzie intellettuali sì com'è detto secondo la opinione di Origenes. <add resp="ed">91</add> <emph>Larve</emph>. Si è una generazione di vestimenta, la quale cuoprerà o vestito in tale modo che non si dicerne che animale ello sia, che non ha nè collarino, nè maniche, nè altre parti conforme alle membra del vestito</p></div3>
<div3><head>vv. 94-96</head>
<p><add resp="ed">94</add> <emph>Così</emph>, cioè le dette substanzie intellettuali.</p>
<p><add resp="ed">96</add> <emph>Ambe le corti</emph>, cioè la angelica natura e le anime umane che lì erano beate</p></div3>
<div3><head>vv. 97-99</head>
<p>Qui fa invocazione alla divinità, che li presti grazia, ch'elli possa dire sua visione.</p>
<p><add resp="ed">98</add> <emph>Trionfo</emph>, cioè allegrezza magnifica. - <emph>Del regno</emph>, cioè del Paradiso</p></div3>
<div3><head>vv. 100-102</head>
<p><emph>Lume è lassù</emph>. Questo si è lo dono di che scrisse santo Ambrosio in libro <emph>De Spiritu Sancto</emph> - <emph>Civitas Dei illa Hierusalem celestis non meatu alicuius fluvii terrestris abluitur, sed ex vitae fonte procedens qui est Spiritus Sanctus</emph>, etc. <emph>Che visibile</emph>, cioè che dispone sie la creatura beata, che vede lo Creatore tanto quanto a lui piace d'essere per essa veduto, imperquello che solo tale visione proceda da grazia e non da natura, che ello non è alcuna creatura tanto per sua natura eccellente, che potesse vedere lo Creatore; onde quando la creatura lo vede, conviene essere illuminata da quella luce, che procede da quella dritta fontana, graziosamente a lui largita, e soggiunge: <emph>Che solo in lui</emph>, etc. cioè solo in lui si contenta ed è beata</p></div3>
<div3><head>vv. 103-105</head>
<p>Segue suo poema e altro non vuol dire <emph>circolar figura</emph> che per lo più perfetto modo possano intendere.</p>
<p><add resp="ed">104</add> Descrive la quantità di quello lume, e dice che minor non è la circonferenzia del corpo del sole, per la quale quantitade l'autor vuol fare la comparazione della fulgida luce in questo modo. Se questo nostro sole illumina questo nostro mondo, essendo in una certa quantitade di grandezza e di lume in uno certo termine, quanta vuole essere la fulgidezza di quello di Paradiso se è minore in quantitade ed hae ad illuminare maggior fatto che non è questo mondo! Certo è da rispondere: per infinito eccesso</p></div3>
<div3><head>vv. 106-108</head>
<p>Qui mostra l'autore come lo primo mobile, cioè la nona spera, riceve da quello divino lume quella virtude, che è principio di movimento e di vita in questi inferiori, e così adovra la sua vertude come istrumento di quello Creatore, che volse acciò che sua possanza e benivolenzia apparisse, fare distinzione in le creature, chè alcune hanno suo essere <emph>immediate</emph> da Dio senza alcuno istrumento, come è anima umana, e alcune hanno suo essere da Dio, ma hae voluto che tale essere abbiano mediante li cieli, li quali riceveno quella vertude da lui benigno <emph>immediate</emph>, sì com'è detto</p></div3>
<div3><head>vv. 109-111</head>
<p>Qui esemplifica sì come quelle substanzie intellettuali attorno attorno in giro si specchiavano in quella lume ritonda che li distinse in circolar figura e da quella riceveano fulgidezza e beatitudine, sì che la figura di tale esercizio era come una scodella, la quale avesse nel mezzo dentro questo circoletto di luce, e poi per la concavitade dentro infino all'orlo fosse pieno di seggi d'anime beate: e dice <emph>clivo</emph>; clivo <emph>proprie</emph> si è uno monticello piccolo. Cioè si specchia in l'acqua della valle, che gli è presso. - <emph>Imo</emph>. <emph>Proprie</emph> si è luogo basso.</p>
<p><add resp="ed">110</add> <emph>Quasi</emph>, cioè in essa acqua si vede s'ello è adorno d'albori e di fronde e di verdura.</p>
<p><add resp="ed">111</add> <emph>Opimo</emph>, cioè grasso o superabbondante e così come si vede in l'acqua tutta la qualità del monte, così quelle anime specchiandosi in quella luce ch'era in esse nella parte ima, traevano visione di sua beatitudine, la quale gli accresceva gloria</p></div3>
<div3><head>vv. 112-117</head>
<p><add resp="ed">113</add> <emph>In più di mille</emph>, cioè che dall'imo di quella scodella, che elli appella rosa, infino all'orlo erano più di mille foglie, cioè ch'elli erano più di mille gradi.</p>
<p><add resp="ed">114</add> Queste che empiano queste mille foglie erano anime umane, e però dice <emph>Quanto di noi</emph>, etc.</p>
<p><add resp="ed">115</add> Cioè quello che è presso al circoletto della luce quanto dee essere nella estremità suso l'orlo? Moltissima</p></div3>
<div3><head>vv. 118-123</head>
<p><emph>La vista mia</emph>. Qui dice come tutta vedea quella rosa, ma la qualitade e la quantitade d'essa non bene potea comprendere, e la ragione si è che lìe non è alto nè basso, nè presso, nè lontano perch'ello potesse comprendere l'essere della rosa, imperquello che là dove Dio adovra <emph>immediate</emph> e senza alcuno istrumento, non se gli può assegnare queste differenzie, che sono leggi naturali, sì come noi diciamo in le naturali considerazioni; quella cosa che più s'avvicina al centro del mondo è più materiale, e quella che più se li dilunga, si è più formale</p></div3>
<div3><head>vv. 124-126</head>
<p><emph>Nel giallo</emph>. E così simile non si può dire del giallo della detta rosa, cioè del fiore di mezzo, lo qual fiore redòle di quell'odore sempiterno, che è degno di lode a quello Signore che lo sempiterna e salva</p></div3>
<div3><head>vv. 127-129</head>
<p>Segue il poema mostrando suo desiderio come appare.</p>
<p><add resp="ed">129</add> <emph>Quanto è il convento</emph>, cioè vedi lo collegio delle beate genti</p></div3>
<div3><head>vv. 130-132</head>
<p><add resp="ed">130</add> <emph>Vedi nostra</emph>, chiaro appare del Paradiso e del Ierusalem celeste.</p>
<p><add resp="ed">131</add> <emph>Vedi li nostri</emph>. Qui tocca l'autore come è la predestinazione di Dio circa la natura umana, ed è determinata in uno certo numero, e però compiuto quello numero che tanti ne sia salvi quanti n'ha predestinati, di ragione dee lo mondo avere fine. Or questo numero secondo alcuni è tanto quanti angeli caddono, e poi altrettanti quanti sono questi che suppliscono quello manco e quanti sono li angioli buoni; sì che in cielo sono due ordini, uno tutto d'anime umane, l'altro d'angeli e di anime, li quali ordini in numero siano eguali. Pur Tommaso, recitando le predette posizioni, dice nella prima parte, questione 22, articolo 7, <emph>scilicet melius dicitur quod soli Deo cognitus est numerus electorum in superna felicitade locandus</emph>. Onde si può concludere che predestinazione sia, sì come appare in tutta la preditta questione 23 per suoi articoli, ma lo numero è incognito a tutte le creature, e solo a Dio è cognito e aperto. E così come alle creature è ascoso e celato lo numero delli predestinati, così segue che 'l tempo similemente sia incognito, onde in Matteo, XXIV, si legge: <emph>De die illa et hora nemo scit neque angeli caelorum, nisi solus pater</emph>, etc. e li Atti delli apostoli, capitolo I: <emph>Non est vestrum nosce tempora vel momenta quae pater posuit in sua potestate</emph>; e questa sì è cagione formale. La formale cagione di tale secreto si è a rendere li uomini solliciti e sempre attenti al servigio di Dio, imperquello che s'elli sapesse lo dì della sua morte, ciascuno si indugerebbe sempre all'ultimo a bene disporsi, e però sopra tale secreto si è scritto per precetto in Matteo, XXIV: <emph>Vigilate quia nescitis qua hora Dominus vester venturus sit</emph>, etc. E così in proposito avemo che le sedie de' predestinati sono determinate, ma ènne ignoto lo numero, e però l'autore non determina nominatamente lo manco, ma dice: <emph>Che poca gente più ci si disira</emph></p></div3>
<div3><head>vv. 133-138</head>
<p>Qui poetando predestina Enrico di Lucinborgo conte, che poi fue imperadore di Roma, a quella beatitudine eterna, di che si tratta nel presente capitolo. E poteo muovere l'autore a prescire di tale luogo essere possessore lo detto Enrico lo parer suo ch'avea per vertudioso uomo lo ditto imperadore; e potealo muovere premio alcuno ch'ello aspettava dal detto Enrico per rimuneramento della detta poetria. Or qual fosse la cagione delle predette e qual abbia più del vero e di ragione di leggiero si può giudicare chi ammanta l'autore del pallio de' poeti, alli quali è concessa diversa materia per supplere e compiere suoi dittati e stile.</p>
<p><add resp="ed">133</add> <emph>A che tu gl'occhi</emph>, cioè a che tu guardi.</p>
<p><add resp="ed">134</add> <emph>Per la corona</emph>, quasi a dimostrare che 'l sedente sarà incoronato.</p>
<p><add resp="ed">135</add> <emph>Primachè tu</emph>, cioè innanzi che tu Dante muoi, Enrico verrà a questa gloria.</p>
<p><add resp="ed">136</add> <emph>Augosta</emph>, cioè accrescitrice o imperiale.</p>
<p><add resp="ed">137</add> <emph>Che a drizzar</emph>, cioè ad ordinar le rettorie Italiche e torle di mano a tanti che sì ingiustamente le teneano. Onde drizzar Italia altro non intende se non che lo imperio sia sovra le sue regioni.</p>
<p><add resp="ed">138</add> <emph>Prima che</emph>, cioè innanzi che 'l detto muora che l'anima sua disposta sia a tale ufficio per la morte</p></div3>
<div3><head>vv. 139-141</head>
<p><emph>La cieca</emph>. Qui tocca la cagione delli contrarii che si opporranno al detto Enrico, e dice che è quella cieca cupidigia che accieca li mondani, che sempre eleggeno lo peggio, onde tutti si fan simile a quello fanciullo che è sì perverso che caccia via la baila e muore di fame, e così quelli mondani che sono oggi contrarii dello imperio, hanno bisogno d'essere retti, e per sua mala disposizione lo cacciano via</p></div3>
<div3><head>vv. 142-144</head>
<p>Detto in universale quali sono li ripudiatori di Enrico, qui palesa in singolarità essere lo sommo pastore, lo quale mosso dalla predetta cagione di cupidigia, non anderà per uno cammino con lo detto Enrico, e però in coverto e in palese adovrerà sua distruzione. Fue questo papa Clemente guascone</p></div3>
<div3><head>vv. 145-147</head>
<p><emph>Ma poco</emph>, cioè Dio sosterrà poco tempo tale disordine che sì malefica persona sia in tanto officio, onde morirà e serà portato in quello luogo infernale, dov'è Simon mago e quel d'Alagna, del quale è fatta menzione nel XIX capitolo dello Inferno</p></div3>
<div3><head>v. 148</head>
<p><emph>Più</emph>. Sì come nel precedente capitolo è detto che l'uno affonda l'altro, e caccialo più verso il centro. E qui compie suo capitolo.</p></div3></div2>

<div2><head>XXXI</head>

<div3 n="Versi">
<lg>
<l>In forma dunque di candida rosa</l>
<l>Mi si mostrava la milizia santa,</l>
<l>Che nel suo sangue Cristo fece sposa;</l></lg>
<lg>
<l>Ma l'altra, che volando vede e canta</l>
<l>La gloria di colui che la innamora,</l>
<l>E la bontà che la fece cotanta,</l></lg>
<lg>
<l>Sì come schiera d'api, che s'infiora</l>
<l>Una fiata, ed una si ritorna</l>
<l>Là dove suo lavoro s'insapora,</l></lg>
<lg>
<l>Nel gran fior discendeva, che s'adorna</l>
<l>Di tante foglie, e quindi risaliva</l>
<l>Là dove il suo amor sempre soggiorna</l></lg>
<lg>
<l>Le facce tutte avean di fiamma viva,</l>
<l>E l'ale d'oro, e l'altro tanto bianco,</l>
<l>Che nulla neve a quel termine arriva.</l></lg>
<lg>
<l>Quando scendean nel fior, di banco in banco</l>
<l>Porgean della pace e dell'ardore,</l>
<l>Ch'egli acquistavan ventilando il fianco.</l></lg>
<lg>
<l>Nè lo interporsi tra il disopra e il fiore</l>
<l>Di tanta plenitudine volante</l>
<l>Impediva la vista e lo splendore;</l></lg>
<lg>
<l>Chè la luce divina è penetrante</l>
<l>Per l'universo; secondo ch'è degno,</l>
<l>Sì, che nulla le puote essere ostante.</l></lg>
<lg>
<l>Questo sicuro e gaudioso regno,</l>
<l>Frequente in gente antica ed in novella,</l>
<l>Viso ed amore avea tutto ad un segno.</l></lg>
<lg>
<l>O trina luce, che in unica stella</l>
<l>Scintillando a lor vista sì gli appaga,</l>
<l>Guarda quaggiuso alla nostra procella.</l></lg>
<lg>
<l>Se i Barbari, venendo da tal plaga,</l>
<l>Che ciascun giorno d'Elice si cuopra,</l>
<l>Rotante col suo figlio ond'ell'è vaga,</l></lg>
<lg>
<l>Veggendo Roma e l'ardua su' opra</l>
<l>Stupefacensi, quando Laterano</l>
<l>Alle cose mortali andò di sopra;</l></lg>
<lg>
<l>Io, che al divino dall'umano,</l>
<l>All'eterno dal tempo era venuto,</l>
<l>E di Fiorenza in popol giusto e sano,</l></lg>
<lg>
<l>Di che stupor doveva esser compiuto!</l>
<l>Certo tra esso e il gaudio mi facea</l>
<l>Libito non udire, e starmi muto.</l></lg>
<lg>
<l>E quasi peregrin, che si ricrea</l>
<l>Nel tempio, del suo voto riguardando,</l>
<l>E spera già ridir com'ello stea,</l></lg>
<lg>
<l>Sì per la viva luce passeggiando,</l>
<l>Menava io gli occhi per li gradi,</l>
<l>Mo su, mo giù, e mo ricirculando.</l></lg>
<lg>
<l>Vedea visi a carità suadi,</l>
<l>D'altrui lume fregiato e del suo riso,</l>
<l>Ed atti ornati di tutte onestadi.</l></lg>
<lg>
<l>La forma general di paradiso</l>
<l>Già tutta il mio sguardo avea compresa,</l>
<l>In nulla parte ancor fermato fiso;</l></lg>
<lg>
<l>E volgeami con voglia riaccesa</l>
<l>Per dimandar la mia Donna di cose,</l>
<l>Di che la mente mia era sospesa.</l></lg>
<lg>
<l>Uno intendea, ed altro mi rispose;</l>
<l>Credea veder Beatrice, e vidi un Sene</l>
<l>Vestito con le genti gloriose.</l></lg>
<lg>
<l>Diffuso era per gli occhi e per le gene</l>
<l>Di benigna letizia, in atto pio</l>
<l>Quale a tenero padre si conviene.</l></lg>
<lg>
<l>Ed, ella ov'è? di subito diss'io.</l>
<l>Ond'egli: A terminar lo tuo disiro</l>
<l>Mosse Beatrice me del luogo mio;</l></lg>
<lg>
<l>E se riguardi su nel terzo giro</l>
<l>Del sommo grado, tu la rivedrai</l>
<l>Nel trono che i suoi merti le sortiro</l></lg>
<lg>
<l>Senza risponder gli occhi su levai,</l>
<l>E vidi lei che si facea corona,</l>
<l>Riflettendo da sè gli eterni rai.</l></lg>
<lg>
<l>Da quella region, che più su tuona,</l>
<l>Occhio mortale alcun tanto non dista,</l>
<l>Qualunque in mare più giù s'abbandona,</l></lg>
<lg>
<l>Quanto lì da Beatrice la mia vista;</l>
<l>Ma nulla mi facea, chè sua effige</l>
<l>Non discendeva a me per mezzo mista.</l></lg>
<lg>
<l>O Donna, in cui la mia speranza vige,</l>
<l>E che soffristi per la mia salute</l>
<l>In inferno lasciar le tue vestige;</l></lg>
<lg>
<l>Di tante cose, quante io ho vedute,</l>
<l>Dal tuo podere e dalla tua bontate</l>
<l>Riconosco la grazia e la virtute.</l></lg>
<lg>
<l>Tu m'hai di servo tratto a libertate</l>
<l>Per tutte quelle vie, per tutt'i modi</l>
<l>Che di ciò fare avei la potestate.</l></lg>
<lg>
<l>La tua magnificenza in me custodi</l>
<l>Sì, che l'anima mia che fatta hai sana,</l>
<l>Piacente a te dal corpo si disnodi.</l></lg>
<lg>
<l>Così orai; e quella sì lontana,</l>
<l>Come parea, sorrise, e riguardommi;</l>
<l>Poi si tornò all'eterna fontana.</l></lg>
<lg>
<l>E il santo Sene: Acciocchè tu assommi</l>
<l>Perfettamente, disse, il tuo cammino,</l>
<l>A che prego ed amor santo mandommi,</l></lg>
<lg>
<l>Vola con gli occhi per questo giardino;</l>
<l>Chè veder lui t'acconcerà lo sguardo</l>
<l>Più al montar per lo raggio divino.</l></lg>
<lg>
<l>E la regina del cielo, ond'i' ardo</l>
<l>Tutto d'amor, ne farà ogni grazia,</l>
<l>Perocch'io sono il suo fedel Bernardo.</l></lg>
<lg>
<l>Quale è colui, che forse di Croazia</l>
<l>Viene a veder la Veronica nostra,</l>
<l>Che per l'antica fame non si sazia,</l></lg>
<lg>
<l>Ma dice nel pensier, fin che si mostri:</l>
<l>Signor mio Gesù Cristo, Dio verace,</l>
<l>Or fu sì fatta la sembianza vostra?</l></lg>
<lg>
<l>Tale era io mirando la vivace</l>
<l>Carità di colui, che in questo mondo,</l>
<l>Contemplando, gustò di quella pace.</l></lg>
<lg>
<l>Figliuol di grazia, questo esser giocondo,</l>
<l>Cominciò egli, non ti sarà noto</l>
<l>Tenendo gli occhi pur quaggiuso al fondo:</l></lg>
<lg>
<l>Ma guarda i cerchi fino al più remoto,</l>
<l>Tanto che veggi seder la Regina,</l>
<l>Cui questo regno è suddito e devoto.</l></lg>
<lg>
<l>Io levai gli occhi; e come da mattina</l>
<l>La parte oriental dell'orizzonte</l>
<l>Soverchia quella, dove il sol declina,</l></lg>
<lg>
<l>Così, quasi di valle andando a monte,</l>
<l>Con gli occhi vidi parte nello stremo</l>
<l>Vincer di lume tutta l'altra fronte.</l></lg>
<lg>
<l>E come quivi, ove s'aspetta il temo,</l>
<l>Che mal guidò Fetonte, più s'infiamma,</l>
<l>E quinci e quindi il lume si fa scemo;</l></lg>
<lg>
<l>Così quella pacifica oriafiamma</l>
<l>Nel mezzo s'avvivava, e d'ogni parte</l>
<l>Per egual modo allentava la fiamma.</l></lg>
<lg>
<l>Ed a quel mezzo con le penne sparte</l>
<l>Vidi più di mille Angeli festanti,</l>
<l>Ciascun distinto e di fulgore e d'arte.</l></lg>
<lg>
<l>Vidi quivi a' lor giuochi ed a' lor canti</l>
<l>Ridere una bellezza, che letizia</l>
<l>Era negli occhi a tutti gli altri santi.</l></lg>
<lg>
<l>E s'io avessi in dir tanta divizia,</l>
<l>Quanta ad immaginar, non ardirei</l>
<l>Lo minimo tentar di sua delizia.</l></lg>
<lg>
<l>Bernardo, come vide gli occhi miei</l>
<l>Nel caldo suo calor fissi ed attenti,</l>
<l>Gli suoi con tanto affetto volse a lei,</l></lg>
<lg>
<l>Che i miei di rimirar si fêr più ardenti.</l></lg></div3>
<div3 n="Introduzione">
<p>Nel presente capitolo l'autore tocca sei cose. La prima recita come lo Paradiso se li mostra in forma di rosa candida o bianca, nella quale pone essere la essenzia di tale rosa anime beate umane, e mette discender in lo fiore di quella rosa angeli, sì come apparirà. La seconda cosa fa invocazione alla divina misericordia, la quale soccorra lo disordine di tale iattura mondana. La terza cosa per comparazione d'alcune novitadi manifesta la sua ammirazione circa la sua visione. La quarta introduce santo Bernardo, imperquello che fu nella prima vita molto divoto di nostra Donna. La quinta colloca Beatrice nelli seggi delli altri santi nella rosa. La sesta ed ultima descrive come vide nostra Donna, la quale da gaudii angelici era molto gloriata.</p>
<p>Alla prima cosa si è da sapere che l'autore, tutto che suo stile sia poetico, e così abbia intitolata sua opera, ello tiene in suo parlare ordine filosofico, lo quale si è a cominciare dalle cose più note, e per quelle esemplificare, sì come lo Filosofo in primo <emph>Ethicorum</emph>: - <emph>Cognitio nostra incipit a notioribus nobis</emph> etc. Fatto tale principio sì lo denota in universale; onde lo Filosofo nel predetto libro dice che nostro cognoscere è prima in universale, poi discende in particolare e pone esemplo: in prima vedemo in confuso la cosa come una figura dipinta, poi discendiamo in particolarità e vedemo la rigatura delle membra e le pieghe delle veste. E così l'autore in proposito puose, come appare in lo precedente capitolo, la milizia celeste in forma d'uno fiume, la quale figurazione è a tutti notevile; poscia cambia in figura rotonda della quale nel presente capitolo parla in universale, e nel seguente capitolo tratterà di tale forma in singolare nomando e denotando ogni lineazione e singolaritade; e così secondo ordine filosofico avrà mostrata la figura del Paradiso poetando secondo sua visione. Ed acciò che meglio s'intenda tale mutazione di figura di lunga in rotonda, si è da sapere che l'autore pose lo preditto fiume essere una luce in figura lunga, la quale era terminata da due rive piene di fiori, sì come in questo esemplo: Sia linea <emph>A B</emph> lo estremo della riva de' fiori dall'una delle parti di fuori, e la linea <emph>C D</emph> sia lo estremo della riva da quella medesima parte dentro, che termini colla luce; e la linea <emph>E F</emph> sia l'altro estremo della riva dal lato dentro dall'altra parte, che termina colla luce; e la linea <emph>G H</emph> sia lo estremo di fuora dalla riva della opposita parte di <emph>A B</emph>. Manifesto è che lo spazio tra <emph>A B</emph> e lo spazio tra la linea <emph>C D</emph> si è l'una riva, e lo spazio che è da <emph>E F</emph> a linea <emph>G H</emph> si è l'altra riva, e così lo spazio che è da <emph>C D</emph> a linea <emph>E F</emph> si è lo lume, sì come appare nella presente figura. Or immagina l'autore congiungersi linea <emph>A B</emph> con linea <emph>G H</emph> in circolare figura, e linea <emph>C D</emph> con linea <emph>E F</emph> similemente in circolare figura, e così serà uno spazio rotondo, terminato da linea <emph>C D</emph> a linea <emph>E F</emph>, lo quale serà lo lume che in prima era lungo, e questo ello appella lo fiore della rosa, e così serà un altro spazio in figura rotonda terminato dentro dal predetto spazio rotondo e di fuori da linee circolari <emph>A B</emph>, <emph>G H</emph> lo quale spazio illo divide poscia per gradi e banchi o foglie, nelle quali poi colloca le anime beate sì come apparirà nel seguente capitolo. Nel quale fiore della rosa ello pone descendere moltitudine d'angeli della divinitade e poi trascendere, e in questi transiti communicare con l'anime della rosa la sua beatitudine, e così descrive tale allegrezza, la quale descrizione assai è sufficiente a trattare ad esemplificatore ovvero poeta, tutto che Paradiso in altro non sia che in vedere la faccia di Dio, onde lo Psalmista: <emph>Laetificabis me in gaudio vultus tui</emph> etc.</p>
<p>Alla seconda cosa si è da sapere che veduto l'autore nella benedetta cittade di Ierusalem celeste tanto gaudio, tanto amore, tanta pace, e ricordatosi del disordine, della tempesta della inondazione del mondo, commosso da pietade fece invocazione alla misericordia di Dio, che soccorresse a tanto difetto; la quale invocazione indica buona disposizione essere quella dello autore circa la perfezione mondana.</p>
<p>Alla terza si è da sapere che <emph>diversi diversa sentiunt</emph>, onde sì come sono diverse le regioni del mondo, così li costumi e li lavorieri mondani sono diversi, e questo appare <emph>ad sensum</emph> che una cittade in loquela, in abito e in edificazione ha grande differenzia da un'altra, la qual differenzia in comune non si può ridurre ad altro che al cielo; imperquello che in la comunitade non si può conservare arbitrio d'uno solo, anzi vuole ciascuno usare lo suo, e li discreti sono meno che li uomini comunali, onde per la fragilitade, che avemo in noi, la inclinazione del corpo vince. E così si può ridurre in quelle cagioni tale effetto che hanno a muovere lo corpo, le quali diversitadi fanno molto meravigliare li viandanti, e specialmente quando sono in diverse contrade e lontane, e così l'autore avea grande cagione d'ammirarsi di sua visione imperquello che era stato nel mondo dov'è cotanto stimolo, cotanto odio e cotanto peccato; e mo si trova nel Paradiso, dov'è cotanta pace e cotanta gloria, e cotanta vertude e in particolare era cittadino di Fiorenza, terra suddita tutta a Marte, e di là venia. Per la quale diversitade non solo ammirando si perdea, ma eziandio stupore e smarrimento erano a sua compagnia degni compagni, ma per grazia dello luogo temperava, veggendo lo locato, sua passione.</p>
<p>Alla quarta cosa toccata nel presente capitolo si è da sapere che l'autore introduce santo Bernardo a sua custodia, il quale lo introduce poi a vedere nostra Donna, come apparirà, e ciò fae per due ragioni: la prima si è perchè santo Bernardo fue molto devoto in contemplazione di nostra Donna e perchè questa parte tocca di contemplazione di nostra Donna e visione d'essa, fue ragionevile ch'esso santo Bernardo fosse lo introduttore; l'altra ragione si è che la fine a che propose l'autore di consumare sua vita fue ad essere delli seguaci, e in vestigia e in vita, del predetto santo; per la quale osservazione ello fosse, all'altro mondo, per santo Bernardo introdotto a quella beatitudine eterna che è lo Paradiso, e puossi provare per tal modo. L'autore mette nell'Inferno e Purgatorio fino a certa parte essere suo duce Virgilio, lo quale hae a significare solo tutte le scienzie che per intelletto umano si possano sapere, imperquello che 'l vero e 'l dritto fino a quella parte per ragione umana si può procedere e cognoscere, da quella parte innanzi mette Beatrice essere suo duce, la quale hae a significare la scienzia di teologia, sì come più volte è stato detto, per la quale ad intelletto ello seppe di quello la verità che possiamo sapere per scienzia divine cose. Or fa bisogno che non solo noi abbiamo la scienzia delle virtudi, ma è bisogno che noi le adovriamo; per la quale operazione noi conseguiamo poi quella visione, che è beatitudine eterna; e così fe' bisogno all'autore che non solo elli avesse Beatrice per duce, che è la scienzia ad intelletto, ma fèlli bisogno Bernardo per duca acciò che avesse l'adovrazione della scienzia, e però se in essa fu scienzia naturale e teologia, in esso conviene essere religione secondo quello ordine di santo Bernardo, ch'ello si elesse per suo duce, e così si conclude che 'l proposito dello autore fue di consumare sua vita in tale ordine.</p>
<p>Alla quinta cosa si è da sapere che l'autore pone Beatrice tra l'altre alme sante per adornare sua poetria, avvegnachè l'allegoria d'essa sia da intendere la teologia sì come più volte è detto, e perchè teologia è scienzia più contemplativa, pone Beatrice essere in simile grado o scanno di Rachel mogliere che fue di Iacob, la quale figura in la santa Scrittura la vita contemplativa.</p>
<p>Alla sesta si è da sapere che l'autore pone esso vedere nostra Donna per induzione di santo Bernardo, alla quale faceva festa l'angelica congregazione, e introduce tale visione prima per essere meglio disposto alla visione di quella essenzia che è l'ultima e perfetta beatitudine, sì come apparirà; e qui termina suo capitolo</p></div3>
<div3><head>vv. 1-3</head>
<p>Veduto l'autore la gloria celeste di figura lunga fatta rotonda, assimiglia tale ritonditade a rosa bianca, nelle cui foglie stanno i beati, e nel mezzo discende moltitudine d'angeli, li quali da quel mezzo alla divinità e dalla divinitade a quel mezzo ascendeno e descendeno, del quale esercizio li predetti beati acquistano beatitudine.</p>
<p><add resp="ed">2</add> <emph>La milizia santa</emph>, cioè la Chiesa trionfante.</p>
<p><add resp="ed">3</add> Cioè che Cristo fece sposa nel suo sangue, per lo quale ella è beata congregazione</p></div3>
<div3><head>vv. 4-6</head>
<p><emph>Ma l'altra</emph>, cioè la congregazione angelica contempla e cognosce e lauda la gloria di Dio</p></div3>
<div3><head>vv. 7-9</head>
<p><add resp="ed">7</add> <emph>Sì come</emph>. Qui esemplifica lo predetto esercizio angelico. <emph>S'infiora</emph>, cioè si pasce di fiori o in forma di fiori.</p>
<p><add resp="ed">9</add> <emph>Là dove</emph>, cioè al coviglio dove fae suo frutto mele e cera. <emph>S'insapora</emph>, che prende tal frutto sapore per lo decorso di sua generazione</p></div3>
<div3><head>vv. 10-12</head>
<p><add resp="ed">10</add> <emph>Nel gran</emph>, cioè nella predetta rosa.</p>
<p><add resp="ed">11</add> <emph>Di tante foglie</emph>, cioè d'anime beate. <emph>E quindi risaliva</emph>. Là dov'è il suo fine alla divinità che li tiene in gloria.</p>
<p><add resp="ed">12</add> <emph>Sempre soggiorna</emph>, cioè in sè medesimo</p></div3>
<div3><head>vv. 13-15</head>
<p>Dice di fiamma a dimostrare l'amore di caritade che è in essi angioli.</p>
<p><add resp="ed">14</add> <emph>E l'ale d'oro</emph>, a dimostrare lo glorioso esercizio in che volando sono. <emph>E l'altro tanto bianco</emph>, a significare la sua natura monda e netta e libera da ogni macula</p></div3>
<div3><head>vv. 16-18</head>
<p><add resp="ed">16</add> <emph>Quando scendean</emph>, cioè di grado in grado communicavano sua beatitudine con quelle alme beate che lì sono situate.</p>
<p><add resp="ed">17</add> <emph>Ch'egli acquistavan</emph>, dalla divinità.</p>
<p><add resp="ed">18</add> <emph>Ventilando</emph>, cioè in tale esercizio permanendo</p></div3>
<div3><head>vv. 19-24</head>
<p><emph>Nè lo interporsi</emph>. Qui tocca come a tale virtù di gloria interposizione non impaccia, sì come fae l'uno corpo l'altro delli elementati; elementati dico perchè li cieli non impaccia l'uno ad altro la vertude, che con tutto che Marte sia caldo e secco, elli non imbriga la influenzia di Saturno che è calda e umida tutto che tra la terra e Saturno sia Marte; sì ch'altro non vuole mostrare l'autore se non che tal gloria fa sua operazione virtualmente differente a questi elementati, a che conviene essere toccato <emph>localiter</emph>, e però soggiunge <emph>Che la luce divina è penetrante</emph>, etc.</p>
<p><add resp="ed">24</add> <emph>Ostante</emph>, cioè ad impaccio</p></div3>
<div3><head>vv. 25-30</head>
<p><emph>Questo sicuro e gaudioso</emph>, cioè queste anime beate sono e del nuovo e del vecchio testamento, e tutto suo viso suo amore hanno in Dio, il quale si è uno in essenzia e trino in persone.</p>
<p><add resp="ed">30</add> Cioè: o divina misericordia, soccorri alla nostra procella, cioè alla nostra inondazione, la quale porta pericolo di sommersione; quasi a dire: soccorri alli mondani che sono sì sommersi dal peccato che sono in dubbio di perdersi</p></div3>
<div3><head>vv. 31-33</head>
<p>Qui esemplificando descrive sua ammirazione; al quale esemplo si è da sapere che <emph>fabulose</emph> Ovidio pone che lo Sole s'accorse che Marte fornicava con Venus in l'isola di Cicilia, ond'ello andò a Vulcano, e palesogliolo perch'era sullo suo territorio; lo quale Vulcano a grandi ingegni li prese essendo quelli in letto, e convocò gli altri Dei, e mostrolli tale fornificazione; per la qual cosa molto s'indignò Venus con lo Sole perchè l'avea palesato e accusatoli, e fece che lo Sole innamorò di Leucone figliuola di Orcano in tal modo che 'l Sole lasciò tutta le altre amasie, e attendea pure alla ditta Leucone. Una Elice, ch'era amasia del Sole, veggendosi così abbandonata per Leucone, ricusò d'andare a lui, e andò ad Orcano, e palesolli come sua figliuola fornicava col Sole; onde Orcano andò e prese Leucone e sotterrolla viva, la quale lo Sole trasmutò in albore che fu l'incenso. Lo Sole irato che Elice l'avea accusato, recusò d'andare a lei; costei per disperazione stette nove die e nove notti nuda senza mangiare e bere all'aiere: per pietade li Dei la converseno in una erba la quale continuo si volge al sole, e fae molta di questa erba nelle parti meridionali e in Barbaria, ed è appellata Erba elice. Onde quelli Barbari che vegnono dalla plaga che d'elice si copre, tant'è a dire come quelli Barbari che vegnono dalla plaga meridiana. E secondo un'altra opinione Elice con Diana e con altre vergini andarono uno die in caccia, sì che partendosi le ditte donzelle da insieme cercando ciascuna per sè sua ventura, sì com'è detto nel XXV capitolo del Purgatorio, Iupiter veggendo Elice sola, discese e fornicò con essa. Diana se n'avvide poi al bagno, e espulsela del suo collegio. Questa dopo molto pianto per tale disonore fue conversa da Iupiter nella costellazione d'Andromadem con tutto suo figliuolo, la quale constellazione si è vicina al polo antartico o meridionale; sì che questa Elice con suo figliuolo copre lo movimento della ottava spera ogni die una fiata la meridionale plaga. E così per qualsivoglia di queste due favole intendere la plaga o regione si è che ambedue concludeno Barbaria e la meridionale regione. Veduto questo, chiaro appare lo esemplo.</p>
<p><add resp="ed">33</add> Volgendosi per lo cielo per la prima lo Sole, per la seconda Andromadem con suo figliuolo</p></div3>
<div3><head>vv. 34-36</head>
<p><emph>Veggendo Roma</emph>, cioè sì la terra come eziandio la condizione de' Romani strania e diversa dalla loro.</p>
<p><add resp="ed">35</add> <emph>Stupefacensi</emph>. - <emph>Hoc est</emph> ammirando si smarriano. <emph>Quando</emph>, cioè in edificio e in fama.</p>
<p><add resp="ed">36</add> <emph>Mortali</emph>, cioè accostumate; quasi a dire: esso Laterano trascese ogni lavorio che in costume fosse</p></div3>
<div3><head>vv. 37-39</head>
<p><add resp="ed">37</add> Cioè che dal mondo digiuno d'ogni gloria e dalla fragilitade umana.</p>
<p><add resp="ed">38</add> Cioè a contemplar la prima causa.</p>
<p><add resp="ed">39</add> <emph>E di Fiorenza</emph>, cioè da quella città dov'è più briga, triboli e odii, che è Firenze, a quella santa Ierusalem celeste dov'è la gloria e allegrezza preditta di sopra</p></div3>
<div3><head>vv. 40-42</head>
<p><emph>Di che stupor</emph>. Quasi a dire: quanta dovea essere mia ammirazione e smarrimento; e adesso soggiunge: sai quanto quello smarrimento allegrezza mi facea stare come muto e nulla dire!</p></div3>

<div3><head>vv. 43-48</head>
<p><emph>E quasi peregrin</emph>, quasi dica: sì come li peregrini nel tempo e luogo del suo voto giunti si ricreano, pensando essere assoluti, e tornati nel pristino stato di sua innocenzia, così l'autore veggendo in universale lo Paradiso, andava guardando per la rosa mo suso mo giuso e mo attorno, e a cotal modo ricreava sua coscienzia dicendo infra sè: ora sono al fine di mio voto e intenzione</p></div3>
<div3><head>vv. 49-51</head>
<p>Udiva voci di conforto, di carità e amore, sì com'era: <emph>Diligite Dominum</emph>, <emph>Diligite alterutrum</emph>, e simili.</p>
<p><add resp="ed">50</add> <emph>D'altrui lume</emph>. E vedeasi come tali beati erano fregiati di doppio riso e splendore, l'uno dello altrui, cioè della divinità, l'altro della propria beatitudine.</p>
<p><add resp="ed">51</add> E videavisi atti ornati di onestade, e questo dice a differenzia che fanno li uomini li atti disonesti quando hanno alcuna allegrezza, come gridare, andare a testa alzata <emph>etc.</emph></p></div3>

<div3><head>vv. 52-54</head>
<p>Nota sì di figura come di gloria, le quali sono forme della beata vita</p></div3>
<div3><head>vv. 55-57</head>
<p>Credendo avere Beatrice appresso per domandarla di quelli gradi, seggi e troni ch'elli vedea pieni, chi era</p></div3>
<div3><head>vv. 58-60</head>
<p><emph>Uno intendea, ed altro mi rispose</emph>, cioè credetti domandare Beatrice, ed io domandai santo Bernardo in etade vecchia</p></div3>
<div3><head>v. 61</head>
<p><emph>Diffuso</emph>. Descrive sua statura</p></div3>
<div3><head>v. 69</head>
<p><emph>Nel trono</emph>, cioè cattedra</p></div3>
<div3><head>vv. 70-72</head>
<p><emph>Riflettendo</emph>, cioè che li radii della divinitade si scontravano con li suoi e faceano una riflessione di lume, la quale tutta la incoronavano e circoscrivevano</p></div3>
<div3><head>vv. 73-75</head>
<p><emph>Da quella</emph>. Qui suole mostrare la dilatanza della rosa nelle streme foglie, e dice che è più che non è dalla <emph>regione che più su tuona</emph>, che è la suprema regione dell'aiere alla superficie della terra; e cotanto ancor più quanto la vista nostra si dilata più lungi in mare; e così tra lui ed essa era maggior spazio</p></div3>
<div3><head>vv. 76-78</head>
<p><emph>Ma nulla</emph>. Quasi a dire: tutto che fosse a me distante nullo spazio di mezzo m'impedia alla mia vista, perchè sua effigie virtualmente a me venia</p></div3>
<div3><head>vv. 79-81</head>
<p><emph>O Donna</emph>. Qui fae l'autore orando invocazione che li discioglia l'anima del corpo acciò che rimagna con essa in contemplazione.</p>
<p><add resp="ed">79</add> <emph>Vige</emph>, cioè vegghia.</p>
<p><add resp="ed">81</add> <emph>Vestige</emph>, cioè parole che disse a Virgilio</p></div3>
<div3><head>v. 82</head>
<p><emph>Di tante</emph>, cioè in Inferno, in Purgatorio e in Paradiso</p></div3>
<div3><head>v. 85</head>
<p><emph>Tu m'hai</emph>, cioè d'inscio sono divenute sciente</p></div3>
<div3><head>v. 93</head>
<p><emph>All'eterna</emph>, cioè a contemplare con la divinitade</p></div3>
<div3><head>vv. 94-96</head>
<p><add resp="ed">94</add> <emph>E il santo</emph>, cioè santo Bernardo. <emph>Acciocchè tu</emph>, cioè abbi perfetto fine in la tua Comedia.</p>
<p><add resp="ed">96</add> <emph>A che prego</emph>, di Beatrice</p></div3>
<div3><head>vv. 97-99</head>
<p><emph>Vola con gli occhi</emph>, cioè guarda per questo giardino dove queste piante sono beate.</p>
<p><add resp="ed">99</add> <emph>Più al montar</emph>. Nota non localmente ma <emph>virtudiose</emph></p></div3>
<div3><head>vv. 100-102</head>
<p><emph>E la regina</emph>, cioè madonna santa Maria</p></div3>
<div3><head>vv. 103-105</head>
<p><emph>Quale è colui</emph>. Qui esemplifica sua ammirazione circa santo Bernardo. <emph>Croazia</emph>. Si è una contrada che è confinata tra Dalmazia e Schiavonia.</p>
<p><add resp="ed">104</add> <emph>Veronica</emph>, cioè lo sudario che si mostra a Roma</p></div3>
<div3><head>vv. 109-111</head>
<p>Qui fa la comparazione.</p>
<p><add resp="ed">109</add> Cioè santo Bernardo.</p>
<p><add resp="ed">111</add> <emph>Contemplando</emph>, cioè cognobbe contemplando la pace in che è nostra Donna</p></div3>
<div3><head>vv. 112-114</head>
<p>Parla di santo Bernardo, e nota che per grazia si ascende a tale visione.</p>
<p><add resp="ed">113</add> Quasi a dire: lascia questi tuoi pensieri comparativi e attendi a tuo proposito</p></div3>
<div3><head>vv. 115-117</head>
<p>Cioè suso per la rosa di grado in grado infine al supremo.</p>
<p><add resp="ed">115</add> Cioè nostra Donna</p></div3>
<div3><head>vv. 118-123</head>
<p><emph>Da mattina</emph>, cioè sì come nella prima ora del die la parte orientale sovra l'orizon è più chiara che la occidentale, così quello luogo dove era nostra Donna in la rosa soverchiava di luce tutte le altre parti; e però dice: <emph>Così, quasi da valle andando a monte</emph>, cioè andando in suso per le foglie vide vincere di lume l'altra fronte, <emph>hoc est</emph>, l'altre parti</p></div3>
<div3><head>vv. 124-129</head>
<p><emph>E come quivi</emph>, cioè in quello luogo del cielo dove si piegò il timone <emph>che mal guidò Feton</emph>, perch'ello cadde, sì com'è detto nel XVII capitolo dello Inferno, cioè nel zenit del cielo alla abitabile regione, dove più è lucido lo cielo e 'l sole e quelle parti del cielo per esso. Cioè la orientale e la occidentale mancano in luce da quella parte; così quella cattedra di nostra Donna era in grande luce, e l'altre parti della rosa secondo più e meno vicino a quello luogo erano più e meno luminose e chiare; e però dice: <emph>Per igual modo allentava la fiamma</emph></p></div3>
<div3><head>vv. 130-132</head>
<p><emph>E a quel</emph>, cioè ad essa nostra Donna con l'ali aperte facevano più di mille angeli festa sì di lume e sì di canto</p></div3>
<div3><head>vv. 133-135</head>
<p>Cioè ch'esso giuoco era allegrezza e beatitudine a tutti i beati della rosa</p></div3>
<div3><head>vv. 136-138</head>
<p><emph>E s'io avessi</emph>. Qui scusa sè non può dire appieno sua parlatura, imperquello che la locuzione non segue, nè attinge alla immaginativa, nè la immaginativa a nulla picciola particella di quello tanto gaudio</p></div3>
<div3><head>vv. 139-142</head>
<p><emph>Bernardo come vide</emph>, cioè come ello si avvide di me attento a guardare in quella parte, dirizzò gli occhi suoi a quello medesmo scanno con tanta affezione, ch'io m'accorsi che i miei in quello atto si fecero in guardare più attenti e ardenti e vivaci; dal quale guardo lo ditto Bernardo cominciò a parlare come nel seguente capitolo apparirà.</p>
<p>E qui compie la intenzione di suo capitolo.
</p>
<p>Or perchè funno adotte nel presente capitolo due favole circa Elices si è da sapere che sì com'è detto, della seconda si tratta nel XXV del Purgatorio, la quale pare più fare a proposito che la prima, e lìe è messa la sua allegoria, e perchè la prima non si affae, ma per voler dire l'altrui opinione sì l'avemo messa sì lascieremo, per non implicare troppo i sermoni la sua allegoria.</p></div3></div2>

<div2><head>XXXII</head>

<div3 n="Versi">
<lg>
<l>Refetto al suo piacer quel contemplante</l>
<l>Libero uficio di dottore assunse,</l>
<l>E cominciò queste parole sante:</l></lg>
<lg>
<l>La piaga, che Maria richiuse ed unse,</l>
<l>Quella ch'è tanto bella da' suoi piedi</l>
<l>È colei che l'aperse e che la punse</l></lg>
<lg>
<l>Nell'ordine, che fanno i terzi sedi,</l>
<l>Siede Rachel di sotto da costei,</l>
<l>Con Beatrice, sì come tu vedi.</l></lg>
<lg>
<l>Sara, Rebecca, Iudit, e colei</l>
<l>Che fu bisava al cantor, che, per doglia</l>
<l>Del fallo, disse: <emph>Miserere mei</emph>,</l></lg>
<lg>
<l>Puoi tu veder così di soglia in soglia</l>
<l>Giù digradar, com'io ch'a proprio nome</l>
<l>Vo per la rosa giù di foglia in foglia.</l></lg>
<lg>
<l>E dal settimo grado in giù, sì come</l>
<l>Insino ad esso, succedono Ebree,</l>
<l>Dirimendo del fior tutte le chiome;</l></lg>
<lg>
<l>Perchè, secondo lo sguardo che fee</l>
<l>La fede in CRISTO, queste sono il muro</l>
<l>A che si parton le sacre scalee.</l></lg>
<lg>
<l>Da questa parte, onde il fior è maturo</l>
<l>Di tutte le sue foglie, sono assisi</l>
<l>Quei che credettero in CRISTO venturo.</l></lg>
<lg>
<l>Dall'altra parte, onde sono intercisi</l>
<l>Di vòti i semicircoli, si stanno</l>
<l>Quei ch'a CRISTO venuto ebber li visi.</l></lg>
<lg>
<l>E come quinci il glorioso scanno</l>
<l>Della Donna del cielo, e gli altri scanni</l>
<l>Di sotto lui cotanta cerna fanno,</l></lg>
<lg>
<l>Così di contra quel del gran Giovanni,</l>
<l>Che sempre santo il diserto e il martiro</l>
<l>Sofferse, e poi l'inferno da due anni,</l></lg>
<lg>
<l>E sotto lui così cerner sortiro</l>
<l>Francesco, Benedetto e Agostino,</l>
<l>E gli altri sin quaggiù di giro in giro.</l></lg>
<lg>
<l>Or mira l'alto provveder divino,</l>
<l>Che l'uno e l'altro aspetto della fede</l>
<l>Egualmente empierà questo giardino.</l></lg>
<lg>
<l>E sappi che dal grado in giù, che fiede</l>
<l>A mezzo il tratto le due discrezioni,</l>
<l>Per nullo proprio merito si siede,</l></lg>
<lg>
<l>Ma per l'altrui con certe condizioni;</l>
<l>Chè tutti questi sono spirti assolti</l>
<l>Prima ch'avesser vere elezioni.</l></lg>
<lg>
<l>Ben te ne puoi accorger per li volti,</l>
<l>Ed anche per le voci puerili,</l>
<l>Se tu gli guardi bene e se gli ascolti.</l></lg>
<lg>
<l>Or dubbi tu, e dubitando sili;</l>
<l>Ma io ti solverò forte legame,</l>
<l>In che ti stringon li pensier sottili.</l></lg>
<lg>
<l>Dentro all'ampiezza di questo reame</l>
<l>Casual punto non puote aver sito,</l>
<l>Se non come tristizia, o sete, o fame:</l></lg>
<lg>
<l>Chè per eterna legge è stabilito</l>
<l>Quantunque vedi, sì che giustamente</l>
<l>Ci si risponde dall'anello al dito.</l></lg>
<lg>
<l>E però questa festinata gente</l>
<l>A vera vita, non è <emph>sine causa</emph></l>
<l>Intra sè qui più e meno eccellente.</l></lg>
<lg>
<l>Lo Rege, per cui questo regno pausa</l>
<l>In tanto amore ed in tanto diletto,</l>
<l>Che nulla volontade è di più ausa,</l></lg>
<lg>
<l>Le menti tutte nel suo lieto aspetto,</l>
<l>Creando, a suo piacer di grazia dota</l>
<l>Diversamente; e qui basti l'effetto.</l></lg>
<lg>
<l>E ciò espresso e chiaro vi si nota</l>
<l>Nella Scrittura Santa in que' Gemelli,</l>
<l>Che nella madre ebber l'ira commota.</l></lg>
<lg>
<l>Però, secondo il color de' capelli</l>
<l>Di cotal grazia, l'altissimo lume</l>
<l>Degnamente convien che s'incappelli.</l></lg>
<lg>
<l>Dunque senza mercè di lor costume,</l>
<l>Locati son per gradi differenti,</l>
<l>Sol differendo nel primiero acume.</l></lg>
<lg>
<l>Bastava sì ne' secoli recenti</l>
<l>Con l'innocenza, per aver salute,</l>
<l>Solamente la fede de' parenti.</l></lg>
<lg>
<l>Poichè le prime etadi fur compiute,</l>
<l>Convenne a' maschi all'innocenti penne,</l>
<l>Per circoncidere, acquistar virtute.</l></lg>
<lg>
<l>Ma, poichè il tempo della grazia venne,</l>
<l>Senza battesmo perfetto di CRISTO,</l>
<l>Tale innocenza laggiù si ritenne.</l></lg>
<lg>
<l>Riguarda omai nella faccia ch'a CRISTO</l>
<l>Più s'assomiglia, chè la sua chiarezza</l>
<l>Sola ti può disporre a veder CRISTO.</l></lg>
<lg>
<l>Io vidi sopra lei tanta allegrezza</l>
<l>Piover, portata nelle menti sante,</l>
<l>Create a trasvolar per quella altezza,</l></lg>
<lg>
<l>Che quantunque i' avea visto davante,</l>
<l>Di tanta ammirazion non mi sospese;</l>
<l>Nè mi mostrò di Dio tanto sembiante.</l></lg>
<lg>
<l>E quell'amor che primo lì discese,</l>
<l>Cantando <emph>Ave, Maria, gratia plena</emph>,</l>
<l>Dinnanzi a lei le sue ali distese.</l></lg>
<lg>
<l>Rispose alla divina cantilena</l>
<l>Da tutte parti la beata Corte,</l>
<l>Sì ch'ogni vista sen fe' più serena.</l></lg>
<lg>
<l>O santo Padre, che per me comporte</l>
<l>L'esser quaggiù, lasciando il dolce loco</l>
<l>Nel qual tu siedi per eterna sorte,</l></lg>
<lg>
<l>Qual è quell'angel, che con tanto giuoco</l>
<l>Guarda negli occhi la nostra Regina,</l>
<l>Innamorato sì, che par di fuoco?</l></lg>
<lg>
<l>Così ricorsi ancora alla dottrina</l>
<l>Di colui, ch'abbelliva di Maria,</l>
<l>Come del sol la stella mattutina.</l></lg>
<lg>
<l>Ed egli a me: Baldezza e leggiadrìa,</l>
<l>Quanta esser puote in angelo ed in alma,</l>
<l>Tutta è in lui, e sì volem che sia,</l></lg>
<lg>
<l>Perch'egli è quegli che portò la palma</l>
<l>Giuso a Maria, quando il Figliuol di Dio</l>
<l>Carcar si volse della nostra salma.</l></lg>
<lg>
<l>Ma vienne omai con gli occhi, sì com'io</l>
<l>Andrò parlando, e nota i gran patrici</l>
<l>Di questo imperio giustissimo e pio.</l></lg>
<lg>
<l>Quei duo che seggon lassù più felici,</l>
<l>Per esser propinquissimi ad Augusta,</l>
<l>Son d'esta rosa quasi due radici.</l></lg>
<lg>
<l>Colui che da sinistra le s'aggiusta,</l>
<l>È il Padre, per lo cui ardito gusto</l>
<l>L'umana specie tanto amaro gusta.</l></lg>
<lg>
<l>Dal destro vedi quel Padre vetusto</l>
<l>Di santa Chiesa, a cui CRISTO le chiavi</l>
<l>Raccomandò di questo fior venusto.</l></lg>
<lg>
<l>E que' che vide tutt'i tempi gravi,</l>
<l>Pria che morisse, della bella sposa</l>
<l>Che s'acquistò con la lancia e co' chiavi,</l></lg>
<lg>
<l>Siede lungh'esso; e lungo l'altro posa</l>
<l>Quel Duca, sotto cui visse di manna</l>
<l>La gente ingrata, mobile e ritrosa.</l></lg>
<lg>
<l>Di contro a Pietro vedi sedere Anna,</l>
<l>Tanto contenta di mirar sua figlia,</l>
<l>Che non muove occhio per cantare Osanna.</l></lg>
<lg>
<l>E contro al maggior Padre di famiglia</l>
<l>Siede Lucia, che mosse la tua Donna,</l>
<l>Quando chinavi, a ruinar, le ciglia.</l></lg>
<lg>
<l>Ma perchè il tempo fugge, che t'assonna,</l>
<l>Qui farem punto, come buon sartore</l>
<l>Che, com'egli ha del panno, fa la gonna,</l></lg>
<lg>
<l>E drizzeremo gli occhi al primo amore,</l>
<l>Sì che, guardando verso lui, penetri,</l>
<l>Quant'è possibil, per lo suo fulgore.</l></lg>
<lg>
<l>Veramente, nè forse tu t'arretri</l>
<l>Movendo l'ale tue, credendo oltrarti:</l>
<l>Orando grazia convien che s'impetri</l></lg>
<lg>
<l>Grazia da quella che puote aiutarti;</l>
<l>E tu mi seguirai con l'affezione,</l>
<l>Sì che dal dicer mio lo cuor non parti;</l></lg>
<lg>
<l>E cominciò questa santa orazione.</l></lg></div3>
<div3 n="Introduzione">
<p>In questo penultimo capitolo tocca l'autore cinque cose. La prima fa nomare Bernardo le alme beate della rosa. La seconda descrive la mutazione delle leggi per l'etadi del mondo con l'innocenti. La terza descrive la beatitudine di nostra Donna. La quarta ritorna a nomare delle alme beate della rosa le più principali. La quinta e ultima dispone a vedere e a orare a nostra Donna impetrando grazia per essere tale, che possa sostenere la vista dell'ultima beatitudine. E così compie suo capitolo.</p>
<p>Alla prima cosa si è da sapere che l'autore fa distinzione in le condizioni delle alme beate, e così le distingue in diversi seggi, come apparirà, le quali condizioni sono adesso: quelle alme che furono in la prima vita innanzi che fosse l'avvenimento di Cristo e credetteno in Cristo venturo, e questi furono patriarchi, profeti, uomini e donne sante del vecchio testamento; poscia sono quelle alme che furono al tempo di Cristo e in lui credettero, e questi furono apostoli e discepoli, uomini santi e sante donne di quel tempo; poscia sono quelle alme che furono in prima vita dopo lo tempo di Cristo, cioè Cristo già venuto, e questi furono dottori, martiri, vergini <emph>etc.</emph>, e similemente uomini santi e donne sante di questo tempo; poscia sono le anime delli innocenti, li quali sono passati dalla prima vita innanzi lo tempo ch'abbiano libera elezione. Vero è che quelli che sono andati alla gloria di Paradiso sono sudditi stati a certe condizioni, sì come toccheremo in la seconda cosa toccata in questo capitolo. E così le sopradette alme secondo che sono state di più e di meno merito, hanno più e meno eccellente scanno; onde in Psalmo: <emph>Tu reddes unicuique secundum opera sua</emph> etc.</p>
<p>Alla seconda cosa si è da sapere che 'l decorso del tempo dal principio del mondo infino allo avvenimento di Cristo fue diviso in due parti: la prima si è tutta senza legge e solo si reggevano le persone secondo proprio parere; l'altra fue circoncisione e legge, e questi conveniano secondo tale condizione reggersi. Or in quelli de la prima etade o parte del decorso del tempo erano di quelli in chi era la ragione umana tanto viva e rigida che per sè medesmi speravano dal suo Creatore soccorso a rilevazione dello stato umano, ch'era caduto per lo peccato de' primi parenti, onde aveano fede e amore e credenza in Cristo venturo. E tutto che tale fede e credenza e amore non li potesse addurre in vita eterna, ella li schifava la perdizione infernale, sì che andavano in Limbo e così erano in disposizione che ogni fiata che 'l soccorso per lo avvenimento di Cristo venisse, essi erano adatti ad andare in vita eterna. E questi furono quelli che Cristo benedetto trasse dal Limbo quando discese <emph>ad inferos, ut habetur Zacchariae</emph> IX: - <emph>Tu vero in sanguinem testamenti tui eduxisti victos de lacu</emph> etc.; e l'Apostolo <emph>ad Colossenses</emph>, II: - <emph>Expolians principatus et potestates scilicet infernales auferendo Isaac et Iacob et ceteros iustos</emph> etc.; e santo Augustino dice in uno suo sermone <emph>De Passione</emph>: - <emph>Christus quando ad inferna descendit portas inferni et omnes iustos qui originali peccato astricti tenebatur assolvit</emph> etc. Erano di quelli in quella prima etade o parte di decorso di tempo, in li quali non fue ordine di ragione, nè ebbeno fede nè credenza in Cristo venturo, e questi furon perduti e rimaseno nelle pene dello Inferno; onde perchè non furono membri di Cristo, non furono esaltati alla gloria di vita eterna, e questo è quello che dice l'Apostolo <emph>ad Romanos</emph> II: - <emph>Deus preposuit Christum propitiatorem per fidem in sanguine eius</emph>, etc. Ancora li innocenti di quella prima etade o parte di decorso di tempo seranno li figliuoli de' preditti in cui era tanto di ragione che speravano soccorso da Dio, e in quello avevano fede e quello amavano, sì erano per la preditta fede de' suoi padri liberi dallo originale peccato, e simile aspettonno lo Redentore in Limbo; e però dice santo Gregorio in li Morali: <emph>Haec egit apud veteres pro parvulis sola fides</emph> etc.; e santo Tommaso, terza parte, questione 71, articolo 4, <emph>ad Secundum Argumentum</emph> dice: <emph>Ante iustificationem circumcisionis sola fides Christi futuri iustificabat tam pueros quam adultos</emph> etc. E quelli fanciulli che morirono innanzi la propria elezione figliuoli de' sopradetti infideli di Cristo venturo, con ciò sia che la fede de' Padri non li aiutò, che li padri non l'ebbeno, morirono col peccato originale, nè per Cristo furon poi tratti dal Limbo, e così sono perduti, sì come mostra Tommaso, terza parte, questione 52, articolo 7. La seconda etade o parte di decorso di tempo fue suddita a circoncisione e a legge, per lo quale cinconcidere ch'era una professione di fede di Cristo venturo, sì si rimettea lo peccato originale ed eziandio grazia conferiva ma non tanta che salvasse sì come fae lo baptismo. In le quale genti fue di quelli che tenneno vita ordinata e virtudiosa e visseno secondo li comandamenti delle leggi, e questi dopo sua vita andorono al Limbo, e lì aspettonno lo avvenimento di Cristo, lo quale lì ne trasse. E se vi fue alcuni che per peccati veniali convenisse stare in Purgatorio, sì vi stetteno, e dopo purgati li peccati aspettonno al Limbo l'avvenimento di Cristo, e di lìe furono tratti. E se alcuni erano in Purgatorio lo dì che Cristo discese allo Inferno e non aveano compiuto suo tempo, sì vi rimaseno, e quando fue compiuto lo termine andorono a vita eterna, sì come tocca Tommaso, terza parte, questione 52, articolo 8. E quelli della predetta gente che non tenneno li comandamenti della legge e furono peccatori, dopo la sua morte andorono allo Inferno, nè l'avvenimento di Cristo li giovò, sì come Osea XIII: <emph>Ero mors tua, o mors, morsus tuus ero, inferne</emph>, e la glosa dice: <emph>Electos educendo, reprobos ibidem relinquendo</emph> etc. Ancora li innocenti di questa gente per la circoncisione erano e furono liberi dal peccato originale, la quale li conforma a grazia, ma non tanta che la porta del regno di cielo li fosse aperta, ma convenneno aspettare Cristo benedetto; il quale quando discese <emph>ad inferos</emph>, gli ne menò alla gloria di Paradiso; e così appare la differenzia delli innocenti dalla prima etade alla seconda che li circoncisi tutti erano liberi dal peccato originale, quelli della prima solo li figliuoli delli fedeli, com'è detto. Or si potrebbe dubitare dappoi che nullo uomo si poteva salvare senza la fede della passione di Cristo, sì come dice l'Apostolo <emph>ad Romanos</emph> III; la circoncisione era una professione di quella fede; bisognò che adesso dopo lo peccato del primo uomo fosse istituita la circoncisione, e non dopo tanto tempo quanto fue da Adam ad Abraam che furono 3184 anni, acciò che li uomini non si perdessono. Alla quale dubitazione risponde santo Tommaso, questione 71, articolo 2, <emph>ad Primum Argumentum</emph>, e dice: <emph>Ad primum ergo dicendum quod immediate post peccatum primi parentis propter doctrinam ipsius Adae qui plaene instructus fuerat de divinis adhuc confidens et ratio naturalis in tantum vigebat in homine quod non oportebat determinare hominibus aliqua signa fidei et salutis sed unusquisque pro suo libito fidem suam profitentibus profitebatur sed circa tempus Abraae diminuta erat fides plurimis ad idolatriam declinantibus obscurata erat ratio naturalis per augumentum carnalis concupiscentiae usque ad peccata contra naturam et ideo convenienter, et non ante fuit instituta circuncisio ad profitendam fidem et minuendam carnalem concupiscentiam</emph>. E così appare che in quella prima etade solo la fede era sufficiente; in la seconda bisognò tale professione come lo circoncidere.</p>
<p>La seconda condizione d'alme beate sono quelle che in lo tempo di Cristo credetteno in lui, ed esso essere verace Dio e uomo. Or questi non furono tenuti a battezzarsi nè circoncidersi innanzi la passione di Cristo, imperquello che allora non bisognava segni di Cristo venturo, perchè lo vedeano e in lui credeano, ma dopo la passione di Cristo, per la quale si cagionò lo sacramento del battesimo, e obbligò tutti, fu bisogno che si battezzasseno e ricevesseno questo sacramento nuovo senza lo quale non si può entrare in vita eterna, sì com'è scritto Ioanni III: <emph>Nisi quis renatus fuerit ex aqua et Spiritu Sancto, non potest introire in regnum Dei</emph> etc. Lo quale battesmo nuovo si è di tre fatte, sì come tocca Tommaso in la terza parte, questione 67, articolo 3: lo primo si è di sangue, lo secondo d'acqua, lo terzo di penitenza; in li quali e li apostoli e li discepoli e le sante donne della predetta condizione furono e chi in l'uno e chi in l'altro e chi in lo terzo; li martiri funno in quello del sangue, lo quale è molto glorificativo, imperquello che in esso si adovra veramente la passione di Cristo palese; in lo battesmo dell'acqua adovra la passione di Cristo per modo di vertude non palese ma ascosta; e così in lo battesmo della penitenzia adovra la passione preditta per uno modo di contrizione di cuore e d'afflizione. Or quelle genti, che in quello tempo di Cristo funno, e in esso non credettero, e non ebbeno alcuno de' predetti battesmi, chiaro è per la sopradetta autoritade di santo Ioanni che non entraro nel regno del cielo alla sua morte.</p>
<p>La terza condizione di gente sono quelli che sono stati e sono al mondo dopo Cristo, li quali sono obbligati tutti al battesimo sì com'è detto per l'autoritade di santo Ioanni, capitolo III. E anche si prova che l'uomo è tenuto a quello, senza lo quale elli non si può salvare; manifesta cosa è che per Cristo noi siamo salvi, adunque siamo tenuti alle sue ordinazioni, fra le quali si è lo baptesmo, Matteo, ultimo: <emph>Ite et baptizate</emph> etc., e chiaro si mostra per Tommaso, terza parte, questione 69, articolo primo. Adunque quelli uomini che hanno lo preditto sacramento sono liberi dal peccato originale, e se muoiono senza peccato attuale, sì come sono li fanciulli, vanno di presente in vita eterna, e se li uomini hanno peccati che non li dànni all'infernale pena, stanno in Purgatorio tanto quanto la giustizia di Dio li sortisce. E dapposcia che 'l ditto sacramento fue istituito, nullo ne può essere esento che si salve tale s'ello è fanciullo innanzi propria elezione, qual s'ello è uomo in libero arbitrio, salvo in uno modo; se l'uomo essendo in libero arbitrio avesse intenzione e desiderio di battezzarsi, e per alcuno caso morisse senza l'attuale baptesmo, non si perderebbe, imperquello che avrebbe lo baptismo e la santificazione di quello invisibile, sì come Tommaso tocca, terza parte, questione 69, secondo articolo; ed eziandio se fosse morto per martirio, imperquello che Dio in lo martirio dona santificazione di ogni sacramento, sì come appare nella soluzione del secondo argomento del preditto articolo e questione. E così chiaro appare che i fanciulli senza battesmo, che sono nati al mondo dopo la istituzione dello battesmo, senza esso sacramento non possono essere salvi, imperquello che non possono avere desiderio d'ello, perchè non sono ad etade di propria elezione e cognoscimento, salvo se per martirio non fossono morti per Cristo, sì come furono li innocenti da Erodes. Veduto questo chiaro appare che diversitade dee essere in li seggi dei salvi, imperquello che maggior grazia dona lo sacramento, che quella cosa che è segno di sacramento; e questa si è la ragione perchè l'autore fae distinzione in la rosa da foglia a foglia.</p>
<p>La terza cosa che tocca l'autore nel presente capitolo si è la descrizione della gloria di nostra Donna, sì come apparirà nel testo esposto; e similemente la quarta e la quinta cosa toccata appariranno, <emph>Domino concedente</emph></p></div3>
<div3><head>vv. 1-3</head>
<p>Cioè santo Bernardo, sì come fue suo piacere parlando compie suo effetto, cioè dottrinando</p></div3>
<div3><head>vv. 4-6</head>
<p><emph>La piaga</emph>, cioè quella che dalli piedi di nostra Donna, cioè Eva, la qual fu cagione della piaga, cioè del peccato originale, la qual piaga fue sanata per nostra Donna, quando ne diè lo suo figliuolo al mondo, che soffrì passione e morte <emph>etc.</emph></p></div3>

<div3><head>vv. 7-9</head>
<p>Nota primo ordine nostra Donna, secondo ordine Eva, terzo ordine Rachel; questa Rachel fu mogliera di Iacob patriarca, ed è in la Scrittura figurata la vita contemplativa, e però la pone l'autore in uno scanno o seggio con Beatrice, la quale sì come più fiate è detto, figura la vita contemplativa e la scienzia di teologia</p></div3>
<div3><head>vv. 10-12</head>
<p><emph>Sara</emph>. Fu mogliera d'Abraam. <emph>Rebecca</emph>. Fu mogliera d'Isaac. E hai cinque gradi. Nel sesto pone Iudit, che fue quella che ancise Olofernes, si com'è detto nel capitolo XII del Purgatorio. Nel settimo grado, ovvero foglia, verso lo giallo della predetta rosa, pone Ruth, che fue bisava di David, lo quale appella cantore dello Spirito Santo, e fece <emph>Miserere mei Deus</emph> etc., quando fece ancidere Uria per avere la moglie, sì com'è scritto <emph>Regum</emph>, secondo</p></div3>
<div3><head>vv. 16-18</head>
<p>Cioè sì come dal primo grado infino al settimo furo Ebree, cioè del popolo de' Giudei, così dal predetto settimo grado infino al giallo della rosa sono alme ebree</p></div3>
<div3><head>vv. 19-21</head>
<p>Cioè che ebbero fede in Cristo venturo, e sono questi gradi tra quelli della prima etade e quelli di quelli che credettero in Cristo già venuto, perchè sì come furon in mezzo del tempo, così stanno in mezzo delli luoghi</p></div3>
<div3><head>vv. 22-24</head>
<p>E nota che la rosa è matura, cioè sono piene tutte quelle foglie che predestinazione divina propose che fosseno in sua corte di quelli, che ebbero fede innanzi l'avvenimento di Cristo del soccorso della umana generazione per lo predetto Cristo</p></div3>
<div3><head>vv. 25-27</head>
<p>Cioè l'altro lato della rosa non è anche pieno, imperocchè lì denno stare tutti li predestinati, che hanno fede in Cristo già venuto, e di die in die si vegnono empiendo, e quando seranno piene, allora finirà questo mondo; e però dice che vi sono di scanni vuoti e fanno semicircoli, cioè che non passano quelli gradi della parte de' beati del testamento vecchio</p></div3>
<div3><head>vv. 28-36</head>
<p>Cioè e sì come tu vedi differenzia in li scanni nomati, che sono del vecchio testamento, così guarda nelli scanni del nuovo testamento essere quello del Battista più alto, poi quello di santo Francesco, poi quello di santo Benedetto, poi quello di santo Augustino.</p>
<p><add resp="ed">36</add> <emph>E gli altri sin</emph>, cioè e così secondo li meriti sono situati</p></div3>
<div3><head>vv. 37-39</head>
<p>Cioè che e dalli vecchi e dalli nuovi fedeli di Cristo serà abitato lo Paradiso egualmente, lo quale effetto procede dall'alto provvedere divino, che è lo numero delli predestinati, lo quale provvedere è sì alto che senza revelazione divina non si può sapere. Or come Dio predestina li uomini e altri reproba, chiaro appare nella prima parte per Tommaso 23, e anche nel terzo <emph>Contra Gentiles</emph> tocca di tal materia, questione 163</p></div3>
<div3><head>vv. 40-42</head>
<p>Qui descrive li scanni delli pueri, sì come appare.</p>
<p><add resp="ed">42</add> Cioè che moriron innanzi che fosseno ad etade di propria elezione</p></div3>
<div3><head>vv. 43-45</head>
<p><emph>Ma per l'altrui</emph>, cioè per la fede de' parenti nella prima etade e per lo circoncidere ch'era segno del baptismo di Cristo, o per esso baptismo si fue di quelli che moriron dopo Cristo venuto; e però dice con certe condizioni, le quali sono quelle che sono dette.</p>
<p><add resp="ed">44</add> <emph>Chè tutti</emph>, cioè pueri. <emph>Spirti</emph>, cioè anime assolte dal corpo.</p>
<p><add resp="ed">45</add> Si è quando raziocinando s'intende quel fine in li pueri non raziocinare, e così non hanno vera elezione</p></div3>
<div3><head>vv. 46-48</head>
<p>Segue 'l poema descrivendo quelli essere diversi in apparenzia e in voce, sì che per due sensi per lo viso e per lo udito si avevano differenzie colli altri beati</p></div3>
<div3><head>vv. 49-51</head>
<p>Qui tacitamente forma l'autore questione sopra le parole del testo che diceno <emph>Per nullo proprio merito</emph>, quasi a dire: se non per proprio merito si può venire gente, adunque quelli così fatti si verranno a ventura, e senza alcuno proposito d'acquistare beatitudine; la quale questione solve santo Bernardo all'autore, come appare nel testo. E dice in prima che casuale punto non può essere in quello reame, con ciò sia ch'ello hae provvido e discreto re; ma che è che lo preditto re hae provveduto di volere aggregare questo suo reame ed ha determinato lo numero e chi ello vuole che sieno li eletti. La quale provvigione è tanto ella, che intelletto umano senza rivelazione non può ascendere ad essa; e perciò lo preditto intelletto umano giudica quella cosa essere a caso, di che ello non cognosce la prima cagione; ma s'ello pensa che la volontà divina è molto remota dal segno de' mortali in cognizione, perch'ello non veggia la prima causa non però giudicheràe tale effetto essere casuale; e però dice l'autore in persona di santo Bernardo: <emph>E però questa festinata gente a vera vita, non è</emph> SINE CAUSA, etc. Or come alcuni sieno predestinati e alcuni reprobi di sopra è detto, dove Tommaso pienamente ne tratta.</p>
<p><add resp="ed">49</add> Poetando dice che non dicea suo dubbio</p></div3>
<div3><head>vv. 52-54</head>
<p><add resp="ed">52</add> <emph>Dentro all'ampiezza</emph>, cioè in Paradiso.</p>
<p><add resp="ed">53</add> <emph>Casual punto</emph>, cioè senza cagione. <emph>Non puote aver</emph>, cioè luogo.</p>
<p><add resp="ed">54</add> <emph>Se non come</emph>. Quasi a dire: sì come questo reame è libero da fame e da sete e da tristizia che è per sè noto quando si dice Paradiso, così è libero da cose che non procedeano da vera cagione</p></div3>
<div3><head>vv. 55-57</head>
<p>Cioè predestinando <emph>ab eterno</emph> dinanzi alla creazione del mondo quelli che li piacque da eleggere, sì come dice l'Apostolo <emph>ad Efesios</emph>, I: - <emph>Elegit nos in ipso ante mundi constitutionem</emph> etc.</p>
<p><add resp="ed">56</add> Cioè che sì risponde questo regno alla Provvedenza di Dio come in esemplo l'anello al dito che nè manca nè avanza, cioè lo reame non è stabilito dal Signore maggiore nè più capace, nè li predestinati denno passare lo numero, nè denno essere quelli altri che li predestinati</p></div3>
<div3><head>vv. 58-60</head>
<p>Qui conchiude com'è detto.</p>
<p><add resp="ed">60</add> Nota che Dio non li ha predestinati tutti in una condizione, cioè che alcuni hanno maggiore alcuni hanno minore gloria</p></div3>
<div3><head>vv. 61-63</head>
<p><add resp="ed">61</add> <emph>Lo Rege</emph>, cioè Dio creatore. Cioè lo Paradiso quieto e pacifico tiene in tanto amore e in tanto diletto che volontade alcuna non lo può tenere, e però lì si vede e contempla l'ultimo bene</p></div3>
<div3><head>vv. 64-66</head>
<p>Cioè creando esse anime, le dota tutte come a lui piace essere della sua grazia, e diversamente si provvede.</p>
<p><add resp="ed">66</add> Cioè basti tua visione a provar ciò, e nota che tal provazione è indotta sottilmente dell'autore che poichè non si può provare per intelletto umano che Dio predestini più uno che un altro, e reprobi più uno che un altro, non si può provare che predestinazione sia in essi predestinati per intelletto umano. Sì che sola quella cagione che predestina cioè la volontade di Dio è la cagione che essi predestinati fa differenti; la quale volontade di Dio non è simile alla nostra, e però cercare chi la muove, sì come si cerca in la nostra, che è <emph>bonitas obiecti</emph>, si pesca invano, e non potrà attingere a tanta eccellenzia come la volontade di Dio e dello Creatore, la quale, sì com'è detto, per nostro intelletto non si può sapere, ma per revelazione se ne può sentire alcuna cosa, sì come tocca l'Apostolo ad <emph>Corinthios</emph> I, capitolo II</p></div3>
<div3><head>vv. 67-69</head>
<p>Cioè e tale predestinazione appare per quello che è scritto Malachia, primo: <emph>Iacob dilexi, Esaù odio habui</emph>, sì come tocca Tommaso, prima parte, questione 23, articolo 3.</p>
<p><add resp="ed">69</add> <emph>Che nella madre</emph>. Leggesi in lo <emph>Genesis</emph>, capitolo XXV, che Isaac pregò Dio che li desse figliuoli di Rebecca sua moglie, la quale era sterile; esaudì Dio la preghiera di Isaac, sì che Rebecca s'ingravidò di due fanciulli e gemelli, li quali continuo dopo la sua formazione nel corpo della madre facevano romore e commozione insieme; per la qual cosa Isaac pregò Dio, che li dicesse che cosa era questa. Ebbe risposta da Dio che due nascerebbeno, de' quali due popoli descenderebbeno, e 'l popolo del maggiore sarebbe servo del popolo del minore. Venuto lo tempo del parto uscì in prima del corpo della madre uno in colore rosso e molto complesso, al quale fu posto nome Esaù; dietro ad esso uscì uno picciolo in colore nigro, lo quale tenea per la mano lo piè del detto Esaù, quasi a dire: tu non andrai senza me, e a questo minore fue posto nome Iacob; lo quale Iacob fue amato da Dio, ed Esaù fue in odio di Dio, sì com'è scritto Malachia, I. Or vuol dire l'autore: vedi se Dio predestina le persone, fino innanzi che questi due gemelli nascesseno, li quali facevano romore nel ventre della madre, elli amò l'uno, e l'altro ebbe in odio, sì com'è detto</p></div3>
<div3><head>vv. 70-75</head>
<p><emph>Però, secondo</emph>. Qui poetando dice che secondo che Dio vuole largire la sua grazia sì fae diversità sì in lume come eziandio in scanno.</p>
<p><add resp="ed">72</add> <emph>S'incappelli</emph>, cioè che riceva cappello di santo. Qui conclude per le sopradette cose la soluzione del dubbio ch'avea di sopra, come senza proprio merito si può abitare in lo Paradiso. E dice: se tale predestinazione è, dunque senza mercede, cioè proprio merito, si può essere in Paradiso, e solo ènno differenti nelli scanni perchè sono differenti nella volontade di Dio, lo quale l'autore appella <emph>primiero acume</emph>, cioè prima causa, a che si riduceno tutte le cagioni</p></div3>
<div3><head>vv. 76-78</head>
<p>Qui vuole mostrare l'autore come la predestinazione si contentava, secondo lo tempo diverso, diversi essere li meriti delli predestinati, che in la prima etade bastava alli pueri anzi lo tempo della propria elezione solo la fede delli padri e delle madri, come è detto di sopra</p></div3>
<div3><head>vv. 79-84</head>
<p><emph>Poichè</emph>, cioè dopo la prima etade venne quella che è suddita a legge e a circoncisione, e dice alli maschi, imperquello che solo li maschi si circoncideano e non le femmine, e la ragione si è questa, che noi avemo da Adam che fue lo primo padre, lo peccato originale, sì come mostra santo Tommaso, <emph>Prima secundae</emph>, questione 81, articolo 5, e non da Eva, che fue prima madre, sì che la circoncisione che era segno della fede d'Abraam, la quale fede era a credere Cristo venturo, s'avvenia solo ai maschi, e però dice santo Tommaso nella terza parte, questione 71, articolo 2, in la Responsione del quarto argomento della Circoncisione: <emph>Et ideo convenienter solum maribus competebat</emph>.</p>
<p><add resp="ed">80</add> <emph>All'innocenti penne</emph>, etc. cioè alli pueri, che lavati doveano essere dal peccato originale.</p>
<p><add resp="ed">82</add> <emph>Ma, poichè</emph>, cioè dopo Cristo che è appellato tempo di grazia, imperquello che per la sua morte noi semo liberi dal peccato originale per lo battesmo, che ha ovra. Per la ditta morte, fu bisogno che tutti si battezzassono, com'è detto di sovra; e però dice che sanza battesmo non tenne innocenzia, e con lo battesmo tiene a tal modo che se il battezzato innocente muore, vae in vita eterna</p></div3>
<div3><head>vv. 85-87</head>
<p>Segue suo poema dicendo come nostra Donna più simiglia a Cristo che altra creatura, cioè in beatitudine e luce.</p>
<p><add resp="ed">86</add> <emph>Chè la sua</emph>. Nota la virtù di tale splendore che dispone la virtù visiva a potere vedere la essenzia divina quanto è possibile a creatura vedere per grazia</p></div3>
<div3><head>vv. 88-90</head>
<p><emph>Nelle menti</emph>, cioè li angeli che funno creati a trastullare lo collegio di Paradiso</p></div3>
<div3><head>vv. 94-96</head>
<p>Cioè quello angelo che fue Gabrielo ebbe l'ufficio di salutarla, quando Cristo s'incarnò</p></div3>
<div3><head>vv. 97-99</head>
<p>Cioè tutto lo collegio beato rispose: <emph>Dominus tecum, benedicta tu in mulieribus</emph> etc.</p>
<p><add resp="ed">99</add> <emph>Sì ch'ogni vista sen fe' più serena</emph>. Così rispondendo tutti di splendore s'abbellivano</p></div3>
<div3><head>vv. 100-102</head>
<p><emph>O santo Padre, che per me comporte, L'esser quaggiù</emph>. Or qui persuade l'autore santo Bernardo per volere sapere quale angelo è quello, che principale li parea di quella festa.</p>
<p><add resp="ed">101</add> Cioè nel basso della rosa, imperquello che lo luogo di san Bernardo era nel circolo de' dottori e nelli loro seggi, nel quale simile era santo Augustino, com'è ditto</p></div3>
<div3><head>vv. 106-108</head>
<p>Cioè così domandai san Bernardo per la cui dottrina io contemplava quello gaudioso regno.</p>
<p><add resp="ed">107</add> <emph>Che abbelliva</emph>, cioè che sì come la stella mattutina sì si radia dal sole, così santo Bernardo per la grande devozione, ch'ebbe in nostra Donna, s'abbellisce e s'inradia di lei</p></div3>
<div3><head>vv. 109-111</head>
<p><emph>Ed egli a me</emph>. Chiaro appare perchè fue lo annunciatore della revelazione e remissione della umana natura caduta e in peccato perduta.</p>
<p><add resp="ed">111</add> <emph>E sì volem che sia</emph>. Qui si nota la unitade della volontade de' santi, la quale si è una con quella del re di vita eterna</p></div3>
<div3><head>v. 114</head>
<p><emph>Nostra salma</emph>, cioè della umana carne e natura</p></div3>
<div3><head>vv. 115-117</head>
<p><add resp="ed">115</add> <emph>Patrici</emph>. Tanto è a dire quanto principali officiali.</p>
<p><add resp="ed">117</add> <emph>Giustissimo</emph>, cioè che lì si abita per giustizia che Dio rimunera li beni e per pietade o misericordia, lo quale Dio hae a quelli eletti, che provvide che fosseno suoi cittadini</p></div3>
<div3><head>v. 119</head>
<p><emph>Ad Augusta</emph>, cioè alla trionfatrice, che è nostra Donna</p></div3>
<div3><head>v. 120</head>
<p><emph>Son d'esta rosa</emph>, cioè di questo Paradiso</p></div3>
<div3><head>vv. 121-123</head>
<p>Cioè or guarda alla sinistra parte nostra Donna, che quello che più si li avvicina, si è Adam primo parente.</p>
<p><add resp="ed">122</add> <emph>Lo cui ardito gusto</emph>, cioè per lo suo peccato.</p>
<p><add resp="ed">123</add> Cioè ruinò in lo originale peccato e cadde da quella grazia, che al pietoso Creatore era piaciuto di largirli, onde poi in sudore e in pena convenne l'uomo portare sua vita</p></div3>
<div3><head>vv. 124-126</head>
<p>Dall'altro lato di nostra Donna si è santo Piero, come appare, il quale fue chiavigero della predetta rosa odorifera e venusta. Or vedi che di sopra dice <emph>quasi due radici</emph>, cioè Adam, che è radice della generazione umana, e santo Piero, che è radice della fede di Cristo, in la quale funno li antichi per la ragione naturale, poi in processo di tempo li fue li circoncisi per segno del battesmo di Cristo, quelli dopo Cristo sono per esso Cristo venuto</p></div3>
<div3><head>vv. 127-129</head>
<p><emph>E que' che</emph>, che cioè appresso santo Piero siede lo Evangelista, il quale ne scrisse sua visione di quelle gravezze che riceverà la congregazione delli fedeli da Anticristo nella fine del secolo, come appare nell'Apocalissi; e però dice <emph>della bella sposa</emph>, cioè la santa Chiesa.</p>
<p><add resp="ed">129</add> <emph>Che s'acquistò</emph>, cioè per la morte di Cristo crocifisso</p></div3>
<div3><head>vv. 130-132</head>
<p>E appresso Adam si è Moises, il quale condusse il popolo di Dio di Egitto in terra di promissione, e nel viaggio più tempo fue pasciuto con tutto lo detto popolo da Dio di manna, sì come appare nell'Esodo XVI.</p>
<p><add resp="ed">132</add> Cioè ch'essi Giudei furono ingrati che non volseno ricevere Cristo, ch'era venuto in loro, sì come in popolo per lui eletto, ed elli non lo ricevenno, sì come in Ioanni, primo: <emph>In propria venit et cui eum non receperunt</emph>, etc</p></div3>
<div3><head>vv. 133-135</head>
<p><add resp="ed">133</add> Questa si è santa Anna madre di nostra Donna.</p>
<p><add resp="ed">134</add> <emph>Per cantare</emph>. Nota che tutti cantano <emph>Osanna in excelsis</emph>, cioè, o eccelso Salvatore!</p></div3>

<div3><head>vv. 136-138</head>
<p>Cioè dirimpetto Adam si è Lucia. Questa Lucia si è quella di chi è fatta menzione nel secondo capitolo dello Inferno, la quale, sì come li fue ditto, si pone essere una Idea del suo intelletto, per la quale fue pregata Beatrice che venisse al soccorso dello autore, sì come chiaro nel preditto secondo capitolo dello Inferno è esposto; la quale Idea altro non è che lo intelletto divino, lo quale predestinò l'autore a tanto bene</p></div3>
<div3><head>vv. 139-141</head>
<p>Qui fa punto cioè termino a sua poetria non volendo più nomare delli beati della rosa, e solo attendere a compiere sua poetria.</p>
<p><add resp="ed">140</add> Quasi a dire: se lo numero de' nostri capitoli fosse maggiore e la quantità di ciascuno fosse maggiore, ancora direi. Ma perchè sono presso a tali termini, è buono far punto</p></div3>
<div3><head>vv. 142-144</head>
<p>Cioè alla divinitade là dove ella è, e in quella vedere l'ultima beatitudine.</p>
<p><add resp="ed">143</add> <emph>Sì che, guardando</emph>, cioè che assommi tua intenzione.</p>
<p><add resp="ed">144</add> <emph>Quant'è possibil</emph>, etc. Nota che intelletto creato non potrebbe comprendere tutta la divinità; e però dice <emph>quant'è possibile, - supple</emph>: a te, che hai intelletto creato</p></div3>
<div3><head>vv. 145-147</head>
<p>Or qui mostra ancora come solo per grazia si vede della divinità alcuna cosa, e dice: acciò che tu non credessi per te stesso, cioè per li tuoi naturali, tanto <emph>oltrarti</emph>, cioè aguzzare tua vista, che mi potessi comprendere, sappi che 'l ti conviene impetrare grazia orando a nostra Donna: quasi a dire: tolti da quel pensieri, e disponti ad orazione e avrai tuo intento</p></div3>
<div3><head>vv. 148-150</head>
<p><add resp="ed">148</add> <emph>Da quella</emph>, cioè da nostra Donna.</p>
<p><add resp="ed">149</add> Cioè io te ne sarò conducitore, ma disponti sì che 'l mio condotto sia seguito in tal modo, che tal sia lo tuo essere, come lo mio parlare</p></div3>
<div3><head>v. 151</head>
<p>Qui l'autore descrive la forma di sua preghiera sì come apparirà in lo seguente capitolo; e qui si compie la intenzione del penultimo capitolo.</p></div3></div2>

<div2><head>XXXIII</head>

<div3 n="Versi">
<lg>
<l>Vergine Madre, figlia del tuo Figlio,</l>
<l>Umile ed alta più che creatura,</l>
<l>Termine fisso d'eterno consiglio,</l></lg>
<lg>
<l>Tu se' colei che l'umana natura</l>
<l>Nobilitasti sì, che il suo Fattore</l>
<l>Non disdegnò di farsi sua fattura.</l></lg>
<lg>
<l>Nel ventre tuo si raccese l'amore,</l>
<l>Per lo cui caldo nell'eterna pace</l>
<l>Così è germinato questo fiore.</l></lg>
<lg>
<l>Qui se' a noi meridiana face</l>
<l>Di caritade, e giuso, intra i mortali,</l>
<l>Se' di speranza fontana vivace.</l></lg>
<lg>
<l>Donna, se' tanto grande, e tanto vali,</l>
<l>Che qual vuol grazia, ed a te non ricorre,</l>
<l>Sua disianza vuol volar senz'ali.</l></lg>
<lg>
<l>La tua benignità non pur soccorre</l>
<l>A chi dimanda, ma molte fiate</l>
<l>Liberalmente al dimandar precorre.</l></lg>
<lg>
<l>In te misericordia, in te pietate,</l>
<l>In te magnificenza, in te s'aduna</l>
<l>Quantunque in creatura è di bontate.</l></lg>
<lg>
<l>Or questi, che dall'infima lacuna</l>
<l>Dell'universo insin qui ha vedute</l>
<l>Le vite spiritali ad una ad una,</l></lg>
<lg>
<l>Supplica a te per grazia di virtute</l>
<l>Tanto che possa con gli occhi levarsi</l>
<l>Più alto verso l'ultima salute.</l></lg>
<lg>
<l>Ed io, che mai per mio veder non arsi</l>
<l>Più ch'i' fo per lo suo, tutti miei prieghi</l>
<l>Ti porgo, e prego ch'e' non sieno scarsi,</l></lg>
<lg>
<l>Perchè tu ogni nube gli disleghi</l>
<l>Di sua mortalità co' prieghi tuoi,</l>
<l>Sì ch'il sommo piacer gli si dispieghi.</l></lg>
<lg>
<l>Ancor ti prego, Regina, che puoi</l>
<l>Ciò che tu vuoi, che conservi sani</l>
<l>Dopo tanto veder gli affetti suoi.</l></lg>
<lg>
<l>Vinca tua guardia i movimenti umani:</l>
<l>Vedi Beatrice con quanti beati</l>
<l>Per li miei prieghi ti chiudon le mani.</l></lg>
<lg>
<l>Gli occhi da Dio diletti e venerati,</l>
<l>Fissi nell'orator, ne dimostraro</l>
<l>Quanto i devoti prieghi le son grati.</l></lg>
<lg>
<l>Indi all'eterno lume si drizzaro,</l>
<l>Nel qual non si de' creder che s'inii</l>
<l>Per creatura l'occhio tanto chiaro.</l></lg>
<lg>
<l>Ed io ch'al fine di tutti i disii</l>
<l>M'appropinquava, sì com'io dovea,</l>
<l>L'ardor del desiderio in me finii.</l></lg>
<lg>
<l>Bernardo m'accennava, e sorridea,</l>
<l>Perch'io guardassi suso; ma io era</l>
<l>Già per me stesso tal qual ei volea;</l></lg>
<lg>
<l>Chè la mia vista, venendo sincera,</l>
<l>E più e più entrava per lo raggio</l>
<l>Dell'alta luce, che da sè è vera.</l></lg>
<lg>
<l>Da quinci innanzi il mio veder fu maggio</l>
<l>Che il parlar nostro, ch'a tal vista cede,</l>
<l>E cede la memoria a tanto oltraggio.</l></lg>
<lg>
<l>Qual è colui che sognando vede,</l>
<l>E dopo il sogno la passione impressa</l>
<l>Rimane, e l'altro alla mente non riede,</l></lg>
<lg>
<l>Cotal son io, che quasi tutta cessa</l>
<l>Mia visione, ed ancor mi distilla</l>
<l>Nel cuor lo dolce che nacque da essa.</l></lg>
<lg>
<l>Così la neve al sol si disigilla,</l>
<l>Così al vento nelle foglie lievi</l>
<l>Si perdea la sentenzia di Sibilla.</l></lg>
<lg>
<l>O somma luce, che tanto ti lievi</l>
<l>Da' concetti mortali, alla mia mente</l>
<l>Ripresta un poco di quel che parevi;</l></lg>
<lg>
<l>E fa la lingua mia tanto possente,</l>
<l>Ch'una favilla sol della tua gloria</l>
<l>Possa lasciare alla futura gente;</l></lg>
<lg>
<l>Chè, per tornare alquanto a mia memoria,</l>
<l>E per sonare un poco in questi versi,</l>
<l>Più si conceperà di tua vittoria.</l></lg>
<lg>
<l>Io credo, per l'acume ch'io soffersi</l>
<l>Del vivo raggio, ch'io sarei smarrito,</l>
<l>Se gli occhi miei da lui fossero avversi.</l></lg>
<lg>
<l>E mi ricorda ch'i' fu' più ardito</l>
<l>Per questo a sostener tanto, ch'io giunsi</l>
<l>L'aspetto mio col valor infinito.</l></lg>
<lg>
<l>O abbondante grazia, ond'io presunsi</l>
<l>Ficcar lo viso per la luce eterna</l>
<l>Tanto, che la veduta vi consunsi!</l></lg>
<lg>
<l>Nel suo profondo vidi che s'interna,</l>
<l>Legato con amore in un volume,</l>
<l>Ciò che per l'universo si squaderna;</l></lg>
<lg>
<l>Sustanzia ed accidente, e lor costume,</l>
<l>Quasi conflati insieme per tal modo,</l>
<l>Che ciò ch'io dico è un semplice lume.</l></lg>
<lg>
<l>La forma universal di questo nodo</l>
<l>Credo ch'io vidi, perchè più di largo,</l>
<l>Dicendo questo, mi sento ch'io godo.</l></lg>
<lg>
<l>Un punto solo m'è maggior letargo,</l>
<l>Che venticinque secoli alla impresa,</l>
<l>Che fe' Nettuno ammirar l'ombra d'Argo.</l></lg>
<lg>
<l>Così la mente mia tutta sospesa</l>
<l>Mirava fissa immobile ed attenta,</l>
<l>E sempre di mirar faceasi accesa.</l></lg>
<lg>
<l>A quella luce cotal si diventa,</l>
<l>Che volgersi da lei per altro aspetto</l>
<l>È impossibil che mai si consenta;</l></lg>
<lg>
<l>Perocchè il ben, ch'è del volere obbietto,</l>
<l>Tutto s'accoglie in lei, e fuor di quella</l>
<l>È difettivo ciò ch'è lì perfetto.</l></lg>
<lg>
<l>Omai sarà più corta mia favella,</l>
<l>Pure a quel ch'io ricordo, che d'infante</l>
<l>Che bagni ancor la lingua alla mammella.</l></lg>
<lg>
<l>Non perchè più ch'un semplice sembiante</l>
<l>Fosse nel vivo lume ch'io mirava,</l>
<l>Che tal è sempre qual era davante;</l></lg>
<lg>
<l>Ma per la vista che s'avvalorava</l>
<l>In me, guardando, una sola parvenza,</l>
<l>Mutandom'io, a me si travagliava:</l></lg>
<lg>
<l>Nella profonda e chiara sussistenza</l>
<l>Dell'alto lume parvemi tre giri</l>
<l>Di tre colori e d'una continenza;</l></lg>
<lg>
<l>E l'un dall'altro, come Iri da Iri,</l>
<l>Parea reflesso, e il terzo parea fuoco</l>
<l>Che quinci e quindi egualmente si spiri.</l></lg>
<lg>
<l>O quanto è corto il dire, e come fioco</l>
<l>Al mio concetto! e questo, a quel ch'io vidi,</l>
<l>È tanto, che non basta a dicer poco.</l></lg>
<lg>
<l>O luce eterna, che sola in te sidi,</l>
<l>Sola t'intendi, e da te intelletta</l>
<l>Ed intendente te ami ed arridi!</l></lg>
<lg>
<l>Quella circulazion, che sì concetta</l>
<l>Pareva in te, come lume reflesso</l>
<l>Dagli occhi miei alquanto circonspetta,</l></lg>
<lg>
<l>Dentro da sè del suo colore stesso</l>
<l>Mi parve pinta della nostra effige,</l>
<l>Perchè il mio viso in lei tutto era messo.</l></lg>
<lg>
<l>Qual è il geometra che tutto s'affige</l>
<l>Per misurar lo cerchio, e non ritruova,</l>
<l>Pensando, quel principio ond'egli indige;</l></lg>
<lg>
<l>Tale era io a quella vista nuova:</l>
<l>Veder volea, come si convenne</l>
<l>L'imago al cerchio, e come vi s'indova;</l></lg>
<lg>
<l>Ma non eran da ciò le proprie penne,</l>
<l>Se non che la mia mente fu percossa</l>
<l>Da un fulgore, in che sua voglia venne.</l></lg>
<lg>
<l>All'alta fantasia qui mancò possa;</l>
<l>Ma già volgeva il mio disio e il <emph>velle</emph>,</l>
<l>Sì come ruota che igualmente è mossa,</l></lg>
<lg>
<l>L'amor che muove il sole e l'altre stelle.</l></lg></div3>
<div3 n="Introduzione">
<p>In questo finale capitolo intende l'autore toccare undici cose. La prima tocca nella sua orazione le prerogative di nostra Donna. La seconda fae santo Bernardo per l'autore la petizione, acciò che la sua vista tanto si levi, che 'l possa vedere l'ultima salute, soggiungendo ancora ch'elli conservi sua visione e concetti. La terza cosa che intende toccare, si è come finio suo desiderio veggendo l'ultima salute. La quarta cosa recita come sua visione s'incorava e montava in tal modo, che nè in ditto nè in fatto la memoria gliel può ridire. La quinta fa invocazione a Dio che li presti grazia, acciò che alquanto possa palesare in questa Comedia di sua visione. La sesta dice in universale quello che 'l vide. La settima tocca la difficoltà che ha la memoria a dire di ciò. L'ottava tocca come chi vede quella ultima salute è impossibile che mai se ne parta volontariamente. La nona ancora torna a descrivere quel che elli vide ma in particolarità. La decima tocca la difficoltade del manifestare tale visione, perchè non poteo nelle persone colligere ordine da chi potesse cominciare, tanto sono eguali, e ponelo per esemplo. La undecima e ultima tocca come Dio pose fine a sua volontade, quasi a dire: io vidi tanto quanto è possibile a vedere, e sì lo cognobbi, onde mia parlatura più innanzi non si estende, e qui fa fine al suo ultimo capitolo del Paradiso, che è la fine della sua Comedia.</p>
<p>Alla prima cosa si è da sapere che meravigliose sono le prerogative di nostra Donna, e possonsi considerare in tre modi: lo primo modo si è da parte della sua persona, lo secondo modo si è da parte di suo Figliuolo, lo terzo modo si è da parte delli suoi atti. Quanto al primo modo appare meravigliosa prerogativa, che fue vergine anzi lo parto, nel parto e dopo il parto: innanzi lo parto si hae per Isaia, capitolo VII: <emph>Ecce virgo concipiet</emph>, etc., nel parto per Ieremia, capitolo XXI: <emph>Novum faciet Dominus super terram</emph>; dopo lo parto, <emph>Canticorum</emph> IV: - <emph>Tota pulchra es, amica mea, et macula non est in te</emph>. Ancora fue madre di Cristo, che fue verace Dio e uomo, e in essa incarnazione ministròe la substanzia subietta e 'l conveniente nutrimento per 9 mesi in lo suo ventre, onde <emph>Sapientiae</emph> VII: - <emph>In ventre matris figuratus sum caro</emph>, etc. Fue eziandio di stirpe regale, che fue del parentado di David, onde l'Apostolo <emph>ad Romanos</emph> secondo, dicendo del Figliuolo suo dice: <emph>Qui factus est ex semine David secundum carnem</emph>, etc.; e <emph>ad Galatas</emph> IV, tocca come Dio mandò lo Figliuolo ad incarnare nella Vergine Maria, e dice: <emph>Misit Deus Filium suum factum ex muliere</emph>, etc. Or quanto siano maravigliose le sue prerogative da parte del Figliuolo e alte, appare che fue madre del Figliuolo di Dio, Eccl. XXIV: <emph>Qui creavit me requievit in tabernaculo meo</emph>, ecco come fue Figliuolo del suo Figliuolo. Ancora per lo Figliuolo fue redemuta la umana generazione, sì come più volte è ditto, e per questo brevemente si denota l'altezza di tale creatura. Or quanto siano maravigliosi li suoi atti, appare per la sua umilitade in prima, della quale scrive santo Bernardo: <emph>Quae est ista tam sublimis humilitas quae honori cedere non novit insolescere gloria nescit Dei mater eligitur et ancillam se nominat de se dicens: Respexit humilitatem ancillae suae</emph>. Ancora si denota sua umilitade quando servì Elisabeth in parto, onde santo Bernardo: <emph>In momentanea confestinatione Maria abivit Elisabeth salutata, eius ministerio quasi mensibus tribus humiliter stetit</emph>, etc. Ancora si è nostra avvocata dinanzi da Dio, onde santo Bernardo: <emph>Secursum accessum habes, o homo, ad Deum, ubi mater ante filium et filius ante patrem, mater ostendit filio pectus et ubera, filius patri latus et vulnera, nulla ergo poterit esse repulsa tibi ubi tot occurrant caritatis insignia</emph>, etc. Ancora questa avvocata si hae tre condizioni, per le quali ella adduce a dritto fine le nostre cagioni, termine fisso di eterno consiglio. La prima si è che sollecita e sempre prega, onde in Psalmo: <emph>Astitit regina a dextris tuis</emph>, etc. che non si parte, sì come alcune fiate li avvocati si parteno, quando è bisogno d'avvogare e d'allegare per la parte. La seconda condizione è che è savia, onde nel predetto Psalmo segue: <emph>In vestitu de aurato</emph>, e questa vesta significa sapienzia, imperquello che l'oro per la Scrittura santa hae a significare ciò; ed è grande securtà ad avere avvocato savio, imperquello che non si può dubitare di peccare in forma, che molti avvocati sono che ignorano sì bene lo suo officio, come colui per cui elli advocano. La terza condizione si è ch'ella è amata in corte, per la qual cosa ella hae quella grazia e doni, ch'ella fa addomandare, ond'è in Psalmo <emph>circumdata varietate</emph>, la quale varietade sono li ordini delli angeli, li ordini delli santi, li quali tutti la onorano, tutti la desiderano come scrive santo Ghirardo vescovo e martire in le sue omelie: <emph>Solus Dominus Iesus Christus potest ipsam magnificare quemadmodum fecit, ab ista maiestate laudem accipiat et honorem angelicis stipata coris, arcangelicis vallata turmis, Tronorum hinc inde possessa iubilationibus, Dominationum circumdata tripudiis, Principatum circumscripta obsequiis, Potestatum amplexata plaudibus, Virtutum girata honoribus, Cherubin circumstantiata ignificationibus, Seraphin undique possessa ineffabilibus cantationibus, Apostolorum splendidissimus ordo ineffabili laude illam extollit; martirum exercitus omnimode supplicat dominae tantae; Confessorum multitudo innumerabilis continuum sibi personat canticum, Virginum candidissima comptio vigentem choream ad suam celebrat gloriam</emph>, etc. Sì che considerando tali prerogative, tali grandezze, tale stato nella corte di Paradiso aver nostra Donna, sì come propria avvocata introduce l'autore santo Bernardo ad orare acciò lei, a che per essa sia impetrata grazia dall'unico Signore che l'autore possa discernere e vedere alcuna cosa del suo splendore, e sì come apparirà nel testo, nella orazione si contiene per varii modi le preditte prerogative.</p>
<p>Alla seconda si è da sapere che, connumerate le prerogative di nostra Donna, santo Bernardo fae due petizioni per lo autore: la prima si è che dispogna sì sua vista, che 'l possa discernere e vedere l'ultima salute: la seconda si è che dopo tale visione li conservi li suoi buoni concetti, acciò che possa ridire nella sua Comedia, perchè se ne segua quella cagione finale, a che dirizzòe sua opera, cioè di rimuovere li mondani da' vizii, e dirizzarli in itinere di virtude. Circa la quale disposizione si può formare tre domandagioni: la prima si è se l'uomo per le sue naturali virtudi può vedere Dio per essenzia; veduto che no, se per grazia lo può vedere; terzo lo modo che lo vede, se per alcuna similitudine, <emph>etc.</emph> E circa la seconda petizione si puonno formare due domandagioni: prima se la nostra memoria può conservare tale visione per li suoi naturali o per grazia; veduto questo, chiaro appariràe come ebbe bisogno, acciò che l'autore alquanto manifestasse di sua visione, impetrasse grazia orando, con ciò sia che per sè medesmo non era possibile a sua vertude tanto carico.</p>
<p>Alla prima si è da sapere, sì come dice Tommaso in la prima parte, questione 12, articolo 4, lo cognoscere avviene secondo che la cosa cognosciuta è in lo cognoscente; la cosa cognosciuta è in lo cognoscente secondo lo modo del cognoscere e secondo sua natura, ma se la cosa che si dee cognoscere, eccede e superabbonda la natura del cognoscente, chiaro appare che per suoi naturali lo cognoscente non lo può cognoscere. Or se lo intelletto umano non può da sè cognoscere Dio, perchè eccede a sua natura, molto maggiormente lo senso del viso non lo può cognoscere nè vedere, con ciò sia che le virtudi sensitive sono più basse che quelle dello intelletto e specialmente circa le divine cose. Or è da vedere se per grazia l'uomo può vedere Dio, ed è la seconda domandagione: alla quale risponde Tommaso nella prima parte, questione 12 articolo 5, che ogni cosa che si leva sopra sua natura, fa bisogno che sia disposta per alcuna disposizione sovranaturale; sì come se l'aiere dee pigliare forma di fuoco, fa bisogno che alcuna disposizione, <emph>supple</emph> celeste, la dispogna e tirila alla forma del fuoco; così ogni intelletto creato se dee accedere a tanta sublimitade quant'è a vedere Dio per essenzia, fa bisogno che la divina grazia lo dispogna e sovravegnali, con ciò sia che per suoi naturali, sì com'è detto, non può montare in tanta perfezione questa si è quello lume della quale è scritto Apocalissi, XXI: <emph>Claritas Dei illuminat eam</emph>, cioè quella compagnia di beati, che vedeno Dio; e secondo questo lume diviene l'uomo deiforme, cioè simile di Dio, sì come santo Ioanni in Evangelio, capitolo III: <emph>Cum apparuerit, similes ei erimus</emph>, etc. E così possiamo concludere che senza tale disposizione l'uomo non puote vedere Dio per essenzia, e con essa si è veduto come Dio per alcuno si può vedere cioè per grazia; si è da sapere che tale visione è differente da questa mondana, quando noi vedemo una cosa, la spezia visibile di quella cosa ne viene alla pupilla, e per quella la cognosciamo, imperquello che la nostra pupilla si inmuta per lo colore ed ha la figura della cosa. Ancora possiamo vedere una cosa che si specchi che la nostra pupilla si inmuterà per lo specchio secondo colore e figura, e si inmuterà secondo quella spezia visiva, che è nello specchio, che gli è per la cosa che si specchia in esso specchio, e così vedremo la cosa che si specchia mediante lo specchio e solo per le spezie visibili, e vedremola tutta. In la visione di Dio non lo potemo lui tutto comprendere, con ciò sia che con grazia eziandio la nostra vista non può comprendere tutto quello che in lui si vede, sì come è possibile che non vedemo nè cognoscemo ogni spezia visibile che appare nello specchio. Ancora non vedemo per spezia visibile quello che sia in la essenzia di Dio, ma secondo che tale essenzia n'è congiunta con lo intelletto, sì che chi più intende più vede, e chi meno meno, onde tale visione segue la condizione di colui che vede. Nella quale materia si tratta per Tommaso nel preallegato libro e per tutti li articoli della 12 questione a sufficienza. E così concludendo per le predette potemo dire che la visione di Dio per essenzia sia secondo due condizioni; l'una si è da parte d'esso Dio veduto, l'altra si è da parte dell'uomo vedente; da parte di Dio è impossibile a poterlo comprendere, imperquello che è infinito e tanto remoto dal sogno de' mortali e da ogni essenzia creata, quanto è da Creatore a creatura, che non li è alcuna proporzione; da parte dell'uomo vedente si è differenzia da uno ad uno altro, che, sì com'è detto, secondo la condizione e disposizione del vedente si è più e meno in la visione sua, e questo basti al nostro proposito. Alla prima questione della seconda domandagione si è da sapere che la virtù della memoria in l'uomo si è fondata in organo corporale, sì come mostra lo Filosofo in terzo <emph>De Anima</emph>; or se lo intelletto, che è virtude spirituale e che non è fondato in organo corporale, non può accedere a tanta altezza d'intendere, e vedere, molto maggiormente la memoria per suoi naturali non è possente a potere ritenere tali specie intelligibili, che sì come dice Tommaso, questione 12, articolo 11: <emph>Anima nostra quanto magis a corporalibus abstrahitur, tanto intelligibilium abstractorum fit capacior</emph>, etc.; e così <emph>per locum ab oppositis</emph> quanto la virtude è più congiunta colli corpi, tanto è meno sufficiente alle astratte cose: la memoria, sì com'è detto, è fondata in organo corporale, <emph>ergo</emph>, etc. Adunque si può concludere che la memoria è uno tale istrumento, che non può ridire quello che per lo suo intelletto è veduto circa la divina essenzia quando lo intelletto vede per grazia, imperquello che se lo intelletto è tirato fuora delli suoi termini, la memoria che secondo l'ordine naturale è proporzionata a quello, non può accedere a tanta altezza; adunque è bisogno che per grazia similemente la memoria sia illuminata, acciò che possa ridire quello, che all'intelletto per grazia è mostrato, e allora quella proporzione che, è all'intelletto alla cosa, che è veduta secondo suo grado, quella proporzione avrà la memoria alla cosa che è veduta, secondo suo grado in ridirlo, salvo sempre la volontade del Creatore, imperquello che dappoi che la cosa passa li termini naturali, non è di sua considerazione a cercare in essa l'ordine naturale, tutto che la possanza sua possa in quelle cose, che sono infra li termini naturali, adovrare altro sì come appare nelli miracoli, etc. Alla seconda domandagione della seconda petizione si è da sapere che la locuzione fruttifera si è grazia <emph>gratis data</emph> da Dio all'uomo in altrui utilità, sì come mostra Tommaso <emph>Secunda Secundae</emph>, questione 177, <emph>ad primum</emph>; onde tale grazia si aggiunge sovra natura, imperquello che per pura locuzione, sì come hanno li uomini, non si potrebbe manifestare quello che trascende lo intelletto e la memoria umana ad intendimento, potrebbesi bene parlare di cose alte oltra li limiti naturali, sì come facevano li profeti, ma ampò tale locuzione non era senza grazia, tutto che alcune fiate elli non intendeano le sue profezie, sì come mostra Tommaso <emph>Secunda Secundae</emph>, questione 171, articolo 5. E però considerando l'autore che sì la visione, come la memoria, come eziandio la parlatura trascende nella presente materia tutti li limiti, termini o segni naturali, e che senza grazia non potea alcuna cosa toccare, quella si impetròe a nostra Donna orando, cioè ch'ello potesse ottenere suo intento. Or quanto sia lo valore della orazione chiaro appare nella <emph>Secunda Secundae</emph>, di fra Tommaso, questione 83.</p>
<p>Alla terza cosa, che è toccata nel presente capitolo, sono da considerare due cose, imperquello che lo autore dice che finio in sè l'ardore del desiderio. La prima si è la visione della essenzia divina e l'ultima beatitudine; la seconda in essa visione si quieta lo desiderio umano. Alle quali due questioni Tommaso nella <emph>Prima Secundae</emph>, questione 3, articolo 8, risponde e dice che la ultima e perfetta beatitudine non può essere, se non in la visione della divina essenzia, e mostralo considerando circa ciò due cose; l'una si è che l'uomo non è beato fino che li resti alcuno desiderio di sapere più innanzi, o che gli è più da considerare; l'altra si è che ogni cosa riceve perfezione secondo la ragione dello suo subietto; l'obbietto dello intelletto si è <emph>quidquid est</emph>, cioè savere ciò che è la cosa per sua essenzia, sì come lo Filosofo dice nel terzo <emph>De Anima</emph>; e per questi due modi la visione della divina essenzia si è la perfetta beatitudine, e quieta lo suo desiderio, primo che veggendo la essenzia divina vede la cagione di tutte le cose e così è beato, come dice lì Tommaso: <emph>Ad perfectam igitur beatitudinem requiritur quod intellectus pertingat ad ipsam essentiam primae causae, et sic perfectionem suam habebit per visionem ad Deum, sicut ad obiectum in quo solo beatitudo hominis consistit</emph>. Secondo poichè ha cognosciuta la prima cagione non può lo desiderio più domandare e così rimane quieto, sì come chiaro appare <emph>Contra Gentiles</emph> 3, capitolo LXIII.</p>
<p>Alla quarta cosa si è da sapere che l'autore tocca come sua visione si sincerava e montava a tale modo che difficile gli è a ridirlo. Alla quale cosa si è da sapere che, poichè tale visione trapassa li termini naturali e tende in la essenzia divina può essere ditta <emph>ratto</emph> secondo che si definisce: <emph>raptus est ab eo quod est secundum naturam in id quod est supra naturam in superioris naturae</emph>. Circa lo quale ratto si è da sapere ch'ello può accadere in li uomini in tre modi: l'uno si è quando la cagione è intrinseca, che l'anima si leva dalli sensi, e con essi non fae sua operazione, sì come in sogno o in infirmitade alcuna che per debilitade corporale di natura l'anima non è imbrigata ed elevasi ad alcune divine cose ed astratte; l'altro modo sì è per virtù di demonii, per la quale cosa e congiunzione l'anima vede alcune astratte cose. Lo terzo modo si è per virtude divina, per la quale virtù l'anima si leva a vedere e considerare cose sopra natura, e che trapassano ogni naturale podere, sì com'è scritto in Isaia VIII: <emph>Spiritus elevavit me inter terram et caelum et adduxit me in Ierusalem in visionibus Dei</emph>; e per questo terzo modo intende l'autore che la sua visione si sincerasse e schiarasse. Or vogliendo l'autore mostrare che la sua visione tegna lo eccelso grado, esclude che ad essa non può attingere memoria, nè parlatura, nè altra corporale disposizione o possanza, sì come dice la glosa sovra lo Psalterio in principio de' modi delle profezie: <emph>Ille modus prophetiae caeteris est dignior quando scilicet Spiritus Sancti spiratione remoto omni exteriori aminiculo facti vel dicti vel visionis vel somnii proferatur</emph>; e così <emph>per locum a simili</emph> quella visione, che è più astratta e remota da ogni corporale virtude o possanza, tiene più degno grado nelle visioni.</p>
<p>Alla quinta cosa si è da sapere che l'autore domanda, facendo sua invocazione a Dio, che li presti grazia ch'elli possi dire alcuna cosa di sua visione, e tocca brevemente che ha bisogno essere cagione di sermoneggiare primo <emph>ad instruendum intellectum quod fit dum quis sic loquitur quod doceat</emph>; e questo tocca quando dice: <emph>Ch'una favilla sol della tua gloria Possa lasciare alla futura gente</emph>; secondo <emph>ad movendum affectum ut sic libenter audiant</emph>; e questo tocca quando dice: <emph>E per sonare un poco in questi versi</emph>, imperquello che è delettabile le rime; terzo <emph>ad hoc ut auditor amet ea quae verbis signantur</emph>; e questo quando dice: <emph>Più si conceperà di tua vittoria</emph>, che quanto più si cognosce lo sommo bene più fama avendo tale intenzione si fae sua preghiera, poi accede a dire quello che 'l vide.</p>
<p>La sesta cosa che tocca si è come in la divinitade vide tre persone e una essenzia, la quale trinitade non repugna alla unitade, ello fa bisogno che noi concediamo che Dio sia, e che lo suo essere sia in sua natura, e che lo suo essere sia intelletto, e che lo suo essere sia amore, le quali cose per uno modo sono in Dio e per un altro modo sono in li uomini. In l'uomo si è in sua natural substanzia, ma lo intendere e l'amare dell'uomo non sono la substanzia dell'uomo, l'uomo secondo che considera in sua natura si è alcuna cosa che è <emph>substinens</emph>, ma secondo ch'ello è in lo intelletto suo non è cosa <emph>substinens</emph>, <emph>ma è alcuna intenzione della cosa che è substinens</emph>, e similemente l'amore è in l'uomo sì come in l'amato l'amatore. E così appare che in l'uomo si puonno considerare tre cose, cioè l'uomo esistente in la natura, e l'uomo esistente nello intelletto, e l'uomo in amore esistente, e ampò queste tre cose non sono uno, imperquello che lo intendere dell'uomo, nè l'amore dell'uomo non è lo suo essere. In Dio sono per altro modo; chè Dio si è suo essere sì come prova Tommaso <emph>Contra Gentiles</emph>, primo, capitolo XXII, Dio si è suo intelletto e intendere, sì come si prova nel predetto libro, capitolo XLV; Dio si è suo amore, sì come in lo XCI capitolo del predetto libro chiaro appare; e tutte queste cose sono uno, avvegnachè ciascuna sia <emph>subsistens</emph>, le quali sussistenze sono le persone della divinità, Padre, Figliuolo e Spirito Santo, che sono uno Dio, onde Anastasius: <emph>Quod unitos in trinitate et trinitas in unitate veneranda sit</emph>; e santo Augustino dice in libro <emph>De Fide ad Petrum</emph>: <emph>Una est essentia Patris, Filii et Spiritus Sancti, in quo non est aliud Pater, aliud Filius, aliud Spiritus Sanctus, quodvis alius sit personaliter Pater, alius Filius, alius Spiritus Sanctus</emph>, e dice che in quelle tre persone vide tutto quello che si squaderna per lo mondo, sì substanzie, sì accidenti, sì loro composizioni. Sì che veggendo Dio, vide tutte le cose del mondo; e nota che dice del mondo, imperquello che sarebbe impossibile ad intelletto creato potere vedere tutto quello che è in Dio, con ciò sia che solo esso si vede e si comprende, sì come mostra Tommaso nella prima parte, questione 12, articolo 8.</p>
<p>Alla settima cosa si adduce l'autore a dimostrare la difficoltade una favola poetica, la quale come l'adduce in proposito chiaro appariràe nella esposizione del testo.</p>
<p>Alla ottava si è da sapere sì come Tommaso 3, <emph>Contra Gentiles</emph>, questione 48, che la ultima felicitade umana consiste in la visione della essenzia divina in quello modo ch'ella vede le substanzie separate, lo quale modo non può essere senza grazia e lume datoli da Dio, sì come si prova nella questione 53, del predetto terzo, lo quale lume l'autore pone ch'avesse largita per la soprascritta orazione e invocazione che fece, lo quale lume dispone sì l'uomo che è quieto suo desiderio imperquello che ello vede lo sommo bene, ed è impossibile che da tale visione si voglia partire, imperquello che la volontà non vuole se non sotto ragione d'alcuno bene, or s'ella vede lo miglior bene come si può volerlo cambiare, con ciò sia che ogni altra visione cadde da quella in bontade? e perciò prova Tommaso <emph>Contra Gentiles</emph>, terzo capitolo LXII: <emph>Quod videntes Deum in perpetuum eum videbunt</emph>; ed in Psalmo: <emph>Beati qui habitant in domo tua, Domine, et in seculum seculi laudabunt te</emph>; ed in uno altro Psalmo: <emph>Non commovebitur in aeternum qui habitat in Ierusalem</emph>.</p>
<p>La nona cosa che tocca, sì come apparirà nel testo, si è quello che ha toccato nella sesta, ma dicelo per altre parole, cioè della unitade della essenzia e della trinitade delle persone in la divinitade.</p>
<p>Alla decima cosa si è da sapere che, poichè l'autore vedea la divinitade essere una in essenzia e trina in persone, dice che non sae dove ei cominciasse sua visione; or ello non vuole dir altro se non che in le persone della divinitade è tanta egualitade, che non sa da quale cominci nè la virtude nè la possanza nè lo splendore, e però non sa ridire da quale ello cominciasse sua visione. Circa la qual cosa si è da sapere che, sì come si mostra per Tommaso nella prima parte questione 42, articolo 1, necessaria cosa è porre egualità nelle divine persone, imperquello che, sì come dice lo Filosofo nel IX della Metafisica: <emph>Eguale dicitur per negationem minoris et maioris</emph>; in le divine persone noi non potemo ponere maggiore nè minore, perchè la quantità a chi spetta maggiore e minore si è la essenzia divina, e di sopra è detto che se tre persone sono in una essenzia, se fosseno differenti e non eguali seguirebbesi non essere in una essenzia, il quale è assurdo imperquello che non sarebbe tre persone uno Dio, che è impossibile; adunque è bisogno che poichè sono in una essenzia sieno eguali, e questo dice Atanasio: <emph>Tres personae sunt sibi coaequales</emph>.</p>
<p>La undecima ed ultima cosa che tocca, e compie suo capitolo, si è come quello Creatore, che lo alluminò a cognoscere tanto d'altezza, li volse il voler suo, quasi a dire mise termine a suo itinere e fue quello punto, che è l'ultimo nella sua poetria, sì come apparirà nel testo esposto <emph>cum laude Dei</emph></p></div3>
<div3><head>vv. 1-3</head>
<p>Invocando cominciò a nomare nostra Donna, quasi a dire: a te, donna, io drizzo il mio parlare.</p>
<p><add resp="ed">1</add> <emph>Figlia</emph>. Quasi a dire: tu se' figliuola di Dio, il quale è padre d'ogni creatura, il quale fue tuo figliuolo, e che prese carne in te e del tuo puro sangue.</p>
<p><add resp="ed">2</add> <emph>Umile</emph>, cioè nelli tuoi abiti e atti. <emph>Alta</emph>. Perchè fosti madre di Dio.</p>
<p><add resp="ed">3</add> <emph>Termine</emph>, cioè tu sei quello segno a cui dee essere diretto ogni nostro bisogno però che bene soccorri. <emph>D'eterno</emph>. Nota eccellenzia sì del consiglio come dello aiutorio che dice eterno, cioè senza fine, e dice a differenzia de li altri consigli, che tutti hanno fine; e consiglia la medicina a conservar la sanitade solo per lo tempo del decorso del tempo per la vita, e consiglia la legge solo vivere virtudioso per lo tempo della vita umana, e così le altre arti consigliano tutto a termine, ma lo consiglio e l'aiutorio che s'hae da nostra Donna, non è terminato nè circoscritto da tempo ma è eterno, che mai non viene meno</p></div3>
<div3><head>vv. 4-6</head>
<p>Quasi <emph>dimonstrative</emph> parlando: tu sei quella per cui è riparata, esaltata e sovvenuta la natura umana caduta, depressa e affondata per lo peccato.</p>
<p><add resp="ed">5</add> <emph>Sì che 'l suo</emph>, cioè tu fosti mezzo tra Dio e la umana natura e fosti tale mezzo e sei ch'alcuno disdegno non ebbe lo Creatore di assumere di te carne e farsi uomo</p></div3>
<div3><head>vv. 7-9</head>
<p><emph>E benedictus fructus ventris tui</emph>, cioè fue la umanità di Cristo.</p>
<p><add resp="ed">8</add> <emph>Per lo cui</emph>, cioè per la cui passione e morte è così allegrato questo fiore, questa rosa in cui forma mi si dimostra la trionfante congregazione delli beati</p></div3>
<div3><head>vv. 10-12</head>
<p>Or dice santo Bernardo: tu, Donna, sei a noi meridiana facella, che importa lume e splendore, che sì come lo sole e l'altre stelle rifulgeno piùe nella linea meridiana che in altra plaga celeste, così tu, Donna, tra l'altre lumiere sei meridiana, <emph>hoc est superhabundans in lumine</emph>.</p>
<p><add resp="ed">11</add> <emph>Di caritade</emph>, cioè sì come in vista tu se' più lucida dell'altre, così in essere in te è più l'ardore di carità. <emph>E giuso</emph>, cioè al mondo tanto ridonda tua carità, che ogni mortale da chi se' cognosciuta pone viva speranza in te</p></div3>
<div3><head>vv. 13-15</head>
<p><emph>Donna se'</emph>. Detto la eccellenzia da parte della Donna, or la demostra da parte del Creatore, lo quale tanto l'ama, che quasi non è disposto a fare grazia senza questo beneditto mezzo di nostra Donna ad alcuno: e però dice l'autore: chi vuol grazia e non ricorre a te, vuol volar senza ale; cioè a dire: lo Creatore hae ordinato che la natura faccia ale alli animale che denno volare, e così ha ordinato: chi vuole grazia vegnila a domandare mediante nostra Donna, e seragli fatta. Le quali parole importano sottile intendimento in questo modo: per nostra Donna, cioè mediante essa, è Dio fatto uomo, e reconciliato la divinitade con la umanitade, e tal modo è piaciuta alla divinità d'osservare in la rilevazione della natura umana, e in esso fue lo Verbo divino incarnato e d'essa nacque Cristo nostro redentore, essa vergine anzi il parto, nel parto, e dopo il parto, sì com'è detto. Questo si è lo fondamento della fede cattolica; detto è per lo Apostolo che senza fede è impossibile piacere a Dio, adunque senza questa benedetta Donna è impossibile a Dio: ma se non piace al Signore nè 'l ditto nè 'l fatto di quello che domanda grazia, com'è verisimile che 'l Signore gliela faccia? Certo non è ragionevile. E però è bene detto: chi vuol grazia, e a te non ricorre, sua disianza vuole volare senza ale</p></div3>
<div3><head>vv. 16-18</head>
<p>Chiaro appare che è tanto benigna, che previene innanzi che sia per orazione richiesta, e questo si è grande segno di speranza ferma che non è sorda a chi la richiede.</p>
<p><add resp="ed">18</add> <emph>Precorre</emph>, cioè previene</p></div3>
<div3><head>vv. 19-21</head>
<p><add resp="ed">19</add> <emph>In te misericordia</emph>. Soccorrendo li peccatori. <emph>In te pietate</emph>. Soccorrendo li deficienti per non potere.</p>
<p><add resp="ed">20</add> <emph>In te magnificenza</emph>, cioè che magnificamente dona e distribuisce le sue grazie. E nota che magnificenzia sì si hae per eccelso grado in la dispensazione della liberalitade che dàe e tiene quello che è da dare e da tenere regolando con ragione. <emph>In te s'aduna</emph>, cioè in te sono tutte quelle perfezioni, che in creatura possono essere. E nota qui che si include anche li angioli, e però anche è locata sovra li angioli in tutte perfezioni e altezze</p></div3>
<div3><head>vv. 22-24</head>
<p>Santo Bernardo per sua persuasione orando qui comincia a toccare alcuno esordio, e dice <emph>questi</emph>, cioè Dante. <emph>Dall'infima</emph>, cioè dal più basso stato che possa essere nell'uomo che è lo peccato.</p>
<p><add resp="ed">23</add> <emph>Insin qui ha vedute</emph>, cioè è montato a tanta intelligenzia e visione quant'è che è giunto a vedere l'ultima salute, che è la essenzia di Dio.</p>
<p><add resp="ed">24</add> <emph>Le vite</emph>, cioè per quelli mezzi che sono tra li predetti estremi</p></div3>
<div3><head>vv. 25-27</head>
<p><add resp="ed">25</add> Qui fa sua petizione, come appare.</p>
<p><add resp="ed">26</add> <emph>Levarsi</emph>, cioè montare in tanta disposizione, quanto è bisogno a suo intento</p></div3>
<div3><head>vv. 28-30</head>
<p><emph>Ed io che</emph>, cioè io Bernardo d'amor di carità infuso ti priego, che a lui si così benigna, come mai fosti a me</p></div3>
<div3><head>vv. 31-33</head>
<p><emph>Perchè tu ogni</emph>. Imperquello che non è possibile ad uomo in che sia congiunta l'anima col corpo innanzi la glorificazione che avranno li corpi dopo lo dì del giudicio a veder la essenzia divina, sì come mostra Tommaso, prima parte, e però bisogna che quella oscurità, che dà 'l corpo all'anima, sia per grazia levata, acciò che possibile sia la visione optata, e però dice: <emph>Sì ch'il sommo piacer</emph>, cioè Dio; <emph>gli si dispieghi</emph>, cioè si lasci vedere o sia possibile a lui a vederlo</p></div3>
<div3><head>vv. 34-36</head>
<p>Acciò che questi effetti che si seguiranno di tale visione, possano esser per tale conservazione in lui utili ad altri, a chi elli li dirà, se non li perde a memoria</p></div3>
<div3><head>vv. 37-39</head>
<p>Cioè e tua custodia in tali specie visibili che per lui seranno apprese, vinca ogni altercazione umana, cioè corporea, che quelle potesse imbrigare.</p>
<p><add resp="ed">39</add> <emph>Chiudon le mani</emph>, cioè ti orano per questa grazia</p></div3>
<div3><head>vv. 40-42</head>
<p>Dice che gli occhi di nostra Donna guardavano fisso nello oratore, cioè in santo Bernardo, ed erano quelli segni che ferono demostrazione, che molto li erano in piacere li divoti prieghi</p></div3>
<div3><head>vv. 43-45</head>
<p><emph>Indi all'eterno</emph>, etc. E qui dice che nostra Donna drizzò gli occhi <emph>allo eterno lume</emph>; cioè alla divinitade. - <emph>Nel qual</emph>, cioè, sì come più volte è detto, occhio mortale non può iniarsi al fondo della divinitade.</p>
<p><add resp="ed">44</add> <emph>Inii</emph>. Si è verbo informativo, ed è tanto a dire come diventare simile di quella cosa che è considerata</p></div3>
<div3><head>vv. 46-48</head>
<p><emph>Ed io ch'al fine</emph>, cioè io autore appropinquai al fine del desiderio, cioè a quella ultima salute, dove sono tutti li desiderii quetati; e però soggiunge che l'autore del desiderio in sè finìe per la predetta visione</p></div3>
<div3><head>v. 51</head>
<p><emph>Tal qual ei volea</emph>, cioè contento e quetato</p></div3>
<div3><head>v. 54</head>
<p><emph>Che da sè è vera</emph>. Cioè che non è grazia <emph>alterius</emph></p></div3>
<div3><head>vv. 55-57</head>
<p>Nota la eccellenzia della sua visione che è tale che memoria nè parlatura non può a tanto oltraggio</p></div3>
<div3><head>vv. 58-60</head>
<p>Qui per esemplo dice che tanto gli è rimaso di visione sua, quanto rimane del sogno a colui, che si ricorda che 'l s'insognò, ma non sa che; sì come più volte avviene che l'uomo dice: io sognai uno sogno d'allegrezza o di paura, ma non hoe a mente come fue</p></div3>
<div3><head>vv. 61-63</head>
<p><add resp="ed">61</add> <emph>Cotal son io</emph>. Qui fa la comparazione. <emph>Che quasi</emph>, cioè perduta.</p>
<p><add resp="ed">62</add> Ma pure sapea ch'era stato di grande cosa, perchè alcuno effetto dolce lì rimase sì li distillava nel cuore che procedeva dalla sua visione</p></div3>
<div3><head>vv. 64-66</head>
<p>Cioè sì come la neve si dissigilla perdendo al sole lo calore e la figura, così le spezie delle memorie che fantasticando reduceno allo intelletto la cosa che ha veduta, sì si dissigillonno per quello Sole, che è padre d'ogni lume, cioè Dio.</p>
<p><add resp="ed">65</add> Circa questa comparazione sono due opinioni. L'una si è che la Sibilla, che fue al tempo di Eneas, volendo sue sentenzie essere ascose, le scrivea con lo licore d'alcune erbe sulle foglie delli alberi, e questa scrittura durava tanto quanto la foglia stava verde; come la foglia cadeva per vento, essa si seccava e la scrittura deventava del colore della foglia, sì che non si dicernea la scrittura in su la foglia, e così si perdea. L'altra opinione si è che <emph>sibilla</emph> sia quello suono che fanno le foglie su li albori mossi dal vento; cadute le foglie, perduto lo suono; sì che per difetto di subietto si perde tale romore, il quale avviene per lo vento che si caccia alla terra. E così in proposito per difetto di fantasia l'autore non rimemora sua visione; e però questa seconda più s'afface</p></div3>
<div3><head>vv. 67-75</head>
<p><emph>O somma luce</emph>, cioè o divinità, la quale tanto sei rimossa dalla condizione de' mortali, <emph>prestami della tua grazia</emph>, sì che nella mia memoria ritornino quelle spezie visibili, che vi furono quand'io ti vidi. E ancora fa che la mia lingua possa esprimere non quello tutto che io so che non è possibile, ma pure una favilla ne dica, io quella lascierò in iscritto per quelli che sono a venire al mondo, acciò che abbiano alcuna introduzione; e soggiunge persuadendola: più si conceperà di tua gloria se mi ritornano le visioni preditte alla memoria, delle quali conteranno questi miei versi in suono ritimico</p></div3>
<div3><head>vv. 76-78</head>
<p><emph>Io credo</emph>. Qui comincia a dirne e dice che tanto era l'acume del raggio della divinità, cioè la eccellenzia, che s'elli avesse torta il viso elli sarebbe smarrito. E nota qui lo diverso che è dalla visione del vedere qua giù alla visione della divina bontade. In queste eccellenzie di quaggiuso cotanto quanto lo senso più vi si ficca cotanto fae maggior male al senso, sì come appare chi fisso guarda nel raggio del sole, e come appare nello abbacinare, sì come lo Filosofo <emph>habet</emph> II, <emph>De Anima</emph>: - <emph>Excellentia sensum corrumpit sensum</emph>. In quella celeste visione della divina essenzia è tutto lo contrario; che cotanto quanto più vi si mira tanto si diventa più possente e rimuovesi da ogni corruzione, imperquello che si diventa simile d'essa, sì come è scritto Ioanni III: <emph>Cum autem apparuerit similes ei erimus</emph> etc.; adunque è bene detto quello dello autore, che quanto più contemplava in essa, tanto era più sicuro di smarrimento</p></div3>
<div3><head>vv. 79-81</head>
<p>Cioè che per tale simiglianza, che egli venne tanta possente e ardito ch'ello giunse a sostenere nelle sue pupille l'aspetto della divinità</p></div3>
<div3><head>v. 82</head>
<p>Apostrofa, sì come appare</p></div3>
<div3><head>vv. 85-90</head>
<p><emph>Nel suo profondo</emph>. Qui mette come ivi sono tre persone, <emph>Pater et Filius et Spiritus Sanctus</emph>, e come in essa substanzia vide tutte le mondane cose, sì substanzie, sì accidenti sì ogni operazioni naturali.</p>
<p><add resp="ed">89</add> Qui notifica il modo, e dice <emph>conflati</emph>, cioè per modo di idee o di esemplarie similitudini</p></div3>
<div3><head>vv. 91-93</head>
<p><add resp="ed">91</add> <emph>La forma</emph>, cioè la vertude che è in la divinitade creante, che è essa divinità.</p>
<p><add resp="ed">92</add> <emph>Perchè</emph>. E questo è quello, dice l'autore, che mi fa credere ch'io la vidi perchè pure ragionandone mi sento gaudere</p></div3>
<div3><head>vv. 94-96</head>
<p><emph>Un punto solo</emph>. Qui introduce una favola poetica a mostrare quanta è la difficoltà di ragionare di tal visione ed incomprensibile, in questo modo. Poneano li poeti che Nettuno si era Dio del mare, ed era molto vago di vedere essere abitato lo mare di gente, com'elli vedea essere la terra. Quando venne che li uomini dapprima fenno nave, lo detto Nettuno l'andò a vedere, e in tale vedere gli avvenne due cose cioè ammirazione ed allegrezza; per la ammirazione gli andava pure attorno, e com'era dell'uno lato desiderava di vederlo dall'altro, e così non calava per allegrezza, era tanto lo ditto desiderio, che non li saria bastato a far così XXV secoli di tempo, e lo secolo è CX anni. Or dice l'autore per mostrare quanto li è impossibile a dire sua visione, che uno punto che è delle 60 parti l'una d'una ora, gli è di maggiore oblivione, cioè dismenticanza, o maggiore impedimento che non saria stato XXV secoli a Nettuno a mirar l'ombra della nave. Or se in così poco di tempo quanto è uno punto si ricoglie più ammirazione e allegrezza che in anni 2750 chiaro appare com'è impossibile a notificarlo nè in pensiero, nè in detto, nè in scritto.</p>
<p><add resp="ed">94</add> <emph>Letargo</emph>. Si espone in due modi: <emph>Letargus</emph>, <emph>i, copiosus in laetitia</emph>, e <emph>letargus</emph> si è <emph>morbus oblivionis</emph>; sì che qual si voglia si toglia, viene alla intenzione dello autore.</p>
<p><add resp="ed">96</add> <emph>Argo. Argos</emph> in greco si è la nave</p></div3>
<div3><head>vv. 97-99</head>
<p>Qui fa la comparazione, come chiaro appare</p></div3>
<div3><head>vv. 100-102</head>
<p><emph>A quella luce</emph>, cioè allo sommo bene, il quale è obietto della volontade, e però è impossibile che li beati voglino mai altro che voler vedere lo Creatore</p></div3>
<div3><head>vv. 106-108</head>
<p>Qui tocca come è oggimai al fine della sua poetria, e che tal proporzione avrà sua parladura alla sua memoria quale proporzione hae la lingua de' fanticini allo essere delle cose</p></div3>
<div3><head>vv. 109-111</head>
<p>Or l'autore hae detto di sopra tre persone, qui vuol dire che esse sono una divina essenzia, come appare</p></div3>
<div3><head>vv. 112-114</head>
<p><emph>Ma per la vista</emph>. Or dice ello: ella è pure una essenzia, ma io venia prendendo valore e guardando in essa, sì che io mi mutava a me medesmo d'ora in ora</p></div3>
<div3><head>v. 115</head>
<p><emph>Nella profonda</emph>, cioè nella essenzia divina</p></div3>
<div3><head>v. 116</head>
<p>Cioè persone, <emph>Pater et Filius et Spiritus Sanctus</emph></p></div3>
<div3><head>vv. 118-120</head>
<p><emph>E l'un dall'altro</emph>, cioè quello parea in l'uno che è in l'altro, e ciascuno dava e ciascuno ricevea; nota qui le relazioni delle persone.</p>
<p><add resp="ed">118</add> <emph>Iri da Iri</emph>, cioè sì come in l'arco celeste si vede diversi colori che l'un colore in sè riceve e fa così quella visione. E dice che il terzo parea fuoco ch'era l'Amore o vero Spirito Santo, il quale egualmente procede dalle due persone, cioè dal Padre e dal Figliuolo</p></div3>
<div3><head>vv. 121-123</head>
<p><emph>O quanto è corto</emph>. Qui mostra che nè sua favella, nè suo esemplo non è sufficiente a quel che vide dicendo: lo mio detto non è sufficiente al mio concetto, nè il mio concetto alla visione, sì che non basta a dire: io dico poco; ma converebbesi dire: io dico nulla</p></div3>
<div3><head>vv. 124-126</head>
<p><emph>O luce eterna</emph>. Qui vuol mostrare come la persona del Figliuolo li apparve in effigie o similitudine umana, e mirando quella, cercava di potere vedere come la umanità era congiunta con la divinitade, la qual cosa non potèo vedere, perchè solo il Creatore lo sae; e dice: <emph>O luce eterna</emph>, cioè divinità, <emph>che sola in te sidi</emph>, che stai in te medesima.</p>
<p><add resp="ed">125</add> <emph>Sola t'intendi</emph>, cioè nulla creatura ti può intendere tutta sì che tu sola t'intendi e sì come se' intelletta da te e se' intende che tu t'intendi.</p>
<p><add resp="ed">126</add> <emph>Te ami ed arridi</emph>, cioè aprimiti un poco</p></div3>
<div3><head>vv. 127-132</head>
<p><emph>Quella circulazion</emph>, cioè, nelle tue persone che m'apparevano in circolazioni, le quali riflettevano li suoi radii l'una nell'altra sì come ciò vedea dentro da sè, e non diverso di colore m'apparve la nostra effige perchè il mio viso era tutto messo a lei guardare</p></div3>
<div3><head>vv. 133-138</head>
<p>Qui esemplifica come non sapeva come doveva vedere tale congiunzione, nè anche come potesse cogliere ordine di considerare quelle per la sua egualitade; e dice sì come lo geometra, cioè lo misuratore, quando vuole misurare la circonferenza del circolo, ed ello ignora in che parte della circonferenza sia lo principio del misurare e non vi sae trovare, così, dice l'autore, era io in tale visione, ch'io non poteva intendere, nè sapea cogliere ordine nell'intelletto mio come quella effige fosse intra esse prima come mi venisse in visione, che luogo tenesse tra esse.</p>
<p><add resp="ed">137</add> <emph>Vi s'indova</emph>, cioè com'era tale congiunzione; ed è <emph>s'indova</emph> verbo informativo che procede dallo intelletto d'informarsi da cagione, cioè dove è la cagione di tale effetto</p></div3>
<div3><head>vv. 139-145</head>
<p><add resp="ed">139</add> <emph>Ma non eran</emph>, cioè la proprietà dello autore e d'ogni intelletto creato.</p>
<p><add resp="ed">140</add> <emph>Se non che</emph>, cioè alla eccellenza di tale cagione mancò la fantasia e la voglia dello autore; considerando che era impossibile a creatura a vederla fu mossa e volta da quello amore, che <emph>muove lo sole e l'altre stelle</emph>, le quali si è esso Dio che vive e regna in <emph>saecula saeculorum. Amen</emph>.</p></div3></div2></div1>

<div1 n="Conclusione">
<p>La sopradetta esposizione, chiose overo postille hoe scritto secondo che a me minimo intendente pare che fosse lo intelletto dello autore; e però ogni esemplo, argomento, opinione, conclusione, allegoria, sentenzia o vero alcuno ditto, che in essa hoe scritto, inteso od assegnato, s'ello si conforma ed assimiglia al senso e al tenere della santa madre Ecclesia Cattolica Romana affermo, approvo ed hoe per bene detto; se deviasse, discrepasse, overo contradicesse, al predetto senso e tenere della santa Chiesa, sì ho per vano e non per bene detto, e però lo casso e vacuo e tegno perda nessuno valore, sì come cristiano puro, fedele e verace, che: - Credo in una santa Trinitade, - Padre, Figliuolo e Paraclito santo - Coeterni in una personalitade. - Poi la Sapienza quaggiù prese quanto - Della Vergin beata sempre verace, - Venendo a carcarsi dall'umano manto. - Preso, ligato, battuto senza pace - Sotto Pilato crocifisso e sepolto,- Gridando muora il popolo fallace. - Discese allo Inferno per lo vecchio occulto - E liberollo dalla man superba, - Dotando lui di grazioso indulto. - Poi suscitato dov'è la dolce erba - Ascese che ciba il coro gloriato - Scampato e salvo dalla voglia acerba, - Sedendo al Padre dal suo destro lato - Onnipotente e di tutto creante - Con lo Spirito Santo da lor due mandato. - Ancor nel mondo tornar giudicante - Li vivi e morti conformi a lor dieta - Luce donando e pena conservante, - Credo, e in la santa, trionfante e queta - Ecclesia cattolica di tutti li santi - Gloriosa madre militante e lieta. - Ancor nel Sacro che noi tutti quanti - Ne fa col corpo e col sangue beato - Esser comune e del ciel abitanti, - E nel baptesmo da Cristo ordinato. - Ho per credenza la remissione - E sua indulgenza per nodo ligato. - Ho ferma fede nella resurrezione - Del nostro corpo intero, sano e puro - Anzi l'eterna e final professione; - Poscia la vita del seclo futuro - <emph>Amen</emph>. </p></div1></body></text></TEI.2>
