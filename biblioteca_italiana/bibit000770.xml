<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania</title>
      <author>Leonardo Mocenigo</author>
    </titleStmt>
    <extent>92 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000770</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente.</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania(1559)">
<head>Relazione di Leonardo Mocenigo 
tornato ambasciatore da Ferdinando I nel 1559.</head>
<bibl>Serie I. Volume VI.</bibl> 
<p>Essendo il carico dell'Ambasciatore di
avvisare e trattare con dignità e fede tutto quello che 
gli è commesso dal suo Principe, e che occorre alla 
giornata degno dell'intelligenza di lui, e di osservare 
ed intendere con ogni diligenza e verità quei 
particolari del Principe presso cui egli si ritrova, la 
relazione dei quali possa poi con l'occasione apportar 
facilità e sicurtà alle deliberazioni; io mi sono 
sforzato, nel tempo di mesi 24 che ho servito la 
Serenità Vostra e le Signorie Vostre Illustrissime per 
ambasciatore presso la Maestà Cesarea, prima come Re 
de' Romani, e poi come Imperatore, di soddisfar 
all'obbligo mio, avendo dato continuamente particolar 
conto di quello che è successo, e ch'io ho negoziato. 
Il che non par ora a me di replicare per non apportar 
tedio a questo illustrissimo Senato; e basterà ch'io 
dica solamente che quanto mi è stato commesso, tutto ho 
terminato secondo il desiderio di Vostra Serenità fuori 
che il levar gli Uscocchi di Segna, sì come al luogo 
suo mostrerò la causa che tiene Sua Maestà Cesarea a 
non venir in questa risoluzione. E narrando brevemente 
quelle cose ch'io ho, per beneficio di questo 
Serenissimo Dominio, procurato di saper in così lungo 
tempo, tutte saranno comprese sotto due capi, volendo io 
trattare dei regni e stati della Maestà Cesarea e della 
persona sua. Ma prima mi par necessario che 
succintamente Vostra Serenità intenda l'origine e 
antichità di casa d'Austria, le occasioni ed il 
modo con cui si è impadronita e ha fatto acquisto di 
tanti regni e paesi, e con che titoli passa Sua Maestà 
Cesarea (usando lei molti più nomi di dignità, che non 
ha stati); perchè informata della nobiltà di questa 
casa e di quanto ella tiene, e fatta certa delle azioni 
che ha Sua Maestà in quello che è dominato da altri, 
ella possa poi conoscer chiaramente come di tempo in 
tempo quelli di casa d'Austria, accompagnati da semplice 
fortuna, siano cresciuti di dignità e di forze, e 
particolarmente come sia divenuto questo Imperatore 
padrone di tanto paese quanto ora possiede.</p>
<p>Principiano alcuni l'origine di casa d'Austria da 
Ferramondo re di Francia, di nazione Germano, che 
regnava del 420; altri da Rodolfo conte d'Habsburg e 
Kyburg e langravio d'Alsazia, che fu poi eletto 
imperatore. Ma perchè la più antica origine ha delle 
cose contrarie e che interrompono una vera 
continuazione, e quella di Rodolfo è certa, perchè da 
lui questa casa ha avuto principio di dignità e di 
stato maggiore che non teneva, dirò da quel tempo in 
giù com'ella sia pervenuta a tanta grandezza. Morto 
Guglielmo imperatore del 1256, dopo il 
quale, per le discordie degli elettori, vacò l'Imperio 
diciassette anni continui, parte di loro avendo eletto 
Alfonso re di Spagna, che per le dissensioni di Germania 
ricusò quel carico, ed avendo gli altri nominato 
Riccardo fratello del re d'Inghilterra, che la Germania 
non volle accettare, fu finalmente, del 
1273, eletto Rodolfo, il quale era molto 
stimato di consiglio e di valore. Trovò questi 
l'Austria, il paese di Lintz, la Stiria, la Carintia, la 
Carniola, e Pordenon occupati malamente da Ottocaro re 
di Boemia, e il ducato di Svevia per la maggior parte 
similmente da molti signori e città vicine (i quali 
stati, per la morte dei loro principi senza eredi, 
spettavano all'Imperio); e conoscendo questa esser 
occasione di aggrandire la sua famiglia, con le forze 
dell'Imperio ricuperò, del 1278, quelle 
provincie che teneva Ottocaro, al governo delle quali 
mise Alberto suo figliuolo, e del 1282 
l'investì poi, con l'assenso de' principi di Germania, 
dei ducati d'Austria, Stiria, Carniola, paese di Lintz, 
e Pordenon; avendo investito della Carintia Mainardo 
conte di Tirolo e Gorizia, la figliuola del quale 
fu presa per moglie da Alberto; e del ducato di Svevia, 
se ben non era ricuperato, investì Rodolfo suo figlio 
minore.</p>
<p>Essendo poi vacato il ducato di Carintia per la morte 
di Enrico ultimo duca di questa provincia, e conte di 
Tirolo e Gorizia, s'accrebbe il ducato d'Austria, avendo 
di quello Lodovico il Bavaro investito Ottone, primo 
duca di quel nome di casa d'Austria, nel 
1332. E se ben Giovanni figlio di Giovanni 
re di Boemia si trovava per moglie Margherita unica 
figlia di Enrico sopradetto, e che per questo 
pretendesse che lei dovesse succeder così nel ducato 
come era successa nei contadi, però giudicò Lodovico 
esser molto meglio per l'Imperio che la Carintia fosse 
unita con l'Austria, di quello che cadesse in mano del 
re di Boemia; il quale non avendo potuto ottener 
l'intento suo, diede principio ad insidiar Lodovico ed 
impedire molti suoi disegni. Ma vedendo l'imperatore 
Margherita successa nei contadi, per offender 
maggiormente il re di Boemia e il figlio, fece persuader 
ad essa di ripudiar il marito, promettendole che 
Lodovico marchese di Brandeburg, suo figliuolo, la 
prenderia per moglie; e con questa certezza si risolse 
la donna a rifiutar Giovanni e prender Lodovico dandogli 
i contadi sopradetti.</p>
<p>Alberto II duca d'Austria, detto il sapiente, prese per 
moglie, del 1350, Giovanna figlia di 
Ulderico conte di Ferretto, il qual venendo a morte, e 
trovandosi due sole figliuole, lasciò il contado ad 
Alberto con obbligo che avesse a dar a Orsola seconda 
sua figlia, per conto di dote e dell'eredità paterna, 
otto mila marchi d'argento. I contadi di Tirolo e 
Gorizia pervennero essi pure in casa d'Austria, avendo 
Ridolfo, quarto di questo nome, cognominato il 
magnanimo, presa per moglie Margherita rimasta vedova di 
Lodovico Marchese di Brandeburg.</p>
<p>Da questo tempo fin al 1441 stettero i 
duchi d'Austria con gli stati sopraddetti; che essendo 
allora stato eletto Federico III all'Impero, non avendo 
altra occasione maggiore di aggrandire la sua famiglia, 
l'accrebbe di dignità, facendo il ducato d'Austria 
arciducato, di modo che tutti quelli che 
discendono di casa d'Austria sono chiamati 
arciduchi, se ben non possedono arciducato. Massimiliano 
figliuolo di Federico sopradetto, nel qual solo caderono 
tutti gli stati che per l'addietro s'erano molte volte 
divisi, prese per moglie nel 1477 Maria 
unica figlia ed erede di Carlo <hi rend="italic">(il temerario)</hi> di 
Borgogna, Brabanzia, Fiandra, Lucemburgo, Gheldria ed 
altri stati nei Paesi Bassi. E se ben questo fu grande 
augumento alla Casa d'Austria, volle nondimeno la 
fortuna innalzarla ancora di dignità, ed aggrandirla di 
più stati e di maggiori forze; perciocchè avendo 
Filippo, figlio di Massimiliano, presa per moglie 
Giovanna figlia di Ferdinando il Cattolico, successe nei 
regni di Spagna, Napoli e Sicilia. Morì questo in età 
di anni 28 lasciando sei figli al governo di 
Massimiliano suo padre, due maschi e quattro femmine, le 
quali furono maritate ai maggiori re di Cristianità: 
Leonora ad Emannele di Portogallo, e poi a Francesco di 
Francia, Maria a Lodovico re d'Ungheria, Isabella al re 
Cristiano di Dania, e Caterina al re Giovanni di 
Portogallo. Morto Massimiliano, del 1519, 
avendo prima, come presago della sua morte, procurato 
con gli elettori che Carlo suo nipote avesse a 
succedergli nell'Impero, che allora con Ferdinando suo 
fratello si trovava al governo dei regni di Spagna; 
intesa ch'ebbe Carlo la morte dell'Imperatore, mandò 
Ferdinando al governo dell'arciducato d'Austria con il 
resto degli stati patrimoniali ad esso congiunti, e per 
condur anco la regina Anna, sorella del re Lodovico 
d'Ungheria, che gli era assegnata per moglie. In questo 
tempo gli elettori elessero Carlo V all'Impero; il qual 
venuto in Germania del 1519, assegnò per 
conto dell'eredità paterna a Ferdinando l'arciducato 
d'Austria con il paese di Lintz, e i ducati di Stiria, 
Carintia e Carniola, il principato di Svevia, il 
langraviato d'Alsazia con la Brisgovia e Sungovia 
<hi rend="italic">(Brisgau e Sundgau)</hi>, i contadi di Habsburg, Kyburg, 
Ferretto, Tirolo, Gorizia e Cilia, la signoria di 
Pordenon con quegli altri luoghi alla marina, insieme 
con due cantoni de' Grisoni, uno chiamato le Otto 
Dritture, e l'altro la Lega Grigia sottoposto al 
castello Retson, che furono acquistati da Massimiliano 
con permutazione, avendo per fine, con la 
comodità di questi, di ricuperar gli antichi suoi 
stati, che fin oggidì sono occupati da' Svizzeri. E 
perchè quello ch'era assegnato a Ferdinando non 
importava tanto quanto si era riservato il fratello, gli 
aggiunse anco sopra il regno di Napoli 60,000 scudi di 
pensione l'anno. Gli altri regni tutti restarono a Carlo 
V come primogenito, insieme con i ducati di Borgogna e 
gli altri stati nei Paesi Bassi.</p>
<p>Ora lasciando di venire ad alcun particolare di quello 
che toccò all'imperator Carlo, e come l'abbia 
augumentato, seguirò mostrando la buona fortuna di 
Ferdinando, che l'ha non solamente innalzato alla 
dignità reale, ma anco all'Impero finalmente. Del 
1526, essendo Solimano imperatore dei 
Turchi con grandissimo esercito venuto ad assediar 
l'Ungheria, trovandosi in campagna Lodovico, padrone di 
quel regno e re di Boemia, avendo accettata la giornata 
con molto suo disavvantaggio, fu malamente rotto e 
fugato; e nel fuggirsi affogò nella palude nominata 
Moacz. Per la morte del quale i Boemi elessero e 
coronarono Ferdinando per loro re, del 
1527, il giorno di San Mattia; alla 
qual'elezione egli attese non temendo che gli potesse 
avvenir alcuna difficoltà nel regno di Ungheria, 
essendosi gli Ungheri obbligati con Massimiliano, nella 
conclusione delle nozze della regina Anna e della regina 
Maria, che mancando il re loro senza eredi dovesse il 
regno pervenire in Casa d'Austria, come all'incontro 
s'era obbligato Massimiliano che l'arciducato d'Austria 
con altre provincie dovesse andar unito a quel regno 
mancando la sua discendenza. Ma volendo gli Ungheri 
continuar nel loro proprio modo, che è di non servar la 
fede, fecero elezione di Giovanni vaivoda di 
Transilvania, e lo coronarono per loro re; di modo che 
fu forzato Ferdinando a scacciarlo con la forza, e 
farsi riconoscer e coronare nel medesimo anno che fu 
coronato in Boemia.</p>
<p>Questa è la certa origine di Casa d'Austria, la quale 
avendo fatto acquisto di tanti stati e regni con i 
matrimonj solamente, è pervenuta in tanta grandezza che 
ha avuto fin oggidì sette imperatori: Rodolfo, che fu 
eletto del 1273, e Alberto suo figliuolo 
del 1299; dopo la morte del quale, fin al 
1438, essendo stato l'Imperio fuori di 
questa casa, vi ritornò di nuovo con l'elezione di 
Alberto II, nè più è uscito di essa, ma l'ha 
posseduto continuamente per lo spazio di anni 121; 
perchè del 1440 fu eletto Federico III, al 
quale successe del 1493 Massimiliano suo 
figlio, e del 1519 Carlo V, che per meglio 
fermarlo nella sua famiglia fece elegger del 
1531 Ferdinando in re de' Romani, che 
l'anno passato 1558, a' 14 di marzo, fu 
in Francfort dagli elettori pubblicato Imperatore per la 
libera renunzia fatta da Carlo V suo fratello.</p>
<p>Passa Sua Maestà Cesarea con nome, oltre quello 
d'Imperatore, di re d'Ungheria, Boemia, Dalmazia, 
Croazia e Schiavonia, d'infante di Spagna, d'arciduca 
d'Austria, di duca di Borgogna, Brabanzia, Stiria, 
Carintia, Carniola, Lucemburgo, Slesia, Teka e 
Virtemberg, di principe di Svevia, di marchese di 
Moravia e Lusazia superiore e inferiore, di langravio di 
Alsazia, di conte di Habsburg, Ferretto, Tirolo e 
Gorizia, di signore della Marca di Schiavonia, di 
Pordenon e delle Saline, i quali tutti regni e stati 
sono posseduti alcuni da Sua Maestà, altri dal 
serenissimo re Filippo, e parte sono in poter e dominio 
di diversi principi e signori.</p>
<p>Possiede il re Filippo il regno di Spagna, i ducati di 
Borgogna, Brabanzia e Lucemburgo, e la signoria delle 
Saline, comprendendosi sotto l'uno tutto quello che come 
primogenito ebbe Carlo V per eredità materna, e sotto 
l'altro poi quello che gli toccò nella divisione; ma 
usa Sua Maestà Cesarea questi nomi per l'azione che lei 
e gli eredi suoi avriano nei regni e stati sopradetti 
quando il re Cattolico non avesse eredi.</p>
<p>Il quale all'incontro, dandosi titolo d'arciduca 
d'Austria e conte di Tirolo, fa conoscer le ragioni che 
avrebbe nell'Austria e nelle provincie che sotto essa 
sono comprese, quando i discendenti dell'Imperatore 
mancassero. Si dà Sua Maestà Cesarea nome di duca di 
Virtemberg e Teka, se ben i ducati sono posseduti dal 
duca suo, per esser feudi dell'arciducato d'Austria. Le 
contee di Habsburg e Kyburg e la signoria di Pordenon 
sono in potere questa della Serenità Vostra e quelle 
de' Svizzeri, che insieme con altri luoghi di casa 
d'Austria furono, fin del 1386, occupati 
con la rotta e morte di Leopoldo, secondo di questo 
nome, duca d'Austria, e sono ora compresi sotto il 
cantone di Berna; ma usa Sua Maestà questi nomi per non 
pregiudicar, come ho detto, le azioni sue. I regni di 
Dalmazia, Croazia e Schiavonia, con la Marca, sono ora 
in potere del Signor Turco e di questo Serenissimo 
Dominio si può dir del tutto, non restando a Sua 
Maestà se non qualche castello suo o de' suoi sudditi. 
L'Ungheria poi è per la maggior parte medesimamente 
occupata dal Turco e dal figliuolo che fu del 
<foreign lang="lat"><hi rend="italic">quondam</hi></foreign> re Giovanni, di modo che l'Imperatore 
resta con molta azione sopra questo regno e poco 
dominio, sì come io mostrerò parlando di esso; ma per 
non pregiudicarsi, usa tutti i nomi che si davano i re 
anticamente.</p>
<p>Ora dovendo parlar di quello che è posseduto da Sua 
Maestà Cesarea, ne dirò particolarmente, per soddisfar 
alla prima mia proposizione; e se ben si potriano dar i 
confini a tutti gli stati unitamente, nondimeno io li 
darò separatamente, non essendo le genti egualmente 
atte ad un medesimo esercizio, nè di uno stesso valore 
e di un medesimo animo verso il loro principe, nè 
producendo le provincie le medesime cose in eguale 
abbondanza. Tiene l'imperatore il regno di Boemia 
intieramente, con il quale sono compresi il ducato di 
Slesia, e i marchesati di Moravia e di Lusazia. Soleva 
essere anticamente la Boemia ducato, e da Enrico IV 
imperatore, essendo duca Uladislao del 
1086, fu innalzata alla dignità reale.</p>
<p>È situato questo regno, si può dir, in mezzo alla 
Germania, perchè ha per confini da levante la Moravia e 
la Slesia, da ponente in parte la Franconia e la 
Baviera, da mezzodì la Baviera e il paese di 
Lintz, e da tramontana la Slesia, Lusazia e Misnia. È 
di forma quasi quadra, essendo la maggior lunghezza 
leghe 32, che sono miglia 160 delle nostre, e la 
larghezza, comprendendo in essa la selva Ercinia, dalla 
quale è circondato e gli serve per muraglia, leghe 
30; e non includendo la selva, la larghezza resta 
leghe 24 in circa. Abbonda di tutte le cose per 
comodità del viver, fuori del vino, ancorchè da un 
tempo in qua con l'industria se ne faccia in molti 
luoghi, e si serve, per quello che le manca, d'Ungheria, 
Austria e Reno; nè potendo tutti usar questo 
universalmente per il prezzo, si accomodano della 
cervosa, la qual si fa in gran quantità e molto buona. 
Le carni sono ad onesto prezzo, così di manzo come di 
vitello e castrato e d'ogni altra sorte; non le vendono 
a peso ma a occhio. Ha grandissima copia di pesce, 
avendo la maggior parte de'particolari peschiere fatte 
artificiosamente. Patisce di fieni, ma suppliscono le 
paglie tagliate e i grani dopo fatta la cervosa. La 
città principale è Praga, la quale ha di circuito 
sette miglia, ed ha tre sorte di governo, comprendendo 
la terra vecchia, la nova e la piccola, oltre il 
castello del principe. Soleva avere arcivescovo, ma dal 
tempo di Giovanni Hus in qua, che fu del 
1409, vaca, essendo stati i beni così 
dell'arcivescovato come d'altri prelati occupati, per la 
nuova religione, da diversi particolari; e in ogni Dieta 
che fa il principe, prima che si conceda alcuna cosa, 
vengono questi beni confermati in quelli che li 
possiedono. Ma se ben manca il capo, la chiesa però è 
offiziata dai canonici, i quali hanno per privilegio 
antico di poter offiziar ognuno di loro all'episcopale.</p>
<p>Passa per questa città la Moldava fiume, che era già 
innavigabile, e ora è fatto da Sua Maestà Cesarea, per 
comodità di condur i sali, in parte navigabile. Sopra 
questo è fabbricato un notabilissimo ponte di pietra, 
che divide la terra piccola dalla vecchia e nuova: ha 
sedici volti, ognuno dei quali è largo braccia 34, e 
12 pilastri, ai quali, per maggior fortezza, sono 
attaccati alcuni speroni di pietra viva. La lunghezza è 
di braccia 756, con quello che occupano due torrioni, 
che sono ai capi del ponte, e la larghezza è di braccia 
14. Mette capo la Moldava nell'Albis <hi rend="italic">(Elba)</hi>, 
fiume notabile, il qual nasce in questo regno, e passa 
per la maggior parte di esso.</p>
<p>Il paese è pieno di colli e circondato da monti 
maggiori, e dicono che ha 36,000 ville, e 782 tra 
terre e castelli; ma per una particolar informazione 
ch'io ho, le ville sono 30,363 (e chiamano villa ogni 
luogo che abbia tre o quattro abitazioni da contadini), 
264 rocche, (che così dimandano ogni palazzo di 
particolari serrato di muro), 311 castelli e 214 
terre.</p>
<p>Si governa il regno secondo la giurisdizione de' 
particolari, e le terre da per sè. Le appellazioni, 
così di quelli come di queste, vanno al reggimento 
istituito da Sua Maestà Cesarea, il qual è in Praga, 
di dodici del paese eletti da lei; e perchè il regno è 
diviso in tre stati di persone, ch'entrano in Dieta, 
baroni, nobili e città, occorrendo alcuna cosa tra 
questi, sono giudicati da un giudicio istituito 
anticamente. Soleva esservi anco lo stato de' prelati, 
ma dopo la sollevazione che si fece della religione 
furono scacciati. I contadini non hanno voce in Dieta 
come in qualche altro luogo di Germania. Non ha il regno 
alcuna terra o castello forte d'importanza, ma è tenuto 
tutto fortissimo essendo circondato da monti ed aperto 
da due parti solamente, le quali si possono facilmente, 
e con poca gente, difendere da esercito nemico che 
volesse penetrare in esso. È popolatissimo, e soleva 
aver buonissimi fanti, ma ora sono tenuti i peggio 
soldati di Germania, nè vagliono se non per guastatori; 
e in questo esercizio sono conosciuti eccellenti, ed il 
re Filippo, nella guerra passata, ne ricercò 3000
a Sua Maestà, ed ebbe licenza di levarli. Potria 
l'Imperatore servirsi pel suo bisogno di quel maggior 
numero di fanti che gli piacesse, ma essendo così 
inutili non se ne vale. La cavalleria riesce onestamente 
buona, e di questa si serve Sua Maestà che sempre 
caverà del regno 4000 cavalli. Solevano questi usar 
la lancia ed armarsi nel modo che si fa l'uomo d'arme, 
ma ora usano le armi come il resto di Germania. Portano 
il corsaletto e le maniche di maglia, l'elmo aperto, tre 
archibusetti a cavallo, e lo stocco o spada al fianco. 
Servono con 12 fiorini il mese, e si contenteriano di 
manco assai quando fossero condotti per un certo tempo.</p>
<p>Trae l'Imperatore da questo regno due fonti 
d'entrata, l'ordinaria e l'estraordinaria, che si può 
metter a questo tempo per ordinaria tutta, avendo Sua 
Maestà continuato la gravezza dopo che diede principio 
a metterla. Può importar l'entrata ordinaria intorno a 
400,000 talleri, la qual si trae di minere, che sono 
la maggior parte di argento, di stagno, di ferro, di 
allume, e d'oro ancora; ma per esser la spesa molta, 
rendono molto poco a quello che dovriano. I dazi de' 
castelli e peschiere, e quelli di 20 terre che sono 
particolari della corona, sono tutta rendita impegnata; 
e se Sua Maestà avesse anco potuto impegnare le terre, 
non sariano a quest'ora in suo dominio come sono. 
L'entrata estraordinaria la trae Sua Maestà da' 
particolari per via di Dieta mostrando il suo bisogno, e 
aggravandoli poi secondo che le pare, ora più ed ora 
meno; ed è regolata la cosa secondo la stima dei beni, 
ed importa tutta la stima del regno diciotto milioni di 
talleri, e paga ciascuno tanto per migliaio dell'estimo 
suo secondo che lo conosce. Già diedero 15, poi 
vennero a 12, e nella Dieta del 57 deliberarono di 
dar 6 solamente, e quest'anno con difficoltà ha 
ottenuto per due anni 12, che importano, in 18 
milioni di stima, 216,000 talleri l'anno. Ha anco il 
dazio sopra la cervosa, che può importar 100,000 
talleri; di modo che tutta l'entrata di questo regno, 
quando fosse libera, e continuassero ad aggravarsi nel 
modo sopradetto, ascenderia alla somma
di 716,000 talleri.</p>
<p>L'animo di questi popoli verso l'Imperatore è 
malissimo, non potendo tollerare la gravezza 
estraordinaria introdotta da Sua Maestà, parendo loro 
che bastasse l'obbligo antico che hanno di difender il 
regno quando fa bisogno, dando ciascuno due cavalli e 
quattro fanti per ogni 1000 talleri di stima; e se 
confinasse a questi alcun principe cristiano potente, 
saria facil cosa che tumultuassero. Sono molto altieri, 
nè possono patir servitù. Possiedono gran ricchezze, 
ma essendo le spese maggiori delle loro entrate, 
prendono denari ad usura pagando 15, 20 e più per 
cento, e in Praga se ne tiene ordinate ragioni; di modo 
che si può metter sempre che il terzo delle entrate è 
obbligato agli interessi.</p>
<p>Il ducato di Slesia confina da levante con la 
Polonia, da ponente con la Lusazia e Boemia, da 
mezzogiorno con la Moravia e monti di Boemia, e da 
tramontana con la Polonia e marca di Brandemburgo, ed è 
lungo da mezzogiorno in tramontana leghe 75, e nella 
maggior larghezza da levante in ponente 38; e nella 
minore 28. È questa provincia divisa in Slesia 
superiore ed inferiore; la superiore ha sei ducati sotto 
di sè, e la inferiore otto, dei quali quattro solamente 
hanno i lor duchi; due sono del vescovo di Vratislavia 
<hi rend="italic">(Breslau)</hi>, che è principe e signore in temporale, 
ed ha d'entrata più di 60,000 talleri l'anno; gli 
altri sono dalla Maestà Sua impegnati a diversi 
particolari. Il paese è abbondantissimo di grani e 
specialmente di segale, orzo e vena, se ben alcuni 
luoghi mancano di render quella quantità che rende la 
maggior parte della provincia; di carne e pesce ne ha 
quella copia che ha il regno di Boemia. Fa gran 
quantità di lane, che si lavorano nel paese. Ha maggior 
bisogno di vini che la Boemia, non n'avendo da altri 
luoghi che da Crosna e Nissa, terre sottoposte ai 
vescovo; dal che si vede che se usassero diligenza se ne 
caveria da molti altri luoghi e in buona quantità.</p>
<p>Le persone comode si servono de' vini di Ungheria, 
Moravia e Austria, gli altri bevono cervosa. La 
principale città è Vratislavia, e per essa passa il 
fiume Oder, che è navigabile, ed il fiume Oels che 
mette capo in quello. Serve anco per la provincia il 
fiume Neis, il quale dà nome a Nissa terra dei vescovo.</p>
<p>Il governo è simile a quello del regno, essendo le 
terre governate dai cittadini loro, ed i castelli ed 
altri luoghi dai baroni e nobili che ne sono padroni. 
Tiene l'Imperatore in questa provincia un capo come 
nelle altre, il quale è il vescovo, e tutte le 
appellazioni in prima istanza vanno a Sua Santità 
Reverendissima, nè si contentando le parti del 
giudizio, possono andar al reggimento di Praga, 
ancorchè i duchi difficilmente assentano di uscir dal 
paese, ed abbiano tentato che Sua Maestà tenesse il 
reggimento in Slesia, mostrando che non avendo la Boemia 
stato di principi nè di prelati, fosse più conveniente 
che quelli andassero in Slesia, che i duchi ed i 
prelati in Boemia. Non ha luogo forte 
d'importanza, ma si persuadono questi d'esser atti a 
difendersi da qualsivoglia forza. Manda fuori gran 
numero di cavalli e tutti buoni, avendo la Slesia più 
di 6000 nobili che hanno giurisdizione. Potria cavarne 
facilmente l'Imperatore 4000 cavalli in ogni bisogno, 
e per obbligo de' particolari ne ha ordinariamente in 
essere 1700. Dovria cavar Sua Maestà d'entrata 
ordinaria de' dazi e dei ducati 260,000 talleri, ma 
questi sono impegnati e quegli altri assegnati. Ha la 
provincia minere d'oro, d'argento, piombo, rame e ferro, 
ma sono occupate da particolari, e il vescovo tiene 
quelle che rendono l'oro; di modo che Cesare non ne 
sente comodo alcuno.</p>
<p>L'estraordinario trae Sua Maestà nel medesimo
modo che fa del regno, e si aggravano sempre
questi a tanto per migliaio, come i Boemi, facendo
la Dieta dopo di loro, nella quale entrano due 
stati di persone più che in quella di Praga, che sono i 
principi e i prelati. Importa la stima della provincia 
intorno a 15 milioni di talleri; ed è giudicata cosa 
molto disonesta per il principe, che il paese per 
grandezza superando di gran lunga il regno, non se ne 
cavino più di talleri 180,000, e del dazio della 
cervosa 60,000. Hanno questi il medesimo animo che 
quelli di Boemia e forse peggiore, tenendosi molto 
aggravati di un dazio messo nuovamente ai confini loro 
sopra tutte le robe che vengono tratte o condotte nella 
provincia.</p>
<p>Il marchesato di Moravia, uno dei quattro dell'Imperio, 
confina da levante con l'Ungheria e Polonia, da ponente 
con la Boemia, da mezzodì con l'Austria, e da 
tramontana con la Slesia; è lungo da mezzogiorno in 
tramontana leghe 33, e largo da ponente in levante da 
23 fin 25. Non è in tutto piano, ma ha colli 
fertilissimi e comodissimi, e abbondantissimi di biade, 
carnaggi, pesci e lane; e di vini ne fa in tanta 
abbondanza, che ne serve la Slesia, e oltre quello che 
nasce nel paese, ne ha quantità d'Ungheria e d'Austria. 
I poveri usano la cervosa, che non è di forza e bontà 
come quella di Boemia e Slesia. La città principale è 
Olmutz, la quale ha vescovo, signore in temporale e 
spirituale, ricco d'entrata di 20,000 talleri. Questo 
corona i re di Boemia, dopo che manca 
l'arcivescovo di Praga, ed è di tanta autorità 
che precede il marchese. Si governa questa città, e 
altre terre comprese nel marchesato, nel modo medesimo 
che fanno quelli di Boemia e Slesia, e le appellazioni 
vanno al reggimento di Praga, fuorchè alcune cose 
riservate ad un giudizio de' baroni, del quale è capo 
il vescovo, e si riduce ogni tre mesi, a San Giovanni e 
alla festa dei tre re in Olmutz, e altre due volte in 
Brunn. Si spediscono in questi ridotti negozi di roba, 
di onore e di vita de' baroni e nobili, e il marchese 
medesimo, avendo alcuna difficoltà o col pubblico o con 
privati, sta a quel giudicio per procuratori, e così 
osserva la Maestà Cesarea Non si può appellar alcuno 
da quelle sentenze sotto pena di vita. Non ha questa provincia 
luogo forte di considerazione, e confinando come fa con 
l'Ungheria sarà sempre in manifesto pericolo e 
sottoposta all'incursioni de' Turchi. Ha la Morava fiume 
non navigabile, che passa per molti luoghi e marche e 
mette capo nel Danubio. Le genti a piedi non sono atte 
alla milizia, ma la cavalleria ha buonissimo nome, e si 
potria valer l'Imperatore di 2000 cavalli. L'entrata 
ordinaria è molto poca, ed applicata al comodo delle 
terre e delle fabriche. Non vi possiede il principe 
miniere, e quelle che possiedono i particolari non 
riescono. Di estraordinario ha Sua Maestà il dazio 
sopra il vino e la cervosa, che può importar 40,000 
talieri, e poi quello che danno per Dieta, regolando la 
loro deliberazione da quella del regno, sulla stima 
dell'entrata che importa talleri 180,000, cioè tanto 
come la Slesia; nè è da maravigliarsi, per essere i 
beni in Slesia in mano de' nobili e baroni, e quelli di 
Moravia in mano d'altri, che non sariano rispettati 
quando non dessero presso che il giusto. L'animo loro 
verso Sua Maestà non è diverso dagli altri del regno, 
per le cause già dette.</p>
<p>La Lusazia è marchesato, ed è divisa come la Slesia 
in superiore ed inferiore; confina da levante con la 
Slesia e Polonia, da ponente con la Misnia e Sassonia, 
da mezzodì con la Boemia, e da tramontana con la marca 
di Brandeburgo.</p>
<p>È lunga da mezzogiorno a trantontana leghe 25 e 
larga 15; non abbonda di biade come le altre provincie 
superiori, ma ne ha onesta copia; fa pochissimi vini e 
se ne serve dalla Moravia e Franconia, usando la 
cervosa in più quantità. La città principale è 
Liegnitz, e il governo è simile agli altri.</p>
<p>Vi tiene Sua Maestà un capo, e le appellazioni vanno 
al reggimento di Praga. Non ha fortezza alcuna; potria 
dar alla Maestà Sua 1000 buoni cavalli, e le genti a 
piedi sono come quelle di Moravia e Slesia, ed è 
provincia molto popolata. Ha minere di ferro, ma di poca 
importanza. Di ordinario Cesare non vi ha utile alcuno. 
Di estraordinario ne trae come nell'altre provincie. Il 
dazio sopra la cervosa importa talleri 25,000, e 
quello che danno per deliberazione di Dieta è la metà 
di Moravia, e importa talleri 90,000. Non hanno i 
Lusazii l'animo miglior degli altri, e questi e quelli 
sono molto ben conosciuti da Sua Maestà Cesarea.</p>
<p>Soleva il regno d'Ungheria anticamente aver sotto di 
sè altri regni e provincie ed esser molto potente. Ora 
non solamente non tiene l'Imperatore, si può dir, cosa 
alcuna oltre il regno, ma di esso ne possiede una 
piccola parte.</p>
<p>Confina questo, includendovi la Transilvania, da 
levante con la Bulgaria, Valachia e Moldavia; da ponente 
con la Moravia, Austria, Stiria, Carintia e Carniola; da 
mezzogiorno con la Dalmazia, Bosnia, Servia e Bulgaria; 
e da tramontana con la Moravia, Polonia, Podolia, Russia 
e Moldavia. E lungo da levante in ponente intorno a 
miglia 400 nostre, e da mezzogiorno a tramontana 
250. È il paese più fertile d'Europa; produce tutto 
buono, grani, vini, carne ed erba, e se ben parte del 
regno non vien coltivata per mancamento di contadini, e 
per l'ordinarie incursioni de' Turchi, però quella 
parte più sicura sotto Sua Maestà manda tanto frutto, 
che, oltre il bisogno degli abitanti, i vitti vanno in 
Boemia e nelle provincie sotto essa comprese, e le altre 
cose sono condotte in Austria. È abbondantissimo di 
tutte le sorte di salvaticine, ed ha gran copia di 
pesci, per la quantità di fiumi ed altre acque che 
passano per il regno. La città principale era Buda, ma 
dopo che fu occupata dal Turco Sua Maestà si riduce a 
far le Diete in Possonia <hi rend="italic">(Presburgo)</hi>. Non avea il 
regno alcun governo, nè le genti erano sottoposte ad 
alcuna legge, ma del 1078, regnando Ladislao, che fu 
poi chiamato santo, volendo raffrenar lo strano 
procedere degl'Ungheri, introdusse alcune leggi 
approvate per alcuni principali del regno; e perchè 
fussero ben eseguite divise l'Ungheria in superiore ed 
inferiore, e poi in 72 contadi con la Transilvania, 
facendone della superiore 30, dell'inferiore 35, e 
della Transilvania 7, e in ciascuno instituì che il 
più nobile e più potente fosse riconosciuto per 
superiore; e in quelli ne' quali il re possedeva alcun 
castello o rocca, volle che fossero tenuti e reveriti 
per capi i messi da lui. Aggiunse a questo un viceconte 
e quattro giudici, ai quali tutti era dato solenne 
sacramento di dover esser fedeli alla corona, ed 
amministrar giustizia fra i nobili senza alcun rispetto. 
Quest'ordine si osserva fin oggidì nei contadi che 
riconoscono Sua Maestà; e se alcuno vuole 
l'appellazione del giudizio che nasce, può appellarsi 
ai re, il qual commette poi la causa a un reggimento di 
dodici, che hanno per capo l'arcivescovo di Strigonia 
<hi rend="italic">(Gran)</hi>; e ogni causa, per ordine del regno, convien 
esser spedita in cinque termini, alla quale è messo 
perpetuo fine con questo giudizio. Sono alcune terre che 
si governano liberamente, elegggono i magistrati che 
giudicano le differenze de' particolari, e le 
appellazioni vanno al magistrato superiore, e nelle 
cause importanti il re è solo giudice.</p>
<p>Fu forzata Sua Maestà, a soddisfazione del regno, 
eleggere il Palatino, il quale è il signor Tommaso 
Nadasti, uomo italianato, molto astuto e che attende a 
cumular denari. È nel regno, assente il principe, come 
la persona del re. Poteva già conferir tutti i feudi 
che vacavano; ma non stando Sua Mestà nel regno, è 
stato determinato che non possa dispensar cosa di 
maggior importanza che di 32 coloni, e nascendo alcuna 
difficoltà tra quelli del regno e il re, esserne 
giudice. Soleva il Palatino trarre le sue entrate 
d'alcune terre delle quali era giudice, ed aveva in 
Dalmazia certi luoghi che ora sono posseduti da questo 
Serenissimo Dominio, oltre che il re gli dava 12,000 
fiorini ungheri per il suo piatto. Ora essendo occupate 
le terre e le entrate di Dalmazia, gli dà 
l'Imperatore 40,000 fiorini l'anno con obbligo di 
tener 500 Usseri e 500 Aiduchi, che importeriano per 
l'ordinario 30,000 fiorini di spesa,a due fiorini il 
mese il fante e tre il cavaliero; ma lui li paga con 
molto vantaggio, dando loro tutto l'anno cose necessarie 
al vivere cavate dalle sue entrate.</p>
<p>Aveva questo regno molti vescovati con signorie in 
temporale e spirituale, ed erano ricchi di grandissime 
entrate; ma una parte sono in ruina del tutto, essendo i 
luoghi in potere del Turco, e quelli che sono compresi 
nei contadi che obbediscono all'Imperatore non godono in 
gran parte il loro. Sono i vescovi eletti per Sua 
Maestà, ed aggravati per comodo e difesa del regno, 
applicando ella nel conferir i vescovati il terzo 
dell'entrate al pagamento de' soldati, un altro terzo 
alle fortificazioni, e lasciando al vescovo l'altra 
parte per comodo suo; dal che nasce che niuno di 
condizione vuol pretare, essendo i vescovi tanto gravati 
e sottoposti al pericolo del Turco.</p>
<p>L'arcivescovo di Strigonia, che è legato nato e 
cancelliere del regno, dovria aver d'entrata intorno a 
130,000 fiorini; ma essendo occupata la città sua 
cattedrale, non ne cava 50,000.</p>
<p>Gli altri vescovi, che ascendono al numero di dieci, 
sono alla medesima condizione.</p>
<p>Non possiede l'Imperatore intieramente quattordici 
contadi del regno, se ben dicono ventotto, perchè gli 
altri conoscono così Sua Maestà come i Turchi per 
viver quieti, e non sono intieri sotto il dominio di 
lui, tenendo i Turchi delle terre e castelli in essi. Ha 
l'imperatore per luoghi forti Sigeth, Cassovia 
<hi rend="italic">(Kaschau)</hi>, Giavarino <hi rend="italic">(Raab)</hi>, Agria <hi rend="italic">(Erlau)</hi>, 
e Comorn, fortezza sopra un'isola circondata dal 
Danubio.</p>
<p>Passano molti fiumi per l'Ungheria, e i principali sono 
il Danubio, il Tibisco, Sava e Drava, e per Ghilnitz ne 
scorre un altro che ha il medesimo nome, e lo dà alla 
terra, ed ha tanta forza che converte il ferro in rame. 
Eleggono gli Ungheri il re loro, nè ad altro 
obbediscono. Sono luterani, e la maggior parte molto 
peggio. L'abito è simile a quello de' Turchi, e 
l'aspetto non molto differente. Sono buonissimi soldati 
a piedi ed a cavallo, e si chiamano quelli ai duchi 
e questi usseri. Non serva il fante a piedi ordine 
di milizia, ma nelle scaramuccie, nelle imboscate, nel 
difendere e nel combatter fortezze è utilissimo. Di 
questi ne potrebbe far l'Imperatore intorno 20,000. I 
cavalli sono molto buoni, e quando il regno era intiero 
ne avria fatti fino 60,000; ora difficilmente se ne 
caveria 10,000 da quello che possiede Sua Maestà, la 
qual ne pagava ordinariamente per guardia dei confini 
maggior numero; ma non facendosi rassegna, si crede che 
i capi non ne tenessero la metà. I prelati e altri 
baroni e terre obbligate ne pagano ordinariamente 
7,500. Si arma il fante chiamato aiduco di giacco, di 
scimitarra e di accetta, e l'uomo d'armi, dimandato 
ussero, ha al braccio destro fin al cubito il guanto di 
maglia; ha lo scudo all'ungaresca, la lancia molto larga 
e sottile, la scimitarra al fianco, e sotto la coscia 
uno stocco.</p>
<p>Il fondamento dell'entrata ordinaria sono le minere 
lavorate dai particolari, che hanno obbligo di dar alla 
Maestà Sua l'argento e l'oro per un prezzo molto basso, 
oltre la decima che trae da quelle de' privati. Si batte 
l'oro e l'argento nel regno, e al principe apporta 
300,000 fiorini l'anno di utile.</p>
<p>Le minere dei rame sono del re, e possono rendere 
intorno l00,000 fiorini. Delle trigesime d'animali e 
dazj di robe ne può cavar Sua Maestà 100,000; e 
tutta questa entrata e impegnata od assegnata. 
L'estraordinario non importa più di 400,000 fiorini, 
e l'ha per via di Dieta, nella quale entrano prelati, 
baroni, nobili, e terre; e quello che concedono è tutto 
pagato dal contadino in ragione di due fiorini per 
sessione non volendo i baroni e nobili altra gravezza 
che quella che hanno per difesa del regno, essendo 
obbligati, andando il principe nell'esercito, di 
servirlo con due cavalli e dieci fanti per ogni 100 
villani che hanno sotto di loro; e non andando, sono 
tenuti dar cinque fanti e tre cavalli per 100 
solamente.</p>
<p>I prelati, e altre terre che hanno governo da per sè, 
non vogliono altre imposizioni che quella delle genti 
che pagano alle frontiere. Una sessione si intendeva 
abitazione di uno con quanta terra può coltivare, 
per la quale riconosceva il padrone con venti ungheri 
all'anno, oltre l'obbligo che aveva di lavorargli una 
quantità di terre, ovvero dargli tante opere; ma dopo 
che si sollevarono contro i baroni e nobili, che fu del 
1514 nel tempo del re Ladislao (avendo 
eletto per loro capo Zorzi Zighel, che disegnava, col 
favor di questi, impadronirsi del regno, il qual fu dal 
re Giovanni, allora vaivoda di Tansilvania, rotto e 
preso, e coronato d'una corona di ferro affocato in 
luogo di quella del regno, e pagò con la morte la pena 
del suo ardire), persero la libertà, ed erano tenuti 
per schiavi. Ma alcuni anni dopo, nella Dieta, fu 
deliberato di tornarli nello stato di prima; nel qual 
durarono fino al 1553, che essendo mancato 
gran numero di essi per le guerre, e molti fuggiti per 
le continue incursioni de' Turchi, avendo il paese 
grandissimo bisogno di agricoltori, i baroni e nobili di 
nuovo deliberarono che non potessero partire dai loro 
principi, di modo che non erano più liberi, nè 
potevano disponer di sè stessi. Nella Dieta del 
1556 furono poi messi in nuova libertà, ma 
con tante condizioni, che non possono sentir di essa 
comodo alcuno. Non si può fidar l'Imperatore degli 
Ungheri essendo mancatori di fede, e molte volte l'ha 
provato e conosciuto nelle guerre passate, e la bontà 
del principe li fa assai peggiori, perdonando esso 
facilmente gli errori e rimettendo quelli che vogliono 
ritornare.</p>
<p>L'arciducato d'Austria, che per eredità pervenne 
intieramente in Massimiliano, è ora posseduto 
dall'Imperatore per la divisione fatta con Carlo V suo 
fratello; e perchè le provincie che sotto esso si 
comprendono sono molte, per regolare il governo, e per 
comodità dei sudditi, divise Massimiliano l'Austria in 
due parti, chiamando l'una superiore e l'altra inferiore 
rispetto al corso del Danubio, includendo nella 
superiore il contado del Tirolo, i due cantoni de' 
Grigoni, il principato di Svevia e il langraviato di 
Alsazia con la Brisgovia e Sungovia e quegli altri 
luoghi vicini al Reno; e nell'inferiore, l'Austria, il 
paese di Lintz, la Stiria, la Carintia, la Carniola con 
i contadi di Gorizia e Cilia, e le terre alla marina. 
Era l'Austria anticamente quella parte nella quale 
non solamente si comprendeva questa provincia, ma 
il paese di Lintz, la Stiria, parte della Carintia, e 
quello che oggidì è detto regno, e la marca di 
Schiavonia, e si chiamava Pannonia superiore; ora ha i 
confini da levante con l'Ungheria, da ponente col paese 
di Lintz, da mezzogiorno con la Stiria e da tramontana 
con la Moravia. Si estende da levante in ponente leghe 
44 in circa, e da mezzogiorno in tramontana 25.</p>
<p>È il paese la maggior parte piano, fertilissimo, e 
abbondante di tutte le cose; produce gran quantità di 
biade, orzo, frumento e avena, che per ordinario si 
vendono questa scudi tre il muto, e quello sei; ed ogni 
muto può esser 15 stara delle nostre. I colli sono 
tutti coltivati, e rendono grandissima copia di vini 
insieme con il piano, che forniscono tutto il regno di 
Boemia e il paese di Lintz, ed anco la Baviera. In 
Vienna se ne beve continuamente di due o tre anni, e 
sono carissimi, vendendosi, in ragion di misura 
padovana, più di due scudi il mastello. Ma non sono 
vini sani perchè per ordinario acconciano le botti e i 
vini col zolfo per dargli colore e maggior forza; dal 
che nasce che quando una botte è messa a mano, se non 
è subito spedita, il vino si guasta; e però ognuno 
vive a vino comprato sebbene ne ha molto in casa, e 
vende il suo al minuto poi quando gli pare; e se alcuno 
per comodità ne vuol tenere, lo mette da principio in 
così piccolo arnese, che in tre o quattro giorni l'ha 
bevuto. Per la vicinità d'Ungheria abbondano i 
carnaggi, per la comodità del Danubio i pesci, ma non 
buoni, e per la quantità dei boschi abbondano le legne.</p>
<p>Ha l'Austria due città; Vienna, fatta molto forte, che 
è di circuito miglia tre italiane e di forma ovata, 
s'ella non fosse dalla parte di levante e mezzogiorno un 
poco più larga.</p>
<p>Undici baluardi l'hanno da circondare, dei quali ne 
sono stati fatti parte dalla città, alcuni dai regni e 
provincie di Sua Maestà e parte dall'Imperio, che 
fin'ora ascendono al numero di nove, mancando quelli 
solamente dalla parte del Danubio. Le fosse della città 
sono larghe passi venti in circa, e le acque che entrano 
in esse escono da fonti vive. Ha Sua Maestà fuori della 
città sopra il fiume un luogo serrato da legnami, del 
quale se ne serve per arsenale finchè lo accomodi 
di dentro; in questo si fabbricano alcuni legni della 
forma de' brigantini, ma più bassi, e li dimandano 
<hi rend="italic">nassade</hi>, e di questi se ne vale l'Imperatore nel 
Danubio. Il quale ragionando un giorno meco, mi disse 
che può metter di così fatti legni in acqua fin al 
numero di 400, che vorriano presso che 12,000 
persone per armarli, portando ogni legno 28 uomini da 
remo, un padrone un proviero, un timoniero, e un 
bombardiero; ma per quello ch'io ho veduto e sono 
informato, di gran lunga non arrivano a questo segno, 
nè di genti da remo se ne troveriano abbastanza. Legni 
maggiori, come fuste e brigantini, ve ne sono molto 
pochi, e delle fuste se ne serve Sua Maestà più per 
suo piacere che per bisogno di guerra, non comportando 
il fiume questa grandezza di legni. Ordinariamente tiene 
l'armata a Comorn e Giavarino; gli uomini da remo sono 
Ungheri, Schiavoni, e ltaliani; ha nella terra 
bellissime munizioni d'artiglieria, e gran quantità di 
pezzi per il bisogno dell'armata, che sono i piccioli, 
stanno nell'arsenale, e i grossi nella città; nè in 
tutti i suoi stati tiene Sua Maestà munizioni 
d'importanza che in altri due lochi, che sono Praga nel 
regno di Boemia, come ho già detto, e Inspruch, che è 
nel contado di Tirolo, del quale dirò a suo luogo. Per 
difesa, essendo Vienna circondata da esercito potente, 
non vuol manco di 15,000 fanti per la grandezza de' 
baluardi.</p>
<p>L'altra città, che è detta Neustad, si faria 
fortissima avendo le acque sorgive ed abbondanti, e nel 
castello ne nascono in tanta quantità che servono a 
sette ruote da molino; ma non vi è stato per anco messo 
mano. È discosta da Vienna 40 miglia; ha bellissimo 
castello per abitazione del principe, con un parco 
serrato da mura pieno d'animali, che volge cinque 
miglia, e soleva esser abitazione di Massimiliano 
imperatore. Non ha la terra maggior circuito che d'un 
miglio e mezzo.</p>
<p>Questa provincia e le altre sottoposte a lei si 
governano le città e terre da se stesse, e i baroni e 
nobili amministrano giustizia secondo le loro 
giurisdizioni. Le appellazioni vanno ad un capitano che 
mette Sua Maestà così in questa come nelle 
altre; e non si contentando le parti del giudizio, 
vengono al reggimento d'Austria inferiore che sta fermo 
in Vienna, e quelli della superiore vanno al reggimento 
d'Inspruch.</p>
<p>Sono questi reggimenti messi dall'Imperatore, d'ogni 
condizione di persone, però delle provincie che sono 
sottoposte al giudicio. È l'Austria popolatissima, ed 
ha obbligo ciascuno di andar a servir il principe alla 
guerra con tanti cavalli quanto porta la sua entrata in 
ragione di un cavallo per 100 fiorini, e ascende 
questo numero a 335 cavalli, e se ne potria cavar fin 
1000. È anco tenuta la provincia di dar per ogni 30 
uomini uno, e questo importa 3000 fanti; di modo che 
l'Austria verria ad aver 90,000 maschi. Si armano i 
cavalli come gli altri di Germania, i fanti con 
archibuso e spada, e quelli a cavallo portano picca e 
corsaletto; ma nè i cavalli nè i fanti sono buoni, e 
di essi poco se ne serve l'Imperatore. Soleva render la 
provincia d'ordinario intorno 300,000 fiorini fra 
castelli e dazj, ma tutto è impegnato ed assegnato. Di 
estraordinario ha Sua Maestà il dazio del vino, che 
può importar 40,000 fiorini, e per via di Dieta ora 
più ora meno, aggravandosi quelli della provincia di 
una, due e più entrate, delle quali ascende la stima a 
69,000 fiorini, molto antica e bassissima essendo. 
Nella Dieta entrano quattro sorte di persone, prelati 
baroni, nobili e città. L'animo di questi verso il 
principe è assai buono, si perchè già sono 
anticamente sottoposti a questa casa, si perchè ancora 
non sentono le gravezze come le altre provincie, essendo 
la stima così bassa.</p>
<p>Confina il paese di Lintz da levante con l'Austria e 
Stiria, da ponente con la Baviera, da tramontana con la 
Boemia e da mezzogiorno col Tirolo. Tiene questa 
provincia la lunghezza da mezzodì in tramontana di 
leghe 15, e la larghezza da levante in ponente di 7 
in circa; produce biade, che suppliscono al suo bisogno; 
non fa vini abbastanza, ma si serve dell'Austria; nelle 
altre cose non ha quelle comodità che ha il resto delle 
provincie di Sua Maestà La principal terra è Lintz, 
posta sopra il Danubio, nella quale si negozia molto, 
facendovisi più fiere all'anno. Ha, oltre il Danubio, 
l'Ens, che divide l'Austria da lei, e Trau, che mettono 
poi capo nel Danubio. Non ha luogo forte; il 
governo, simile a quello dell'Austria, e le appellazioni 
vanno ai reggimento. Non manda buoni fanti, nè buoni 
cavalli; ha obbligo di dar per servizio del principe, 
andando alla guerra, 350 cavalli, essendo la stima 
dell'entrata da 35,000 fiorini, ed essendo tenute d'un 
cavallo per ogni 100 fiorini, che viene ad esser 
altrettanto obbligo come ha l'Austria. Ne caveria Sua 
Maestà d'ordinario, tra castelli e dazj, fiorini 
200,000, quando non fossero assegnati ed impegnati. 
L'estraordinario cava ella nel modo medesimo che fa 
nell'Austria per via di Dieta, nella quale entrano tanti 
stati di persone come in quella, ed ogni entrata che 
concedono importa la stima sopradetta. L'animo di questi 
verso il principe è assai buono, e saria migliore 
quando non fossero aggravati di estraordinarie gravezze.</p>
<p>È la Stiria provincia assai montuosa, e si divide in 
superiore ed inferiore, cioè in piana ed in montana. 
Confina da levante con l'Ungheria, da ponente col paese 
di Lintz e con la Carintia, da tramontana con l'Austria, 
da mezzogiorno con la Schiavonia e Carniola. È lunga da 
levante in ponente leghe 39, e larga da mezzogiorno in 
tramontana 22.</p>
<p>È abbondante di grani e carne, e per la quantità de' 
boschi abbondantissima di legne, ed ha la parte piana 
tanti vini che suppliscono al bisogno della montana. La 
terra principale è Gratz, tenuta per assai forte, 
avendo un castello al monte che la guarda, che come sia 
fornito del tutto sarà fortissimo; ed è necessario 
tenerlo ben munito e guardato per esser lontano da' 
confini de' Turchi sei leghe solamente. A proporzione è 
più popolata dell'Austria, e le genti sono più 
industriose, e molti baroni e signori vi abitano. Passa 
per essa la Drava e la Mura, che mettono poi capo nel 
Danubio. Il governo è simile a quello delle altre 
provincie. È ciascuno in obbligo di andar col principe 
alla guerra con quel numero di cavalli che deve per la 
sua entrata, essendo tenuti per ogni 100 fiorini ad un 
cavallo, ed ascende la stima a 72,000, che importeria 
720 cavalli; e se ne trarria 500 più, e tutti assai 
migliori di quelli dell'Austria. Molte volte se ne è 
servito l'Imperatore, ma le genti a piedi non le 
adopera, se ben sono in miglior nome delle altre. 
Renderia questa provincia per l'ordinario 250,000 
fiorini se i castelli, i dazj e le miniere fossero 
libere, le quali sono eccellentissime di ferro, che è 
più apprezzato dell'altro per esser facile a lavorare; 
e sopra molti rivi d'acqua, che scorrono per la Stiria, 
sono fatti molti battiferri, che altro non fanno che 
palle d'artiglieria in grandissima copia. Ha minere 
d'argento ma non di molta importanza, e da tre anni in 
qua è stato anche trovato il rame. Ha di straordinario 
più e manco secondo le deliberazioni della Dieta, nella 
quale entrano i medesimi stati di persone come nelle 
altre, e quello che concedono pagano per la stima già 
detta. Non hanno questi buon animo verso Sua Maestà e 
con difficoltà assentono alle gravezze estraordinarie, 
e sarà facil cosa che un giorno vengano in 
deliberazione di non dar cosa alcuna, avendo in 
quest'ultima Dieta determinato di non dare se non due 
entrate, tuttochè quelli d'Austria ne abbiano dato due 
e mezza, e che essi fossero soliti di deliberar sempre 
il medesimo; nè hanno giovato le suppliche del re 
Massimiliano che fece quella Dieta.</p>
<p>La Carintia confina da levante col regno e colla marca 
di Schiavonia, da ponente col contado di Tirolo, da 
tramontana con la Stiria e il paese di Lintz, e da 
mezzogiorno con parte del Friuli, che è della Serenità 
Vostra, e con la Carniola. È lunga da levante in 
ponente leghe 15, e larga da mezzodì in tramontana 
11. Abbonda di biade e carni onestamente, ma di legne 
è abbondantissima per esser la maggior parte montuosa e 
piena di boschi; non fa vini, ma ne piglia di Carniola e 
Friuli. Non ha questa provincia alcuna città forte, e 
le terre principali sono Villacco, Klagenfurt e Frisach. 
Ha il fiume Drava che passa per essa, con altre acque di 
poca importanza che entrano in questo. Il governo è 
simile agli altri già detti. È popolata assai, ma la 
gente così inutile come quella dell'Austria. Ha obbligo 
d'andar a servir il principe con 350 cavalli, 
importando la stima dell'entrata 35,000 fiorini; ed 
oltre a questi se ne trarriano malamente 150 più. Ne 
caveria Sua Maestà d'entrata ordinaria 200,000 
fiorini de' castelli, dazj e miniere, che sono 
d'argento, d'oro e di piombo, ma tutto è 
impegnato. Estraordinariamente ne cava poi lei per 
via di Dieta, nella quale entrano i medesimi stati di 
persone come nelle altre, e deliberano sempre di dar 
l'istesso a proporzione che dà la Stiria. Sono di animo 
simile a quelli di Stiria, e l'avriano molto buono 
quando non fossero gravati; però l'Imperatore, astretto 
dal bisogno, è necessitato ad anteponer il suo comodo 
ad ogn'altra cosa.</p>
<p>Essendo compresi nella Carniola i contadi di Gorizia e 
Cilia, insieme con tutti quegli altri luoghi che tiene 
l'Imperatore così fra terra come alla marina, se ben il 
contado di Gorizia fa le sue Diete separate, io darò i 
confini uniti, e brevemente darò fine a quanto è 
compreso nell'Austria inferiore. E per disobbligarmi con 
la Serenità Vostra, includendosi Segna in questa parte, 
dirò anco la causa perchè Sua Maestà non assenta che 
gli Uscocchi siano levati di quel luogo. Confina la 
Carniola, con quanto è sopradetto, da levante con la 
Croazia, da ponente con il Friul, che è della Serenità 
Vostra, da mezzodi con la Croazia, Istria e mar 
Adriatico, e da tramontana con la Carintia e Stiria. È 
lunga da levante in ponente leghe 30, e da mezzodi in 
tramontana 9. È assai abbondante di biade, vini, 
carne e legne. La città principale è Lubiana 
<hi rend="italic">(Laybach)</hi> la qual prende il nome dal fiume Labach 
che passa per essa.</p>
<p>Ha anco la Sava, che scorrendo mette capo nel Danubio, 
che passa per essa. Tiene Sua Maestà per luoghi molto 
forti Gorizia, Gradisca e un castello in Trieste. La 
giustizia è amministrata nel modo medesimo delle altre 
provincie. Le genti sono assai buone, però di esse non 
se ne serve l'Imperatore. Hanno obbligo di andar a 
servire il principe con 278 cavalli, importando la 
stima 27,800 fiorini. L'entrate ordinarie 
importeriano, de' castelli e dazj, fiorini 100,000 ma 
tutte sono in mano d'altri. L'estraordinario importa 
tanto quanto concedono, pagando per la stima, e 
deliberando sempre il medesimo di quelli di Stiria e 
Carintia. Hanno questi assai buona mente verso il 
principe non sentendo tanto incomodo di gravezze quanto 
gli altri per la bassezza delle stime, e mantenendosi le 
loro entrate in assai alto prezzo.</p>
<p>Non leva Sua Maestà gli Uscocchi di Segna, e a me 
disse di non poterli levare in modo alcuno, quando 
per questo in nome della Serenità Vostra feci ogni 
officio, conoscendo di non aver sudditi in tutti i suoi 
stati più a proposito al suo bisogno, e per quei 
confini, che questi. Non è venuta Sua Maestà ad altro 
particolare, ma, per quello che si conosce, la causa 
nasce dal poco pagamento ch'ella gli dà, che è di due 
fiorini ungheri il mese, e dal molto comodo che ne 
potrà ricevere bisognando, essendo questa gente buona 
in terra e in mare; che volendo adoprar tedeschi, o 
altri, oltrechè converria dargli maggior paga, e che 
non avriano tanto valore, non sariano poi atti di 
adoprarsi in mare. E quest'è quant'io ho potuto 
conoscere per ragione che ritenga Sua Maestà dal 
soddisfare alla Serenità Vostra.</p>
<p>Per capo dell'Austria superiore è messo il contado di 
Tirolo, il qual confina da levante con la Carintia, da 
ponente con Grisoni, da mezzodi col Bresciano, Veronese, 
Vicentino, Trevisano, Feltrino, e Cividal di Belluno, 
tutto paese della Serenità Vostra, e da tramontana con 
la Baviera e Svevia. È lungo da levante in ponente 
leghe 40 e largo 25. È paese montuoso che patiria 
assai de' grani quando la Baviera non gli fosse così 
vicina; e con la comodità del lago di Garda si serve 
anco del Veronese e Bresciano. Fa vino non solamente per 
sè, ma in gran parte ne accomoda la Baviera, e abbonda 
di carnaggi. Ha due città, Trento e Bressanone, ed 
Inspruch terra non molto grande ma assai dilettevole, 
dove stanno le figlie di Sua Maestà i vescovi sono 
nella persona dei cardinale di Trento, e sebben solevano 
i capitoli far le elezioni dopo la morte dei vescovi, 
ora Monsignore Reverendissimo ha fatto elegger due 
nepoti suoi, vivendo lui contra l'ordinario antico delle 
chiese e di Germania. Tiene l'Imperatore un capitano in 
Trento, il qual serve al modo che fanno quelli delle 
altre provincie, tuttochè il cardinale abbia nome 
d'esser assoluto padrone della città e altri castelli. 
Il governo è simile a quello dell'Austria inferiore, e 
le appellazioni vanno al reggimento che sta fermo in 
Inspruch, e si riduce mattina e sera, tante sono le 
faccende. In questo luogo tiene l'Imperatore molta 
munizione, e continuamente si fondono artiglierie, le 
quali si tengono vicine all'acque, e così ben 
all'ordine, che in un tratto Sua Maestàle può 
far caricare, e per il fiume Eno <hi rend="italic">(Inn)</hi>, che entra 
nel Danubio, farle condur a Vienna. Non ha città o 
terra forte, ma si ben qualche luogo di passo, che è 
tale per natura non per arte. Non ha questa provincia 
obbligo di cavalli come le altre, ma daria gran numero 
di fanti, e tutti buoni, per difesa del paese, fino a 
40,000, e per altri luoghi se ne serviria Sua Maestà, 
senza impedir l'ordinario bisogno delle minere, da 14 
in 15,000. Nell'ultima descrizione che fu fatta, hanno 
trovato in questa provincia fuochi 93,000. Daria 
d'ordinario più di 600,000 fiorini de' castelli, 
minere, sali e dazj, ma tutto è alienato ed impegnato. 
Di straordinario non ne ha molto l'Imperatore, pagato 
così dal nobile come dal contadino, e si può metter 
115,000 fiorini l'anno, e lo fanno per Dieta, nella 
quale hanno voto i contadini, dopo che con il loro 
favore Federico di casa d'Austria sottomise i nobili che 
si erano sollevati. Sono di animo buono verso Sua 
Maestà, e per non esser aggravati estraordinariainente 
hanno fatto offerta di disobbligar il contado, dando 
loro l'Imperatore un principe che faccia ordinaria 
residenza nella provincia.</p>
<p>Il principato di Svevia, quando era ducato, aveva sotto 
di sè molte terre e castelli; ora essendosi quelle 
messe in libertà, e riconoscendo l'Imperatore, e questi 
trovandosi in gran parte occupati da principi, è 
restata alla Maestà Cesarea una picciola parte di esso, di modo 
che ha perduto il nome della dignità ducale. Non si 
può dar confini a quello che possiede l'Imperatore, 
essendo i castelli che lo riconoscono pochi e divisi. Il
governo è come quello delle altre provincie, e le 
appellazioni vanno prima al capitano, che tien Sua 
Maestà in Raveosburg terra d'Alsazia, e poi ad un nuovo 
reggimento messo da lei in Enshein, luogo della medesima 
provincia, il quale è di dodici persone, per comodità 
di questo principato d'Alsazia, Sungovia e Brisgovia; e 
possono le parti, non si contentando dei giudici 
sopraddetti, far nuova appellazione al reggimento di 
Inspruch, essendo compresi nell'Austria superiore. Non 
hanno le genti di queste provincie obbligo alcuno, e 
tutto quello che ne trae Sua Maestà non ascende a 
12,000 fiorini l'anno; ben potria servirvi di 20,000 
fanti, stimati i migliori di Germania. Vi si 
trovano molti castelli e signorie impegnate, che 
renderiano d'entrata ordinariamente 40,000 fiorini. I 
popoli non sentendosi aggravati si mostrano ben affetti 
al principe.</p>
<p>L'Alsazia è divisa in superiore ed inferiore. Il 
langraviato, che è uno dei quattro dell'Impero, è 
compreso nella superiore. Confina da levante con il 
Reno, da ponente con il ducato di Lorena e i monti 
Vosgi, da mezzogiorno con la Sungovia, e da tramontana 
con il Palatinato. È abbondantissima di grani, vini e 
d'ogn'altra cosa. La terra principale è Ravensburg, 
molto forte. È anco forte Enshein, dove sta 
ordinariamente il Reggimento. È lunga da mezzodi in 
tramontana leghe dodici, e larga da levante in ponente 
sette.</p>
<p>È assai abbondante d'acque, oltre quelle del Reno.</p>
<p>La Sungovia, nella quale è compreso il contado di 
Ferretto, confina da levante con il Reno, da ponente con 
i monti Vosgi, da mezzogiorno con Svizzeri, e da 
tramontana coll'Alsazia superiore. È paese 
abbondantissimo, e lungo da levante in ponente leghe 
quattro, e da mezzogiorno in tramontana due.</p>
<p>La Brisgovia termina da levante con la Svevia, da 
ponente con il Reno, da mezzogiorno con gli Svizzeri, e 
da tramontana con i marchesi di Baden. È lunga leghe 
otto e larga quattro. Ha Brissac terra assai forte, e 
produce tanta quantità di biade, vini e altro, che non 
è punto inferiore all'Alsazia e alla Sungovia.</p>
<p>Tre sono i cantoni de' Grisoni, l'uno chiamato la Ca di 
Dio, che dovria obbedir al vescovo di Coira, e gli altri 
la Lega Grigia e le Otto Dritture, e sono sotto la 
Maestà Cesarea. Quelli che ora hanno il governo del 
canton della Ca di Dio s'impediscono nell'elezione dei 
vescovo, e gli hanno levata molta autorità, e la 
obbedienza insieme. Gli altri, imitando questi, si 
risolsero fin dal tempo di Massimiliano imperatore di 
entrar in lega con Svizzeri, e al tempo di Carlo V 
accettorno il partito da' Francesi contra di lui, di 
modo che si tengono molto liberi. Confina questo paese, 
comprendendo in esso la Valtellina, da levante con 
il Tirolo, da ponente con il ducato di Milano e 
Svizzeri; da mezzodì col Bresciano e Bergamasco, e da 
tramontana con la Svevia. È lungo e largo quasi 
egualmente leghe 18; non produce grani che possano 
bastare, per esser pieno di monti asprissimi e sterili, 
e si serve del Milanese, Tirolo, Svizzera ed altri 
luoghi vicini.</p>
<p>Rende vini abbastanza, e delle altre cose abbonda 
maggiorrmente. La città principale è Coira; non ha 
terra nè castello forte, e quelle rocche che si 
trovavano forti per natura le hanno ruinate, 
confidandosi in sè stessi e nell'asperità del paese. 
Si governano questi da per loro in molte cose, eleggendo 
il loro podestà; ma nei cantoni sottoposti a Sua 
Maestà, il capitano ch'ella vi tiene propone le persone 
dei luoghi medesimi, ed essi fanno l'elezione. Hanno 
libertà di sentenziar fino a dieci talleri, e da li in 
su, e nelle cose criminali, è riservata la sentenza al 
capitano, le appellazioni del quale vanno al reggimento. 
Le sentenze degli altri Cantoni vengono giudicate nella 
Dieta generale che fanno ogni due anni. In quei monti 
nascono i fiumi Reno e lnn. Il castello Retson, sotto il 
quale è compreso il canton della Lega Grigia, daria 
d'ordinario a Sua Maestà 2,000 fiorini l'anno, ma è 
impegnato ad uno di casa Stampa per 10,000, il quale 
ora ha delle difficoltà con l'Imperatore. Il resto 
dell'entrate che si cavano è assegnato per stipendio al 
capitano, e può importar 1,800 fiorini, e si cava da 
decime d'animali ed altro, comprendendo in questo gli 
animali che si estraggono per la morte de' particolari, 
essendo tenuti dar al principe, morendo il capo della 
famiglia, la miglior bestia che si trova in casa. Hanno 
anche obbligo di andar per una giornata a loro spese per 
difesa del paese. Non sono aggravati estraordinariamente 
essendo a' confini, e temendo l'Imperatore che con la 
lega de' Svizzeri e la intelligenza con Francesi non si 
sollevassero e gli levassero del tutto l'obbedienza. Non 
hanno buon animo verso Sua Maestà, perchè vorriano 
esser così liberi come il canton della Ca di Dio, e 
volentieri dariano qualche somma di denari per 
liberarsi, ed ella faria bene ad accettarli perchè un 
giorno potriano scacciar il capitano. È regolato il 
loro governo al modo dell'altro Cantone.</p>
<p>Io ho voluto prender particolare informazione di 
quello che veramente possano fare, e come s'intendano 
con i Francesi, sapendo che già alcuni anni ricercarono 
partito da Vosta Serenità, ed ho avuto occasione di 
parlare con quel medesimo che venne a questo fine, il 
qual mi disse che potriano dar ad ogni principe, 
bisognando, 30,000 fanti; cosa falsissima, perchè il 
capitano che vi tiene l'Imperatore, e che è di quella 
nazione, mi ha affermato che già tempo nei tre Cantoni 
e Valtellina se ne sariano fatti 18,000, ma che ora, 
essendone stati malmenati molti nelle guerre passate, 
non se ne caveriano 10,000; e da persone ben 
intendenti di quel governo son stato assicurato che per 
la difesa del paese non si caveriano 6,000 fanti; 
perchè trovandosi lui, non è molto tempo, in quelle 
parti allora appunto che ognuno fu astretto ad armarsi 
per guardarlo, il numero passò di poco 3,000. Mi 
disse anco che Grisoni tengono questa cosa per 
mercanzia, e costano a' Francesi molte migliaia di 
scudi, essendo quasi ogni anno provvisionati, avendo per 
trattenimento i principali 500, 400, 300, 200, e 
100 scudi l'anno, e da 100 scudi in giù fino a otto 
le persone basse e meccaniche; e questo oltre l'accordo 
generale, che è di quattro scudi, i quali insieme con 
l'entrate pubbliche, che possono ascender con la detta 
provvisione a 20,000 fiorini l'anno, si dividono ogni 
due anni fra loro. Sono genti molto avide di denaro, 
vendono la giustizia, se ben sono certi che le sentenze 
debbano essere tagliate, e questo è tollerato perchè 
danno modo agli altri, lo che apporta loro beneficio, 
perchè o riducendosi ad istanza del principe, o per 
espedizione delle cause che sono in appellazione, 
vengono pagati in ragione d'uno scudo il giorno; e 
purchè avessero partito si accorderiano con ognuno. E 
quando Francesi hanno voluto molto numero di genti, 
secondo l'obbligo che avevano, i capi, non potendone 
cavar tanta quantità, ne hanno preso da' Svizzeri, e 
anco di Svevia; sì che si conosce che questi tre 
cantoni non mandano quella quantità di soldati che essi 
dicono, e che molti credono, Il pagamento che hanno è 
di cinque fiorini per archibuso, e alle picche armate se 
ne danno da otto a venti; dei quali essendone 
100 per compagnia, può importar l'una per l'altra 
dodici fiorini di paga per testa.</p>
<p>Avendo fin qui dato particolar conto degli stati 
patrimoniali di Sua Maestà Cesarea, e dei regni che 
dopo pervennero in lei, tenendo ella l'Imperio, dirò 
brevemente, e con quell'ordine medesimo, come sia 
riconosciuta per capo, ed oltre la dignità che comodo 
ne trae. Ed essendo il regno di Boemia, con il resto che 
ella tiene, compreso nella Germania, mostrerò anco che 
religione tengono. S'intendeva anticamente la Germania 
quella solamente ch'era serrata dai fiumi Reno e 
Danubio, e dal mar settentrionale, ma oggi si trovano 
dilatati da tre parti i confini, essendosi da levante 
estesi fin all'Ungheria e Polonia, da ponente fino al 
fiume Mosa, da mezzogiorno terminando con le Alpi, e 
ritenendo da tramontana l'antico suo confine, che è il 
mare. È lunga questa gran provincia da levante in 
ponente leghe 160, larga 130, e divisa in superiore 
ed inferiore, intendendosi per la superiore quella parte 
propinqua alle Alpi verso mezzogiorno, e per l'inferiore 
quella verso l'Oceano. È paese per la maggior parte 
assai abbondante, e se alcuna provincia manca d'alcuna 
cosa, s'accomoda delle altre, essendone in essa comprese 
molte, perciocchè la superiore, cominciando dal fiume 
Meno, contiene la Baviera, l'Austria superiore e 
inferiore, con quelle provincie delle quali ho già 
parlato, Svizzeri, Svevia, e quello che si chiama paese 
del Reno fino a Magonza; e l'inferiore, la Franconia, la 
Sassonia, la Misnia, l'Assia, la Turingia, la Boemia, 
con quelle che si comprendono nel regno, insieme coll 
resto fin al mare. È tutta la Germania divisa in dieci 
circoli, nei quali sono compresi cinque stati di 
persone: principi spirituali e temporali, baroni, nobili 
e città. Hanno per capo l'Imperatore, ma non gli 
prestano se non quella obbedienza che vogliono. Sono 
nelle provincie sopradette, ed altre non nominate, 
principati ecclesiastici e secolari in assai numero, 
avendo, oltre i principali posseduti dall'Imperatore, 
trentasette ducati, sette arcivescovi con i tre 
elettori, cinquanta vescovi, ancorchè undici di questi 
abbiano controversia se sianocompresi 
nell'Imperio. Vi è il gran maestro di Prussia ed altri 
prelati fin al numero di dieci, non mettendo in 
considerazione molti abbati e prepositi. V'è il 
Palatino Elettore con altri di sua famiglia, che pur si 
chiamano Palatini. Marchesi ve ne sono alcuni, ma i 
nominati sono quelli di Brandemburgo e Baden. V'è il 
Langravio d'Assia, e altri conti e signori di manco 
nome. Le città e terre franche anticamente ascendevano 
al numero di 95, ora non credo che se ne potessero 
contar 60, essendo state con il tempo occupate da 
diversi principi. Ne tiene Sua Maestà Cesarea, ne 
possiede il re Filippo con l'assenso dell'Imperatore, ed 
ora ne occupano i Francesi; le principali sono Augusta e 
Norimbergh così di ricchezza come di grandezza. Molti 
fiumi passano per Germania, ma i tre principalissimi, 
che ritengono il loro nome antico, e con quello, 
ricevendo gli altri per la maggior parte, entrano in 
mare, sono il Danubio, che nasce in Svevia quasi nei 
confini de' Svizzeri, il Reno, che ha il suo principio 
nel paese de' Grisoni non molto lontano da Coira, e 
l'Elba, che nasce nel regno di Boemia da quella parte 
de' monti che la dividono dalla Moravia.</p>
<p>Il governo è in gran parte simile a quello delle 
provincie soggette a Sua Maestà, governando i principi 
così ecclesiastici come secolari il loro stato; i 
baroni, conti e nobili procedendo secondo le loro 
giurisdizioni, e le città e terre a modo loro. Le 
differenze poi che nascono tra un principe e l'altro, 
tra le città e stati di persone, sono deferite 
all'Imperatore, che per questo tiene un giudizio in 
Spira, che chiamano Camera Imperiale, benchè a questo 
tempo sia in poco credito, e che in ogni Dieta si parli 
di riformarla. Sono i Germani molto sospettosi, gran 
bevitori, e nella religione vivono a modo loro, di modo 
che si sono trovate cinquantacinque sette diverse, e 
tutte queste dipendono da quattro principali. Da quella 
degli Hussiti, che ebbe principio da Giovanni Hus, ne 
sono nate altre sette, che se ben hanno qualche 
differenza fra se stesse, però non sono molto lontane 
dalla introdotta da lui; e la maggior parte di 
questi abita il regno di Boemia. In Moravia stanno gli 
Anabattisti, persone meccaniche, molto perseguitate 
dalla M. C., da' quali pure dipende il numero di sette 
opinioni. Nel paese de' Svizzeri regna la Sacramentaria, 
della quale furono capi Zuinglio e Cariostadio, questa 
contiene altre dieci sette sotto di sè. Tutto il resto 
di Germania aderisce a quella di Lutero, che si chiama 
de' Confessionisti, e da questa derivano tutte le altre 
fin al numero sopradetto, che sono diffferenti in varie 
cose; ma da un tempo in qua avendo la parte de' 
Sacramentarj maggior numero d'uomini di gran dottrina, 
pare che aderiscano a loro molti dei sopradetti.</p>
<p>Ed è gran cosa vedere in una famiglia diverse 
religioni, sì che il padre tollera il figlio, il marito 
la moglie, e sono in questo talmente assuefatti, che 
ognuno vive con quella libertà che gli piace, 
attendendo alle usure senza rispetto. E questo mi par 
che basti intorno alle cose di religione senza ch'io 
discenda ad altro particolare.</p>
<p>Di ordinario dell'lmperio, può cavar d'alcune terre 
l'Imperatore intorno a 18,000 fiorini; di 
estraordinario più e meno secondo le risoluzioni che 
vengono fatte nelle Diete, nelle quali entrano tutti gli 
stati sopradetti, dividendosi in tre consigli soltanto: 
gli elettori separati, i principi ecclesiastici e 
secolari, non si trattando cosa di religione, e i baroni 
coi nobili e le città. Il numero poi nelle 
deliberazioni è assai ristretto, avendo una persona 
sola carico per molti. Bisogna, volendo persuader a 
questi l'aggravarsi, che Sua Maestà abbia modo di far 
loro conoscer in qualche parte l'interesse di Germania. 
Soleva in tempo di Carlo V aver la M. C. grandissimi 
aiuti, avendo più volte deliberato l'Imperio di dare 
per la difesa d'Ungheria due espedizioni per volta, 
ogn'una delle quali importava 20,000 fanti e 4,000 
cavalli. Ora io son sicuro che non debba cavar se non 
poco, e con ditficoltà e con molto bisogno, non essendo 
ella stimata per non aver forze, e convenirle con la 
destrezza ed umanità far quello che l'Imperatore 
passato ha sempre operato con dignità, facendosi temer 
colla forza. Al mio partir d'Augusta avevano fatta 
risoluzione di dar per conto degli aiuti 300,000 
fiorini in tre anni, e che il danaro che restava a 
riscuotersi dai particolari per le deliberazioni 
passate, dovesse esser riscosso, e questo e quello 
applicato alla fortificazione e difesa de' confini, 
parendo che questo possa bastare stante la pace. Ha Sua 
Maestà voluto replicare, avendo prima praticato ognuno 
in particolare con molto pregiudizio della dignità sua; 
però io credo ch'ella si sarà avantaggiata di poco.</p>
<p>Può mandar la Germania fuori del paese 100,000 fanti 
e 40,000 cavalli tutti in perfezione, e per difendersi 
ne avria numero infinito. L'animo di questi verso Sua 
Maestà in universale non è buono, essendo ella d'altra 
religione e contrariando tutte le loro proposizioni in 
questa materia. Ora dovendo dire della persona della 
Maestà Sua sarò molto ristretto, non lasciando però 
cosa che mi sia parsa degna della intelligenza di questo 
eccellentissimo Senato.</p>
<p>Nacque l'Imperatore in Spagna del 1503 a' 
10 di marzo, e fu continuamente tenuto sotto 
precettori fin che venne al governo, dopo la morte di 
Massimiliano, dell'Austria e altre provincie. È Sua 
Maestà di statura meno che mediocre, di ossatura 
minuta, con così poca carne che appena l'ha coperta. Ha 
complessione collerica, e lo stomaco frigido, lo che ha 
causato ch'ella si sia messa, dopo la morte della 
regina, ad un pasto al giorno; ha la faccia lunga e 
d'assai buon colore, l'occhio vivace, il pelo castagno, 
e il mento un poco infuori. Fa grandissimo esercizio, e 
affatica nella caccia, della quale prende gran piacere, 
e va ordinariamente lasciando per questa cose 
d'importanza. I giorni che Sua Maestà attende al 
negozio ha talmente compartito il tempo, che ogni di fa 
le medesinie cose ad un'ora istessa. Si leva la mattina 
ordinariamente innanzi giorno; dice due corone facendo 
esercizio per le stanze; ode due messe, una per se, 
l'altra per la regina, e nell'apparenza mostra d'esser 
religiosissimo, e mancheria ordinariamente piuttosto ad 
ogn'altra cosa che a udir gli ufficj divini. È vero che 
a questa religione in tempo mio ha ella pregiudicato con 
aver astretto le chiese, senza autorità del Pontefice, 
ad impegnar e vendere i beni per accomodarsi di danari, 
non avendo Sua Maestà modo di cautare i particolari 
sopra i suoi proprj. Gode anco per un tempo i vescovati 
quando vacano prima che li conferisca; e le 
abbazie di qualche importanza, come sono quelle di 
Klosterneuburg e Melis, che una rende 18,000 fiorini e 
l'altra 15,000 d'entrata, le dà condizionate con poca 
utilità della persona in cui sono messe, appropriandosi 
lei il resto. Mostra d'esser molto nemica de' luterani, 
tutto che sia necessitata tollerarli ne' suoi stati. Si 
riduce dopo la messa con il consiglio secreto, nel quale 
entrano, oltre il re Massimiliano e il principe 
Ferdinando, quando si trovano con Sua Maestà, quattro 
solamente; il maresciallo, il dottor Genger, il signor 
Leonardo d'Harrach, e il dottor Seld vicecancelliere, 
persone di non molta esperienza, e che non hanno 
praticato altre corti che questa, nè hanno avuto 
carichi se non con questo Imperatore, eccettuando il 
dottor Seld, che è stato pur adoperato dall'imperator 
Carlo. Con questi sta fin all'ora di desinare; mangia in 
pubblico, e nel vitto mostra esser temperatissimo. Ode, 
finito il desinare, ciascuno che vuole, con grandissima 
umanità, nè ha in tutto il giorno altro riposo che due 
ore dopo l'udienza, perchè di nuovo ritorna con i 
sopradetti, con i quali sta fin al tardi, dispensando il 
tempo che gli resta in udienze agli ambasciatori ed 
altri.</p>
<p>È Sua Maestà Cesarea di prestissimo ingegno, 
memoriosissima, parla cinque lingue, e in tutte negozia, 
spagnuola, francese, latina, italiana e tedesca, ma 
questa non come le altre. Nelle risposte è molto 
riservata, riportandosi alle deliberazioni dei suoi 
consigli, che, oltre quello che è di continuo con Sua 
Maestà, ne ha un altro che chiamano Aulico, che segue 
sempre la corte, nel quale sono d'ogni sorte di persone 
de' suoi stati, e di esso è capo il maresciallo, e 
giudica tutte quelle cose che gli vengono rimesse dall' 
Imperatore. Ha il consiglio della guerra, al quale dà 
poco carico, ma più tosto lo tiene perchè eseguisca il 
deliberato, consigliando Sua Maestà quello che occorre 
con il consiglio segreto, e con i principali delle 
provincie che hanno interesse nella cosa che si tratta; 
e tiene quest'ordine per gratificar i sudditi e 
facilitar gli aiuti. Oltre i consigli sopradetti, tiene 
il consiglio della Camera, che è di poco numero, e 
questi hanno carico di ricordar a Sua Maestà le 
provvisioni del denaro, del quale essi hanno cura, oltre 
quello che entra ordinariamente, dispensandolo poi 
secondo l'ordine di lei. Ha cognizione di varie cose, e 
di esse parla per esperienza, essendo stata sempre 
curiosissima ed essendosi dilettata di praticar quelli 
che posseggono le scienze. Sente gran soddisfazione che 
le cose sue vengano lodate ed aggrandite; poche volte 
s'è veduta alterata; ama grandemente la pace, e dal 
canto suo si sforza di conservarla con ognuno, o sia per 
natura e per inclinazione che ha Sua Maestà al piacere, 
o pur per le poche forze, conoscendo di non poter nè 
offendere nè vendicar le offese, che se ben molti 
credono che le tenga a memoria, io sono di parere che se 
le scordi facilmente. È giustissima, e se in alcuna 
cosa manca, il difetto nasce del consiglio de' suoi, 
prestando loro molta fede, ed essendo facile a 
persuadersi. Ha mostrato molta liberalità mentre che ha 
avuto modo, ma ora non ha più che dare, e quelli che si 
sono arricchiti in servizio di lei l'hanno lasciata, e 
tuttavia l'abbandonano; e il signor Martin Gusman, 
principal suo cameriero grandemente amato dalla Maestà 
Sua, è uno di quelli che ha avuto molto, e che se ne 
ritorna in Spagna. Tollera le avversità con molta 
pazienza; è diligente in tutte le cose, fuor che in 
quelle della guerra. È di natura così inclinata ad 
operare, che non è, mentre che viverà, per dar carico 
libero ad alcuno dei figli.</p>
<p>Dell'animo di lei, se ben a volerne far certo giudizio 
può riuscire fallibile, essendo quel d'un principe 
verso gli altri buono e tristo secondo le occasioni e il 
suo comodo, nondimeno si può darne conto per quello che 
porta il tempo nel quale si dà l'informazione; dirò 
quindi dell'animo suo verso i principi, lasciando carico 
agli altri che verranno dopo di me di parlarne nel modo 
medesimo o altrimenti.</p>
<p>Non ha ora Sua Cesarea Maestà con il Pontefice buona 
intelligenza,nè potendo con la forza farlo 
conoscere ha tollerato non solamente tutte quelle parole 
poco degne che usò Sua Santità nel tempo della sua 
pubblicazione, e quando il sigmor Martin Gusman era in 
Roma, ma si è mostrato, nelle cose che si sono trattate 
nella Dieta, grandissimo difensore della Sede 
Apostolica, nè ha voluto assentir ad alcuna cosa che le 
abbia potuto apportar pregiudizio, sperando per questo 
mezzo e per gli officj che fa continuamente il cardinal 
Paceco, d'acquistarsi Sua Beatitudine.</p>
<p>Con i Francesi, per rispetto del serenissimo re 
Filippo, e persuadendosi anco ch'essi lo facessero 
maggiormente travagliar dal Turco e dalla regina di 
Transilvania, non aveva buona intelligenza, ed ha 
mostrato sempre di odiar quella nazione dicendone molto 
male; e se ben ora con la pace si sono fatti degli 
offici amorevoli, credo che l'animo in alcun tempo non 
sarà sincero, mostrandosi i Francesi ambiziosi 
dell'Impero, e facendo ogni opera per levarlo a casa 
d'Austria.</p>
<p>Con il re Filippo procede con ogni sincerità, e l'ama 
grandemente, ed occorrendo alcuna difficoltà fra loro 
la fanno terminare con molta amorevolezza.</p>
<p>Dovria con il re di Polonia, essendogli genero e 
confinante, aver strettissima intelligenza, ma si odiano 
intrinsecamente come nemici, avendo l'Imperatore 
continuamente fatto guerra alla regina di Transilvania 
di lui sorella, e non si essendo mostrato di quel modo 
favorevole alle ragioni sue, per la ricuperazione del 
ducato di Bari, come sperava, e tenendo Sua Maestà 
all'incontro grandissimo sospetto che la prima figlia 
sia morta per veleno, ed essendo stato in timore 
quest'anno passato anco dell'altra, siccome io scrissi 
allora alla Serenità Vostra.</p>
<p>Del Signor Turco, sebben ora è conchiusa la pace, e 
che dovriano esser cessati gli odii poichè le 
armi si sono rimesse, sarà sempre inimiicissima e 
viverà con molto sospetto, essendo con l'esperienza 
fatta certa che nè con tregua, nè con pace bisogna 
fidarsi di quello; e le frontiere in Ungheria le 
costeranno sempre tanto, che non sentirà comodo di quel 
regno.</p>
<p>Con questo serenissimo Dominio ha Sua Maestà sempre 
mostrato di stimar la conservazione della pace, e in 
ogni occasione di risentimento che mi è venuta per 
conto de' confini e degli Uscocchi, si è doluta 
grandemente, temendo ragionevolmente che questa 
eccellentissima Repubblica non si movesse in tempo ch'ella 
si trovava oppressa dal Turco, e ha cercato rimediare ai 
disordini che seguivano. Ha sempre dato buoni ordini, ma 
sono stati mal eseguiti dai ministri; e la deliberazione 
che fece questo eccellentissimo Senato di far ritener 
l'entrate di quelli di Segna, e le barche che 
conducevano vettovaglie in quel luogo, era stato 
buonissimo principio per far che Sua Maestà venisse in 
deliberazione di levar gli Uscocchi di quel luogo. Ma 
poichè, conclusa la pace col signor Turco, ad un tratto 
furono rilasciate le barche, i grani e l'entrate de' 
suoi sudditi, ha giudicato tal deliberazione esser 
venuta non da diligente officio del suo ambasciatore, 
nè perchè quest'eccellentissimo Senato l'abbia voluto 
gratificare, ma perchè si trovava Sua Maestà libera da 
guerra, onde questo serenissimo Dominio tollerava 
piuttosto alcuna cosa che deliberarsi di vendicarla. 
Però continuava ella a tener gli Uscocchi in Segna, 
affermando che d'ora innanzi saranno tali che non si 
avrà per l'avvenire alcun disturbo. Onde la pace con 
questa Maestà è per durar tanto quanto vorrà questo 
illustrissimo Dominio, ancorchè i ministri cesarei non 
manchino con ogni occasione di far tristissimi officj, 
essendo per loro natura inimicissimi della nazione 
italiana, e odiando in particolare questa 
eccellentissima Repubblica.</p>
<p>Con gli altri principi d'Italia ha Sua Maestà buona 
intelligenza, e con quelli di Germania ancora che sono 
cattolici, ma con gli altri non s'intende bene per il 
rispetto già detto.</p>
<p>Prese per moglie la regina d'Ungheria, bella d'animo e 
di corpo, e molto amata e stimata da Sua Maestà, con la 
quale ebbe fin al 1547, ch'ella morì 
di parto, quindici figliuoli, quattro maschi, ridotti 
ora a tre, e undici femmine, delle quali tre sono 
maritate, una nel duca di Cleves, una nel duca di 
Baviera, e quella, che fu già moglie del duca di 
Mantova, nel re di Polonia, che aveva già avuta l'altra 
in matrimonio che morì. Le altre stanno in Inspruch, e 
sapendo che il voler del padre è di non darle a 
principe che non sia cattolico, e con dote che non 
ecceda 100,000 fiorini, se la passano con molta 
pazienza, andando a caccia e attendendo alla religione. 
Ha la maggiore anni ventisei, tutte sono di realissimi 
costumi, e si onorano l'una con l'altra; hanno bella 
maniera, e si fanno conoscere di casa d'Austria, alcune 
avendo il mento in fuori. Disegnava l'Imperatore di 
darne una al duca di Savoia, e la cosa era molto 
innanzi, ma la conclusione della pace tra il 
Cristianissimo e il re Filippo ha disturbato il negozio, 
avendo il duca preso Madama Margherita per riavere il 
suo stato. Gli resta da disegnare sopra il principe di 
Fiorenza e il duca di Mantova; l'uno vuole molta dote, e 
fra' Tedeschi non è tenuto per nobile; e l'altro teme 
di aver spesa ordinaria maggior di quella che portano le 
sue forze, avendo l'esperienza dell'altra; si che è 
necessario ch'elle se ne stiano in questo modo, ovvero 
che Sua Maestà si risolva a maritarle a principi di 
Germania che le ricercano, comportando di lasciar che 
vivano a modo loro.</p>
<p>Il serenissimo Massimiliano, maggior di età dei figli 
di Sua Maestà, nacque del 1527 il primo di 
agosto. È di complessione melanconica; di statura più 
che mediocre, magro assai, molto grazioso, di 
bell'ingegno e dolcissimo nel negozio; risponde con 
dignità e riservatezza, parla cinque lingue tutte bene, 
la tedesca sua nativa, la spagnuola, la francese, la 
latina e l'italiana; intende anco benissimo la boema, ma 
non si assicura a parlarla. Si diletta molto di lettere, 
e studia continuamente la Santa Scrittura. È nel viver 
temperatissimo, essendo per ordinario travagliato da 
tremori di cuore che lo mettono in pericolo di morte. 
Disegna all'Imperio, se ben se ne trova lontano, 
essendo in mala considerazione presso gli elettori 
cattolici, nè avendo certezza degli altri. Non hanno i 
cattolici buon concetto di lui per la libertà che 
lascia Sua Altezza della religione ad ognuno, facendosi 
intendere che la fede vuol esser libera e non forzata; e 
questo lo fa per gratificarsi la Germania con fine che, 
non potendo con l'elezione far acquisto dell'Imperio, 
ella si debba sollevar a favor suo; e lascia al suo 
predicatore quella libertà come se predicasse in una 
chiesa di Confessionisti, non avendo alcun rispetto alla 
Maestà Cesarea, la qual per officio che abbia fatto 
seco non l'ha potuto rimuovere da tale opinione, nè di 
questo ordinario. Alle esequie della regina vedova di 
Francia non s'è voluto trovare, e s'iscusò con 
l'Imperatore ch'era indisposto; e quando la regina sua 
consorte fece quelle della regina Maria, si partì di 
Vienna e andò a Passonia per far la Dieta d'Ungheria. 
Gli elettori secolari poi non inclinano a lui parendo 
loro veramente che non sia nè cattolico nè luterano.</p>
<p>Vive molto mal soddisfatto della Maestà Cesarea vedendosi 
in età di 32 anni e padre di sei figli, nè avendo per 
ancora libero governo d'alcun regno o provincia. Ha più 
volte tentato d'andar nel suo regno di Boemia, ma 
l'Imperatore non ha voluto consentire, trovandosi 
quell'entrata meno gravata delle altre, e temendo che la 
consumasse intieramente; e lo va Sua Maestà trattenendo 
con dargli intenzione del governo d'Ungheria. Ha per 
moglie la regina Maria, sorella del re Filippo, non 
bella di corpo ma bellissima di animo, la quale ama 
grandemente, ancorchè per le cose di religione senta la 
regina grandissimo travaglio. Si trova Sua Altezza aver da 
lei sei figli vivi, quattro maschi, Ridolfo, Ernesto, 
Mattias e Massimiliano, e due femmine. Dell'animo di 
questo principe verso gli altri ne dirò in quel modo 
che ho fatto di quello dell'Imperatore. Odia il 
Pontefice, e ne dice molto male, sì per natura, sì 
anco per il poco conto che ha mostrato fare del 
padre. Dimostra d'aver buona intelligenza con i 
Francesi. Con il serenissimo re Filippo suo cognato non 
s'intende bene, giudicando che gli debba esser di grande 
impedimento all'Imperio. Con il re di Polonia, pur suo 
cognato, per le medesime cause ch'esso odia 
l'Imperatore, per l'istesse mostra tener poco conto di 
lui. Sarà sempre nimicissimo del signor Turco essendo 
per aver il regno d'Ungheria.</p>
<p>Fa grandissima stima di questa eccellentissima 
Repubblica, ed onora i suoi rappresentanti di gran lunga 
più che quelli degli altri principi, tutto che siano 
maggiori. Con il resto de' principi di Germania e 
d'Italia tiene buona amicizia e grande amore. È molta 
confidenza tra lui e il duca di Ferrara.</p>
<p>Secondo di età è il serenissimo arciduca Ferdinando, 
il qual nacque del 1529 ai 14 di giugno; 
è di complessione sanguigna e collerica, non molto alto 
di statura, ma ben formato e gagliardo, di mediocre 
ingegno, parla sei lingue, tedesca, spagnola e boema 
molto bene, italiana, francese e latina mediocremente. 
È di natura molto allegro e assai libero nella 
religione, tanto che supera il re suo fratello. Ora si 
trova al governo del regno di Boemia. Tiene una 
gentildonna d'Augusta, con la quale ha figli, e mostra 
l'Imperatore di non saperne cosa alcuna amandolo 
grandemente.</p>
<p>Il serenissimo arciduca Carlo è il terzo d'età, 
d'anni 19; è di complessione sanguigna, di statura 
mediocre con non molta carne; parla quattro lingue, 
tedesca, latina, spagnola ed italiana. Sua Maestà se lo 
tiene sempre appresso, e così come nelle cose di 
religione l'ha ben allevato, così l'ha fatto maggior 
cacciatore ch'ella non è, ma non fa quella riuscita che 
mostrava da principio. Al partir mio della corte si 
teneva il matrimonio tra lui con la regina d'Inghilterra 
molto innanzi, e il conte d'Elstau doveva partire per la 
conclusione di esso; avendo Sua Maestà speso più di 
16,000 fiorini in argenti che ha dati al conte in 
drappi per la famiglia, e in guarnimenti da cavalli 
perchè comparisca onoratamente.</p>
<p>In questi tre principi si divideranno tutti gli stati 
de' quali ho parlato, andando ai re Massimiliano i regni 
di Boemia e di Ungheria per l'elezione, e 
l'Austria col paese di Lintz, che s'intende compreso in 
essa se ben fa le fazioni separate, per divisione; al 
serenissimo arciduca Ferdinando i ducati di Stiria, 
Carintia, Carniola, con il resto delle terre alla 
marina; e al principe Carlo il contado di Tirolo, il 
principato di Svevia, con quello che tiene Sua Maestà 
nell'Alsazia, Brisgovia, Sungovia, e nel paese de' 
Grisoni impegnato nel modo ch'io ho dimostrato.</p>
<p>E perchè la Serenità Vostra possa così veder la 
spesa ordinaria dell'Imperatore come ho mostrato 
l'entrata che avrebbe, quando non fosse impegnata ed 
alienata, e quello che cava di estraordinario, dirò 
quello che di ordinario occorre a Sua Maestà senza 
bisogno di guerra. Importa la spesa della sua bocca, la 
tavola del maresciallo, quella del signor Martino 
principal cameriero, la stalla, la caccia, la cappella, 
ambasciatori, commissarj, poste, corrieri, donativi, i 
reggimenti dell'Austria superiore ed inferiore, di 
Alsazia e dei regni d'Ungheria e Boemia, l'arsenale, 
180 arcieri, 80 alabardieri, trombetti, e scudi 
10,000 che dà alla regina di Boemia, oltre i 30,000 
che le dà il re Filippo, fiorini 300,000. Ha 
assegnato a Massimiliano fiorini 145,000, all'arciduca 
Ferdinando 80,000, ma questi non bastano, di modo che 
l'uno si vale di 20,000 fiorini più del regno di 
Boemia, e l'altro ne piglia altrettanti dalla Camera. Il
principe Carlo non ha assegnamento alcuno, ma con sua 
polizza piglia dalla Camera il suo bisogno, e può 
spender all'anno intorno a 50,000 fiorini, e 
altrettanto importa la spesa delle figlie in Inspruch. 
Tutto il resto della corte, cioè i gentiluomini 
provvisionati, è pagato a cavalli a ragione di dieci 
fiorini per cavallo, e questo numero ascende a mille 
cavalli, che importano 100,000 fiorini l'anno. Le 
guardie e fortificazioni d'Ungheria, insieme con la 
spesa che si fa nel continuar la fortezza di Vienna, 
600,000 fiorini. E questa è tutta la spesa che può 
avere Sua Maestà Cesarea, non avendo spesa ordinaria 
nei suoi stati patrimoniali, e nè manco nel regno di 
Boemia, guardandosi le terre da sè stesse.</p>
<p>Queste sono quelle cose ch'io ho procurato di 
sapere con certa informazione e che ho giudicate degne 
dell'intelligenza di questo eccellentissimo Senato. Mi 
resta solamente a dire del segretario mio e di me, con 
che metterò fine a questa mia narrazione. Ebbi per 
segretario messer Simon Lando, che già anni diciotto 
serve la Serenità Vostra, e ha in questo tempo fatto 
tre legazioni alla corte della Maestà Cesarea, due con 
i clarissimi messer... e Federico Badoer, e l'altra con 
me, nella quale io l'ho trovato diligente e fedele. E 
perchè le molte sue fatiche e il lungo suo servizio 
rendono maggior testimonio del suo merito di quello che 
possano le mie parole, io non dirò altro di lui se non 
che così come è degno della grazia di Vostra 
Serenità, così adoperandolo in ogni importante 
maneggio, ella avrà sempre servizio corrispondente al 
suo desiderio. Io successi al clarissimo cavalier 
Tiepolo, il quale ha lasciato così onorato nome... </p>
<trailer><hi rend="italic">Finis, perchè non dice cosa che vaglia.</hi> (Così il 
codice)</trailer></div1></body></text></TEI.2>
