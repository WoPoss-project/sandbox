<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Collatio laureationis</title>
      <author>Francesco Petrarca</author>
    </titleStmt>
    <extent>31 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit000772</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Opera omnia</title>
        <author>Petrarca, Francesco</author>
        <editor id="ed">Stoppelli, Pasquale</editor>
        <publisher>Lexis Progetti Editoriali</publisher>
        <pubPlace>Roma</pubPlace>
        <date>1997</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>300</date>
    </creation>
    <langUsage><language id="lat">Latino</language></langUsage>
    <textClass>
      <keywords scheme="CGB">
        <term>Narrativa</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Correzione linguistica</item>
    </change>
    <change>
      <date>2004-07-28T00:00:00.000+02:00</date>
      <respStmt>
        <name>Marco Fucini e Sonia Sabelli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-07-29T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Collatio laureationis">
<head>COLLATIO EDITA PER CLARISSIMUM POETAM FRANCISCUM PETRARCAM FLORENTINUM ROME, IN CAPITOLIO, TEMPORE LAUREATIONIS SUE.</head>
<div2>
<head>1</head>
<epigraph>
<lg>
<l>Sed me Parnasi deserta per ardua dulcis</l>
<l>raptat amor,</l></lg> <bibl>(Georgicorum III).</bibl>
</epigraph>
<p><add resp="ed">1</add> Hodierno die, magnifici ac venerabiles viri, poetico mi&lt;c&gt;hi more procedendum est; et idcirco propositionem meam non aliunde quam ex poeticis scripturis elicui. <add resp="ed">2</add> Insuper, et ob eandem causam, – resecatis ad presens distinctionibus illis minutissimis quibus in theologicis declamationibus uti solent ac favore divini nominis invocato, quem ut obtinere merear salutationem illam gloriose Virginis, in hoc quamvis exoptato breviloquio pretereundum esse non arbitror –, reliqua quam brevissimis absolvam. <add resp="ed">3</add> Ave, Maria, etc.</p>
</div2><div2>
<head>2</head>
<epigraph>
<lg>
<l>Sed me Parnasi deserta per ardua dulcis</l>
<l>raptat amor.</l></lg>
</epigraph>
<p>
<add resp="ed">1</add> Verba hec ab illustrissimo et omnium maximo poeta, Georgicorum tertio, scripta sunt; quorum prima pars indicat propositi mei non facilem laborem, secunda subiungit non mediocrem studiose mentis ardorem. <add resp="ed">2</add> Primum ex eo apparet quod «me Parnasi deserta per ardua», ubi notare oportet pro «Parnasi» pro «ardua», pro «deserta». <add resp="ed">3</add> Secundum ex eo quod «dulcis raptat amor», ubi attendendum pro «amor» et pro «dulcis amor» et pro «rapere valens amor». <add resp="ed">4</add> Et nimirum consequens est ista connexio et alterum pendet ex altero: quisquis enim per ardua deserta Parnasi cupit ascendere necesse habet amare quod cupit; quisquis amat ascensum ad consequendum studio quod mente diligit proculdubio preparatior est, cum studium sine amore atque aliqua mentis magna delectatione et voluptate quadam optatos non producat effectus, ut colligi potest ex opinione illa Peripathetica, que eleganter tractatur a Tullio Tuscul&lt;a&gt;narum III, et patet ex diffinitione ipsius studii, quod ni&lt;c&gt;hil est aliud quam «assidua et vehemens ad aliquam rem applicata magna cum voluptate occupatio ut philosophie poetrie» et reliquarum artium, quam diffinitionem ponit idem Inventionum primo. <add resp="ed">5</add> Ut ergo brevibus agam, quod et pollicitus sum vobis et ut professionem meam decet, dico quod primum difficultatem, scilicet propositi mei tria principaliter exaggerantur: ipsa d&lt;icte&gt; rei videlicet natura; Fortuna mi&lt;c&gt;hi semper inexorabilis et dura et aversa ab his studiis; temporum meorum cura. Unum verbum de quolibet. <add resp="ed">6</add> Quanta, inquam, sit naturaliter difficultas propositi mei ex hoc apparet quod, cum in ceteris artibus studio et labore possit ad terminum perveniri, in arte poetica secus est, in qua nil agitur sine interna quadam et divinitus in animum vatis infusa vi. <add resp="ed">7</add> Non mi&lt;c&gt;hi, sed Ciceroni credite, qui, in oratione pro Aulo Licinio Archia de poetis loquens verbis talibus utitur: «Ab eruditissimis viris atque doctissimis sic accepimus: ceterarum rerum studia et ingenio et doctrina et arte constare, poetam natura ipsa valere et mentis viribus excitari et quasi divino quodam spiritu afflari ut non immerito noster ille Hennius, suo quodam iure, «sanctos» appellet «poetas», quod deorum munere nobis commendati esse videantur»; hec Cicero. <add resp="ed">8</add> In qua quidem eruditissimorum mentione virorum de Marco Varrone, Romanorum omnium longe doctissimo, sensisse eum arbitror, qui hanc eandemque sententiam posuisse creditur in libro De poetis primo. <add resp="ed">9</add> Hanc nempe difficultatem considerans Satiricus ait:
<quote rend="block">
<lg>
<l>Magne mentis opus, nec de lodice paranda</l>
<l>attonite, currus et equos faciesque deorum</l>
<l>aspicere et quenam rutilum confundat herinis.</l>
</lg>
</quote>
<add resp="ed">10</add> Hanc ea&lt;n&gt;dem considerans, Lucanus, in nono, exclamavit:
<quote rend="block">
<lg><l>O sacer et mag&lt;n&gt;us vatum labor!</l></lg>
</quote>
<add resp="ed">11</add> Videturne vobis sufficienter, et ydoneis testibus asserta, naturalis propositi mei difficultas, que quidem tanta est ut eam vincere nequeat humanus labor, cum tamen in ceteris regulariter scriptum sit a poeta quod
<quote rend="block">
<lg><l>labor omnia vincit</l>
<l>improbus,</l></lg>
</quote>
<title>Georgicorum</title> primo? <add resp="ed">12</add> Et ex hoc nimirum fonte procedunt illa ludibria usque ad extremum vite tempus inutiliter et inefficaciter in hac facultate laborantium, qualia non nulla legimus in libris de scolastica disciplina; et hec de primo.</p>
</div2><div2>
<head>3</head>
<p><add resp="ed">1</add> Secundum videlicet quanto mi&lt;c&gt;hi Fortuna fuerit semper inexorabilis et dura, quantis me laboribus exercuerit ab adolescentia mea, quot eius pertulerim insultus novit Altissimus, noverunt hi qui mecum familiariter versati sunt. <add resp="ed">2</add> Ego autem eloqui supersedeo ne diem festum lugubri sermone detineam. <add resp="ed">3</add> Quantum sane poeticis studiis impedimentum prebeat asperior Fortuna novit quisquis expertus est; quod attendens Satiricus non modo de communibus poetis, sed de ipso poetarum patre Virgilio, ausus est dicere:
<quote rend="block">
<lg><l>Nam, si Virgilio puer et tolerabile desit</l>
<l>hospitium, cadere&lt;nt&gt; omnes &lt;a&gt; crinibus ydri,</l>
<l>surda ni&lt;c&gt;hil gemeret grave buccina,</l></lg>
</quote>
et, iterum, eodem loco:
<quote rend="block">
<lg><l>Sed vatem egregium, cui non sit publica vena,</l>
<l>qui ni&lt;c&gt;hil exper&lt;t&gt;um soleat deducere, nec qui</l>
<l>vulgari feriat carmen triviale moneta,</l>
<l>hunc, qualem nequeo m&lt;on&gt;strare et sentio ta&lt;ntum&gt;,</l>
<l>anxietate carens animus facit, omnis acerbi</l>
<l>impatiens, cupidus silvarum aptusque bibendis</l>
<l>fontibus Aonidum. Nec enim cantare sub antro</l>
<l>Pyeridum, tirsumve potest contingere seva</l>
<l>paupertas, atque eris inops qu&lt;o&gt; nocte dieque</l>
<l>corpus eget;</l></lg>
</quote>
et hec de secundo.</p>
</div2><div2>
<head>4</head>
<p><add resp="ed">1</add> De tertio ni&lt;c&gt;hil amplius dicam nisi quod omnes legimus et videmus. <add resp="ed">2</add> Fuit enim quoddam tempus, fuit etas quedam felicior poetis, quando in honore maximo habebantur. <add resp="ed">3</add> In Grecia primum, deinde in Italia, et presertim sub imperio Cesaris Augusti, sub quo vates egregii floruerunt: Virgilius, Varus, Ovidius, Flaccus multique alii; de quo tempore loquens Satiricus dicebat:
<quote rend="block">
<lg><l>Tunc par ingenio pretium, tunc utile multis</l>
<l>pallere et vinum toto nescire decembri.</l></lg>
</quote>
<add resp="ed">4</add> Hodie vero, ut videtis, mutata sunt omnia. <add resp="ed">5</add> Res in aperto est et probatione non eget, ut nunc merito dici possit quod iam tunc, mutationem temporum perosus, idem Satiricus dicebat:
<quote rend="block">
<lg><l>Frange, miser, calamos, vigilataque prelia dele,</l>
<l>qui facis in parva sublimia carmina cella,</l>
<l>ut dignus venias ederis et ymagine macra!</l>
<l>Spes nulla ulterior: didicit iam dives avarus</l>
<l>tantum admirari, tantum laudare disertos</l>
<l>ut pueri Iunonis avem. Sed defluit etas</l>
<l>et pelagi patiens et cassidis atque ligonis.</l>
<l>Tedia tunc subeunt animos, t&lt;unc&gt; seque suamque</l>
<l>Tersicorem odit facunda et nuda senectus;</l></lg>
</quote>
et hec de tertio.</p>
</div2><div2>
<head>5</head>
<p><add resp="ed">1</add> Hec sunt igitur illa tria quorum ex duobus primis ostenditur quam si&lt;n&gt;t ardua convexa Parnasi per que mi&lt;c&gt;hi gradiendum est; ex tertio concluditur quam deserta. <add resp="ed">2</add> Dicet ergo aliquis: quid est hoc, amice? <add resp="ed">3</add> Nunquid morem et nativa difficultate obsitum et iam pridem tractu temporis abolitum renovare decrevisti, adversante presertim et repugnante Fortuna? <add resp="ed">4</add> Unde tibi ista tanta fiducia ut novis et insuetis frondibus Capitolia Romana decorares? <add resp="ed">5</add> Nonne vides quanti nego&lt;t&gt;ii susceperis: scandere per ardua deserta Parnasi et inaccessum Musarum nemus? <add resp="ed">6</add> Video, dilectissimi domini, video, inquam, Romani cives, hec omnia
<quote rend="block">
<lg><l>Sed me Parnasi deserta per ardua dulcis</l>
<l>raptat amor,</l></lg>
</quote>
ut, incipiens, dixi; cuius amoris tanta vis est apud me ut, per eum, omnes has difficultates, quantum ad presens propositum meum spectat, aut vicerim aut vicisse mi&lt;c&gt;hi videar. <add resp="ed">7</add> Hinc igitur rursus secunda principalis particula premisse propositionis exoritur ex eo, scilicet quod, post laborem ascendendi per ardua deserta Parnasi, sequitur mox commemoratio efficientis cause, quia «dulcis raptat amor»; ubi videndum quod, sicut difficultatem illam ex tribus velut radicibus consurgentem ostendimus, sic affectus iste animi, victor difficultatis illius, ex tribus quoque radicibus exoritur: quarum prima est honor rei publice, secunda decor proprie glorie, tertia calcar aliene industrie.</p>
</div2><div2>
<head>6</head>
<p><add resp="ed">1</add> Primum me pungit dum recolo quondam in hac eadem urbe Roma – «omnium arce terrarum», ut ait Cicero –, in hoc ipso Capitolio Romano, ubi nunc insistimus, tot tantosque vates, ad culmen preclari magisterii provectos, emeritam lauream reportasse; nunc vero morem illum non modo intermissum, sed obmissum, nec obmissum tantum, sed in miraculum esse conversum, et iam ultra mille ducentos annos obsolevisse, siquidem post Statium Pampineum, illustrem poetam, qui Domitiani temporibus floruit, nullum legimus tali honore decoratum. <add resp="ed">2</add> Tangor igitur ut, in iam diu senescente re publica Romanorum, renovem, si Deus annuerit, pulcherrimum morem sue floride iuventutis, ubi illud non silebo, non inanis iactantie, sed veritatis gratia, quod cum hiis proximis annis uno eodemque tempore, Romam a senatu, qui tunc erat, et a quibusdam proceribus Romanis, quorum aliquos in hoc consessu nunc ad&lt;huc&gt; presentes video, nec non et Parisius ab egregio viro magistro Roberto cancellario Parisiensi et a multis claris viris universitatis illius ad hunc ipsum honorem in ea civitate suscipiendum multis certatim precibus evocarer, et ego, propter presentem famam Studii illius aliquandiu fluctuassem, ad postremum tamen decrevi huc potissimum me conferre, cur, queso, nisi ut Virgilius ait:
<quote rend="block">
<lg><l>vicit amor patrie?</l></lg>
</quote>
Nec negaverim plurimum me in hanc sententiam impulisse affectum quemdam et reverentiam veterum poetarum qui excellentibus ingeniis in hac eadem urbe floruerunt, hic vixerunt, hic denique sepulti sunt; ut enim preclare Marcus Tullius, secundo De legibus, ait: «Ego tibi istam iustam causam puto cur huc libentius venias atque hunc locum diligas»; et sequitur: «Movemur enim, nescio quo pacto, locis ipsis, in quibus eorum, quos diligimus aut admiramur, assunt vestigia. Inde quidem ipse ille nostre Athene non tam operibus magnificis exquisitisque antiquorum artibus delectant quam recordatione summorum virorum, ubi quisque habitare, ubi sedere, ubi disputare sit solitus, studioseque eorum sepulcra contemplor»; hec ille. <add resp="ed">3</add> Michi autem – fateor – hec non ultima causa fuit Romam veniendi. <add resp="ed">4</add> Ceterum, quecunque sit causa, adventum ipsum et huic urbi et illi de qua et universe Ytalie, ipsa saltem rei novitate, non inglorium futurum esse confido; Hec de primo.</p>
</div2><div2>
<head>7</head>
<p><add resp="ed">1</add> De secundo, scilicet decore proprie glorie, multa et varia dici possent, que, gratia promisse brevitatis, omi&lt;t&gt;tam. <add resp="ed">2</add> Hoc unum dixisse sufficiat: glorie appetitum non solum communibus hominibus, sed maxime sapientibus et excellentibus viris insitum; hinc est quod, cum multi ex philosophis de contemptu glorie disputent, nulli tamen aut pauci, qui eam vere contemnerent sunt reperti, quod ex eo precipue apparet quia in ipsorum librorum primordiis, quos de contemnenda gloria scripserunt, nomina sua inscripserunt, ut ait Tullius Tusculan&lt;a&gt;rum questionum libro primo. <add resp="ed">3</add> Idem coram Iulio Cesare, in hac ipsa aula verba faciens, videte quid ait inter cetera: «Glorie te avidissimum qua&lt;m&gt;vis sapiens, non negabis!». <add resp="ed">4</add> Quid multa? <add resp="ed">5</add> Verissimum est quod, alio quodam loco, ait idem: «Vix est qui, laboribus susceptis periculisque aditis, non quasi mercedem rerum gestarum desideret gloriam». <add resp="ed">6</add> Unde est illud Ovidii:
<quote rend="block">
<lg><l>Excitat auditor studium laudataque virtus</l>
<l>crescit et i&lt;m&gt;mensum gloria calcar habet.</l></lg>
</quote>
<add resp="ed">7</add> Ut ergo hoc secundum cum priore coniungam... integrescat versus ille Virgilii, cuius partem dimidiam precedentibus adaptavi, ut dicamus scilicet
<quote rend="block">
<lg><l>Vincet amor patrie laudumque i&lt;m&gt;mensa cupido;</l></lg>
</quote>
et hec de secundo.</p>
</div2><div2>
<head>8</head>
<p><add resp="ed">1</add> Circa tertium – hoc est calcar aliene industrie – hoc tantu&lt;m&gt;modo dixerim: sicut quosdam pudet per aliorum isse vestigia, sic alii multoque plures sunt qui, sine aliquo certo duce, iter arduum aggredi reformidant, quales ego multos, et precipue per Ytaliam, novi eruditos quidem et ingeniosos viros eisdem studiis deditos, eademque sitientibus animis anhelantes, herentes tamen adhuc, et, seu verecundia, seu segnitie, seu diffidentia, seu, quod suspicari malim, humilitate quadam ac modestia, nondum iter hoc ingressos. <add resp="ed">2</add> Audacter itaque fortassis, sed non, ut mi&lt;c&gt;hi videor, maligno proposito, ceteris cessantibus, me in tam laborioso et michi quidem periculoso calle ducem prebere non expavi, mult&lt;i&gt;s posthac – ut arbitror – secuturos. Et hec de tertio.</p>
</div2><div2>
<head>9</head>
<p><add resp="ed">1</add> Sic ergo triplex illa difficultas triplici contrario superata est; quo in colluctamine agilitatem quandam ingenii affuisse mi&lt;c&gt;hi non inficior, quam ex alto mi&lt;c&gt;hi tribuit dator &lt;b&gt;onorum omnium Deus, ille inquam Deus, qui proprie dici potest
<quote rend="block">
<lg><l>Magister artis ingeniique largitor,</l></lg>
</quote>
ut Persius ait. <add resp="ed">2</add> Postquam vero per oppositas difficultates, auxiliante Deo, utcumque ad optatum terminum sum provectus, reliquum est ut ex tot laboribus premii aliquid sperem; veruntamen decere arbitror ut, ante verborum finem, pauca de poetice professionis qualitate, necnon et de petendi premii conditionibus interseram. <add resp="ed">3</add> De primo duo verba sufficient. <add resp="ed">4</add> Scire decet preclarissimi viri, poete offi&lt;c&gt;ium atque professionem... quam multi, immo fere omnes, opinantur; nam, ut eleganter ait Lactantius, Institutionum libro primo: «Nesciunt qui sit poetice licentie modus, quousque progredi fingendo liceat, cum offi&lt;c&gt;ium poete in eo sit ut ea, que vere gesta sunt, in alia spe&lt;c&gt;ie, obliquis figurationibus, cum decore aliquo conversa traducat. Totum autem quod referas fingere, id est ineptum esse et mendacem potius quam poetam»; hec Lactantius. <add resp="ed">5</add> Hinc est quod Macrobius super VI De re publica, secundo commentario, ait his verbis: «Et hoc esse volunt quod Homerus, divinarum omnium inventionum fons et origo, sub poetici nube figmenti, verum sapientibus intelligi dedit. Iovem cum diis ceteris, id est stellis, profectum in Occeanum, Ethiopibus eum ad epulas invitantibus, per quam ymaginem fabulosam Homerum significasse volunt hauriri de humore nutrimenta sideribus, qui ob hoc Ethiopas reges epularum celestium dixit, quoniam circa Occeani oram non nisi Ethiopes habitant, quos vicinia solis usque ad spe&lt;c&gt;iem nigri coloris exurit»; hec Macrobius. <add resp="ed">6</add> Longum esset per cunta discurrere. <add resp="ed">7</add> Sed, si tempus non deforet, nec vererer auribus vestris inferre fastidium, possem facile demonstrare poetas, sub velamine figmentorum, nunc fysica, nunc moralia, nunc hystorias comprehendisse, ut verum fiat quod sepe dicere soleo: inter poete et ystorici et philosophi, seu moralis seu naturalis, officium hoc interesse, quod inter nubilosum et serenum celum interest, cum utrobique eadem sit claritas in subiecto, sed, pro captu spectantium, diversa. <add resp="ed">8</add> Eo tamen dulcior fit poesis, quo laboriosius quesita veritas magis atque magis inventa dulcescit; hoc non tam de me ipso, quam de poetice professionis effectu dixisse satis sit, neque enim, quamvis poetarum more ludere delectet, sic poeta videri velim, ut non sim aliud quam poeta.</p>
</div2><div2>
<head>10</head>
<p><add resp="ed">1</add> Restat nunc de premio loqui, et si forte non debito, peroptato tamen et sperato. Id autem multiplex non ambigitur. <add resp="ed">2</add> Est equidem premium poeticum imprimis glorie decus, et de hoc satis est dictum. <add resp="ed">3</add> Item nominis i&lt;m&gt;mortalitas; eaque duplex: prima in se ipsis, secunda in his, quos tali honore dignati sunt. <add resp="ed">4</add> De prima fidentissime loquitur Ovidius in fine Metamorphoseos:
<quote rend="block">
<lg><l>Iamque opus exegi, quod nec Iovis ira nec ignis
nec poterit ferrum nec edax abolere vetustas,</l></lg>
</quote>
et reliqua usque in finem. <add resp="ed">5</add> De eodem Statius in fine Thebaydos:
<quote rend="block">
<lg><l>Durabisne procul dominoque legere superstes</l>
<l>o mi&lt;c&gt;hi bissenos longum vigilata per annos
Thebai?</l></lg>
</quote>
et que sequuntur usque in finem. <add resp="ed">6</add> De secunda loquitur Virgilius in nono cum:
<quote rend="block">
<lg><l>Fortunati ambo, si quid mea carmina possunt!</l>
<l>Nulla dies unquam memori vos eximet evo,</l>
<l>dum domus Enee Capitoli i&lt;m&gt;mobile saxum</l>
<l>accolet imperiumque pater romanus habebit.</l></lg>
</quote>
<add resp="ed">7</add> De eodem Statius <title>Thebaydos</title>...
<quote rend="block">
<lg><l>Vos quoque sacrati, si quid mea carmina surgant</l>
<l>inferiore lira, memores superabitis annos.</l></lg>
</quote>
<add resp="ed">8</add> De utraque simul loquitur in nono Lucanus:
<quote rend="block">
<lg><l>Venturi me teque legent; Pharsalia nostra</l>
<l>vivet, et a nullo tenebris da&lt;m&gt;pnabitur evo.</l></lg>
</quote>
<add resp="ed">9</add> Et profecto multi fuerunt in vita gloriosi et memorabiles viri, tam in scripturis quam in re bellica, et quorum tamen nomina lapsu temporum contexit oblivio nullam ob aliam causam nisi quia literati hominis que in animo habuerunt stilo mansuro et stabili commi&lt;t&gt;tere nesciverunt.
	<add resp="ed">10</add> Nam, ut ait Cicero Tusculanarum primo: «Fieri potest ut recte quis sentiat et id quod sentit polite eloqui non possit, nec delectatione aliqua allicere lectorem hominis est intemperanter abutentis et otio et li&lt;t&gt;teris»; et hec de veris li&lt;t&gt;teratis. <add resp="ed">11</add> Fortes autem et bellicosi, vel alias ethernitatem nominis promeriti, in oblivionem abierunt quia non contigit eis scripto&lt;r&gt; idoneus. <add resp="ed">12</add> Ideo, simul cum corporibus, talium fama sepulta est, quod eleganter ait Oratius in libro Carminum: «Vixere multi fortes ante Agame&lt;n&gt;nona, sed omnes illacrimabili nocte premuntur» et sequitur ratio:
<quote rend="block">
<lg><l>Care&lt;n&gt;t quia vate sacro.</l></lg>
</quote>
</p>
<p><add resp="ed">13</add> Quod providentes quidam ex illustribus viris secum in magno honore habuere poetas, ut esset aliquis qui eorum laudes transmi&lt;t&gt;tere posset ad posteros. <add resp="ed">14</add> Quam rem Marcus Tullius in oratione prefata pro Aulo Licinio Archi&lt;a&gt; diligenter exequitur. <add resp="ed">15</add> Nec est aliquid miri si clari bellorum duces claros diligunt poetas propter illam regulam Claudiani:
<quote rend="block">
<lg><l>Gaudet enim virtus testes sibi iungere Musas;</l>
<l>carmen amat quisquis carmine digna gerit.</l></lg>
</quote>
<add resp="ed">16</add> Profecto &lt;et&gt; quantum ad mundanam gloriam pertinet verum est illud oratianum:
<quote rend="block">
<lg><l>Paulum sepulte distat inertie</l>
<l>celata virtus.</l></lg>
</quote>
</p>
<p><add resp="ed">17</add> Et nimirum hinc exclamatio illa est Alexandri Macedonis, qui, cum ad sepulcrum Achillis venisset, dixisse fertur suspirans: «O fortunate adolescens, qui talem tue virtutis preconem invenisti!», Homerum signans poetarum principem, qu&lt;e&gt;m Achillis famam constat egregiis nobilitasse carminibus; hec hactenus. <add resp="ed">18</add> Sunt et alia premia poetarum, quibus ad presens pretermissis, ad lauream venio.</p>
</div2><div2>
<head>11</head>
<p><add resp="ed">1</add> Laurea igitur, et Cesaribus et poetis debita, est sertum ex frondibus laureis intextum, licet poeticum illud interdum ex mirtho, interdum ex edera fieret, interdum ex &lt;vitta&gt; simplici fieret quas omnes diversitates ego ipse, in epystola quadam, his duobus versiculis collegi:
<quote rend="block">
<lg><l>Nunc tamen et lauri mirtusque hedereque silentur,</l>
<l>sacraque temporibus debita vi&lt;t&gt;ta tuis.</l></lg>
</quote>
<add resp="ed">2</add> Ne autem in longum progrediar, ceteris posthabitis, conditiones lauri breviter perstringende sunt. Arbor imprimis hec odorifera est, quod et sensus indicat et Virgilius Eneydos in sexto:
<quote rend="block">
<lg><l>Inter odoratum lauri nemus,</l></lg>
</quote>
et in Bucholicis secunda egloga:
<quote rend="block">
<lg><l>Et vos, &lt;o&gt; lauri, carpam, et te, proxima mirte,</l>
<l>sic posite quando suaves miscetis odores.</l></lg>
</quote>
</p>
<p><add resp="ed">3</add> Hoc primum, per quod odor bone fame potest imputari, quam querunt cesares et poete. <add resp="ed">4</add> Ceterum, etenim quod, sicut ex anima et corpore constamus, sic duplex querende glorie via nobis parata est, corporis scilicet atque animi, licet, dum in hac vita sumus, alter alterius ege&lt;a&gt;t auxilio, nec illud est dubium per priorem Cesares, per secundam poetas ad gloriam niti. <add resp="ed">5</add> Cum itaque, diversis licet itineribus, eodem tendant utrique, non inconvenienter unum utrisque primum p&lt;r&gt;eparatum est, scilicet arboris odorifere odorem, ut – diximus – bone fame atque glorie designant. <add resp="ed">6</add> Et preterea arbor hec umbrifera et quieti laborantium accommoda; unde est illud Oratii XLIIII oda:
<quote rend="block">
<lg><l>spissa ramis laurea fervidos</l>
<l>excludet ictus</l></lg>
</quote>
solis; et illud eiusdem oda XLVI:
<quote rend="block">
<lg><l>Longaque fessum militia latus</l>
<l>depone sub lauro mea;</l></lg>
</quote>
hoc secundum. <add resp="ed">7</add> Neque hec proprietas incongrue ad Cesares refertur ac poetas, ut illis post bellorum, his pro laboribus studiorum requies promissa videatur. <add resp="ed">8</add> Aiunt arboris huius frondem, sicut in&lt;corrupt&gt;ibilis est in se ipsa, sic libros et res alias, quibus adiuncta est, a corruptione preservare; quod singulariter poetis convenit quorum opera et propriam et aliorum famam a corruptione defendi non ambigitur. <add resp="ed">9</add> Est insuper arbor sacra, metuenda et venerabilis, unde et Virgilius Eneydos in septimo:
<quote rend="block">
<lg><l>Laurus erat tecti medio penetralibus al&lt;t&gt;is,</l>
<l>sacra comam multosque metu servata per annos;</l></lg>
</quote>
iuxta quam aras erigere consueverant, iusta illud secundo Eneydos:
<quote rend="block">
<lg><l>Edibus in mediis, nudoque sub etheris axe</l>
<l>ingens ara fuit; iuxtaque veterrima laurus,</l>
<l>incu&lt;m&gt;bens are,</l></lg>
</quote>
apta cultui sacrificantium; unde Eneydos tertio:
<quote rend="block">
<lg><l>Phebique sacerdos</l>
<l>vittis et sacra redimitus tempora lauro,</l></lg>
</quote>
et Lucanus in VI:
<quote rend="block">
<lg><l>Unde et Thessalice veniunt ad Phithia laurus.</l></lg>
</quote>
</p>
<p><add resp="ed">10</add> Ornamentum non templorum modo, sed ipsius etiam Capitolii; Lucanus in primo:
<quote rend="block">
<lg><l>Sacras poscunt Capitolia lauros.</l></lg>
</quote>
</p>
<p><add resp="ed">11</add> Dies me deficiet, si singula prosequar; et certe, preter hec omnia, similiter videtur laurus convenire Cesaribus et poetis, cum utrosque ‘sacros’ appellari solitos possem mille autoritatibus ostendere, nisi occurreret illud Ciceronianum: «Utitur in re certa testimoniis non necessariis». <add resp="ed">12</add> Supersunt tres adhuc nequaquam silende proprietates arboris memorate: primo quod, adhibita dormienti, eius somnia vera facit, per quod videtur poetis singulariter deberi, quos aiunt somniare solitos in Parnaso, iuxta illud Persii:
<quote rend="block">
<lg><l>Nec in bicipiti somniasse Parnaso</l></lg>
</quote>
et reliqua; hoc scilicet integumento, ut in scripturis poetarum, que non intelligentibus somnia videntur, veritas contencta monstretur, a &lt;cincto&gt; capite eorum arborem, que, ut diximus, somnia vera facit. <add resp="ed">13</add> Item, alio respectu, quia ut quantum futurorum prescientiam pollicetur, Apollini, divinationis deo, secundum eos appropriata videri potest propter quod et ab ipso fingitur adamata ut statim dicam. <add resp="ed">14</add> Cum ergo Apollo poetarum deus haberetur minime mirum fuit poetas emeritos dei sui frondibus coronari, cuius se auxilio fretos arbitrantur, et quem deum ingenii nuncupabant. <add resp="ed">15</add> Secunda de tribus proprietatibus, ultima, est arboris huius etherna viriditas, de qua non ineleganter ait quidam:
<quote rend="block">
<lg><l>Sic&lt;ut&gt; hiens laurum &lt;non&gt; ledi&lt;t&gt;, nec rogus aurum.</l></lg>
</quote>
</p>
<p><add resp="ed">16</add> &lt;Laurus&gt; per hoc pariter convenit utrisque, scilicet Cesaribus et poetis, quia per immortalem... propter quem similiter respectum Phebo dilecta, Phebo consecrata dicitur, unde est illud in Buc&lt;h&gt;olicis &lt;septima&gt;:
<quote rend="block">
<lg><l>Formose mirtus Veneri, sua laurea Phebo,</l></lg>
</quote>
et illud eiusdem Eneydos septimo:
<quote rend="block">
<lg><l>Quam pater inventam, primas dum conderet ar&lt;c&gt;es,</l>
<l>ipse ferebatur Phebo sacrasse Latinus.</l></lg>
</quote>
</p>
<p><add resp="ed">17</add> Et hinc fabule locus fuit, ut videlicet Dapnem amaverit Phebus: Dapnes enim grece – ut asserit Uguccio – Latine laurus est; que fabula apud Ovidium plenissime legitur, Methamorphoseos primo; nec istud sine ratione a poetis fingitur: quamvis enim arbor quelibet solis amica sit, a quo omnis eius vegetatio et vita descendit, illa tamen dignius, quam singularis viriditas gratia decoravit, dilecte titulum tenet et huius quidem viriditatis i&lt;m&gt;mortalitas, immortalitatem tam bello quam ingenio quesiti nominis prefigurans, causa fuisse potest cu&lt;r&gt; hac potissim&lt;a&gt; fronde et Cesares coronarentur et poete. <add resp="ed">18</add> Tertia et ultima harum proprietatum est quia, ut inter omnes convenit qui de naturis rerum scripserunt, arbor hec non fulminatur – magnum et insigne privilegium –; et hec quoque, ut, sicut incepimus, usque in finem procedamus, occultior cerimonie causa fuit ut arbor; quod est enim in rebus humanis violentius fulmen quam temporis diuturnitas, omnia consumens et opera et res mortalium et famam. <add resp="ed">19</add> Iure ergo contemptrice fulminis fronde coronantur hii, quorum gloria illam que, more fulminis cuncta prosternit, sola non metuit: vetustatem. <add resp="ed">20</add> Audivistis causas, que, sine longa meditatione et velud ex tempore occurrerunt. <add resp="ed">21</add> Quod autem ita se res habeat, ut scilicet et Cesares et poete hac fronde coronentur, posset innumerabilibus testibus comprobari, sed singuli, singulis assertionibus; sufficienter de Cesaribus loquitur Oratius XL oda:
<quote rend="block">
<lg><l>Cui laurus ethernos honores</l>
<l>Dalmatico peperit triumpho.</l></lg>
</quote>
<add resp="ed">22</add> De poetis Statius Thebaydos &lt;primo&gt;:
<quote rend="block">
<lg><l>Tempus erit cum laurigero tua fortior &lt;e&gt;stro</l>
<l>facta canam.</l></lg>
</quote>
<add resp="ed">23</add> De utrisque simul loquitur idem Statius Achilleydos &lt;primo&gt;:
<quote rend="block">
<lg><l><add resp="ed">...</add> Cui gemine florent vatumque ducumque</l>
<l>certatim laurus.</l></lg>
</quote>
<add resp="ed">24</add> Et hec de laurea tam Cesarea quam poetica dicta sint.</p>
</div2><div2>
<head>12</head>
<p><add resp="ed">1</add> Multa quidem adhuc et de primordiis poesis et de generibus ac diversitatibus poetarum et aliis, circa hec, cognitione pulcerrimis, dicenda restarent; sed, quo maiorem attentionem vestram video, eo mi&lt;c&gt;hi diligentius providendum est ne aut ipsam, nimietate verborum forsitan interrumpam, aut illa in re offendam patientissimas aures vestras; finem igitur faciam hoc modo. <add resp="ed">2</add> De primis duobus generibus premiorum utrum mi&lt;c&gt;hi possit contingere viderit Deus et fortuna mea, videritis et vos, domini et amici mei, viderint qui post vos nascentur, quos, spero, certiorem de me et equiorem sententiam laturos, quoniam, ut ait Tullius, «et sine amore et sine cupiditate, et rursus sine odio et sine invidia iudicabunt». <add resp="ed">3</add> Tertium vero, hoc est lauream poeticam, qualitercunque succedat in reliquis, suppliciter postulo de manibus vestris, illustrissime senator, cui super hoc porrecte sunt preces illustrissimi Sicilie regis, cuius quidem altissimo ac profundissimo iudicio approbatus sum, licet indignus, cui preterea, secundum vetustissimam observantiam populi Romani, potestas ista commissa est.</p>
</div2>
</div1>
</body>
</text>
</TEI.2>
