<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania (1671)</title>
      <author>Marino Zorzi</author>
    </titleStmt>
    <extent>54 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000791</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania (1671)">
<argument><p>1671. Germania signor Marin Zorzi Cavalier</p></argument>
<opener><salute>Serenissimo Prencipe!</salute></opener>

<p>Nel Ministerio di me Marino Zorzi appresso Leopoldo Prim'Imperatore, servendo Vostra Serenità, e Vostre Eccellenze ho applicato le
fatiche, et diligenze con la pontualità, che conviene. Hora devo adempire all'altra parte delle mie incombenze, informando distintamente della
Corte Cesarea l'Eccellentissimo Senato. Esponerò sotto l'occhio lucidissimo
della publica cognitione le qualità della medesima, con le circonstanze più necessarie nelle congiunture presenti.</p>
<p>La prima consideratione cad'in Leopoldo Cesare ornato del
Titolo Imperiale speciosissimo. Poi è necessario riffletterlo possessore de' proprii Stati patrimoniali, fondamento, et base della sua grandezza.</p>
<p>Non serve l'Imperio hoggidì, che alla semplice ostentatione di
riguardevol'immagine, et dignità d'apparenza; si può chiamar una
gioia vistosa, che ha in se stessa più vaghezza, che peso; non si
sanno trovare li Sudditi, le rendite, negli Stati; non vi è obedienza,
né auttorità, che quasi la ricerchi, et essiga; si trascurano li mezzi
più necessarii, et giovevoli per conseguire la stima, et il rispetto.</p>
<p>Doverebbe l'Imperator essere nell'Imperio a guisa del cuore
nel corpo, del centro nella sfera, et del sole fra le stelle; non si
ritrova tuttavia corrispondenza sì necessaria, et importante.</p>
<p>È vastissima la Germania. Raccoglie in sé molti Prencipi, che
mirand'il proprio servitio caminano con oggetti diferenti, et con massime non uniformi; la diversità di Religione, la discrepanza degl'interessi, et gl'artificii delle Potenze straniere causano la dissonanza in
vece dell'armonia. Se l'origine de' sentimenti provenisse da un Fonte,
 et tendesse ad un mare con la concordia dell'operationi, trionfarebbe
la felicità, et la gloria; ma è da temere, che la radice delli disordini
si lasci prender piede, in vece d'essere svelta, et recisa per la perplession de' consegli, et debolezza nelle rissolutioni.</p>
<p>Giornalment'appariscono maggiori sconcerti; si muovono Esserciti, s'attacano Piazze, si conchiudono trattatti, si stringono Alleanze,
et s'opera da Prencipi senz'il riconoscimento proportionato alla Maestà
di Cesare. Cos'il diadema degl'Augusti riluce con finti, et non essentiali splendori.</p>
<p>È ben vero, che la dignità Imperiale venendo sostenuta con
potenza porta freggio auttorevole; si rassomiglia ad una gemma pretiosa, ch'ornata di gioie di valore riesce pregiatissima. Da ciò nasce
l'emulatione agl'Austriaci possessori per tant'Anni del Trono Cesareo.</p>
<p>Sono recenti le memorie delle difficoltà incontrate dal Regnante,
che sortì dal labirinto nella sua freschissima età con fortuna, et
applauso; adesso parimente si sta con straordinaria attentione nell'osservare l'esito del Parto dell'Imperatrice; se non riuscisse con
la celeste benedittione prospero, et maturo, si possono apprendere
torbidi, et confusioni deplorabili; ma se vi sarà prole, è quasi giuditio
sicuro, che vivend'il Padre, et avanzand'il Figlio negl'Anni, non si
traspiantarann'in altra Casa gl'Allori Imperiali.</p>
<p>Non mancano nientedimeno divulgationi, et pensieri con varii
supposti, et motivi d'elegger'un Re de' Romani. Progetto, che accompagnato da circostanze gravissime nella salute buona, et Anni verdeggianti di Leopoldo non sarebbe practicabile senza convulsioni, et
rumori. È però da considerare, che se la necessità imponess'obligo
d'elegger'un Re, sarebbero gl'Elettori agitati, et nell'elettione sospesi;
forse si temerebbe la potenz'in alcuni, et in altri l'impotenza; si
darebbe a conoscere troppo insufficient'al peso, et all'aggravio. In
somma questa mutatione non produrebbe effetto diverso da quello
delli grand'Astri, che alteran'il Mondo con li sconvolgimenti, estorquendosi li voti con l'Armate, et violenze, non con le ragioni.</p>
<p>Nel Collegio degl'Elettori l'Arcivescovo di Magonza Cancellier
dell'Imperio possede arbitrio, et direttione. Girò per il passato l'incostanza delle sue inclinationi, al presente s'affissa nell'abbracciar'il
riposo, et fugire gl'incontri sinistri. La Corte lo coltiva, et non
ostante, che non vi habbia tutta la fede, mostra di crederlo affettuoso,
et partiale.
 </p> <p>Con Treveri si procede pure con atti di confidenza, corrispondendosi da lui con sentimenti proportionati al servitio di Cesare. Non
si può promettere soda costanza, dove la breccia è facile alle batterie
dell'oro, et del ferro.</p>
<p>Colonia congionto con Baviera strettamente di sangue, invischiato con la Francia, assistito dal Vescovo d'Argentina Fristemberg,
nutrisce massime, che non piacciono alli Ministri in Vienna.</p>
<p>Con Baviera è interrota la confidenza; ingelosiscono li sentimenti
di quel Governo; invaghito è l'Elettore di troppo alto ascendente, et
pretendente sopra qualche portione del Tirolo; tra li Prencipi Cattolici della Germania forma figura riguardevole, et stimata.</p>
<p>Sassonia professa inclinatione non ostante la diversità del culto.
Il suo genio non è strepitoso, si contenta della sua fortuna, né si lasciarebbe condurre facilmente agl'impegni.</p>
<p>Brandemburg passa in qualità di valoroso, et Guerriere; tiene
l'occhio a' vantaggi; si compiace di star armato, et affetta l'impiego;
con la Residenza di Ministro se l'insinuano li pensieri migliori, et si
pone ogni studio per divertirlo dagl'allettamenti, et inviti d'altre
Potenze.</p>
<p>Mira il Palatino d'Heidelberg alle corrispondenze con altri
Potentati; il vincolo antico con Inghilterra, et il nodo novamente
stretto con la Francia dà a conoscere li suoi oggetti, et difidenti dipendenze. Ha spirito, et ingegno, conviene non dimeno rimaner angustiato in Paese ristretto, con scarse speranze di migliorar conditione.</p>
<p>Destreggia la Corte Cesarea con li sopradetti Elettori, per
haverli nell'occorrenze disposti, et favorevoli, ma reggendosi essi
con il proprio profitto, la coltura è dubbia, incerta, e costosa.</p>
<p>Altri Prencipi nella Germania sono considerabili per lo stato,
forza, et richezze. Escono con Armate in Campagna, le sostentano
per qualche tempo, et corroborati dall'assistenze, et unioni con altre
Corone sono capaci d'inferire pregiudicii, et sconcerti.</p>
<p>Nelle Città franche essercita l'Imperatore qualche atto di Dominio più libero; corrispondono le contributioni, permettono liberamente le Leve, et lo riconoscono per Capo; a questa rassegnatione
l'induce il proprio servitio, non havendo altro ricorso, che a Cesare
nella congiontura di venire minacciate da' Prencipi, che vi stabilischino pretensioni. Cesare pure s'infervora nella Protettione, et difesa,
 come per la Città di Colonia ha comprobato ultimamente con riputatione, et decoro.</p>
<p>La Dieta di Ratisbona è un Congresso per convenire in diverse
difficoltà tra l'Imperatore, l'Imperio, et varii Prencipi; s'essaminano
li mezzi per aggiustare le contributioni, principio d'unire denaro,
primo elemento per progredire nell'armarsi, ch'è l'unico preservativo per la commune sicurezza; corrono infruttuosi gl'Anni, et
niente si decreta. Dall'Imperatore con suo Rappresentante s'interpongono eccitamenti, et consegli, ma non giovano li raggi del sole,
quando la disposition è infeconda. Scarsissimo beneficio si promette
nelle confusioni correnti, nelle discordie degl'affetti, et dell'inclinationi.</p>
<p>Nell'ultima Guerra con Turchi inviò l'Imperio nell'Ungheria
molta Militia; tepide, e lente seguirono le rissolutioni, deboli, et inoportune le mosse. Argomento evidentissimo, che a Cesare non ridonda
profitto, oltre il lustro, et ornamento dignissimo d'un'Augusta Corona.</p>
<p>Quando fioriva con molti Arciduchi la Casa attraevano a loro
quantità di Vescovati opulentissimi; si è pratticato ne' tempi passati,
et gl'ultimi furono il Zio, et fratello dell'Imperatore presente; in
aggionta di rendite pinguissime, si rimarcava il Dominio di Città, con
ampli Territorii unendosi il temporal con il spiritual Governo.</p>
<p>Con questa breve distintione ho accennato li riguardi concernenti
l'Imperator, et l'Imperio. Entrarò negli Stati patrimoniali. Li medesimi somministrano il nervo valido per sostenere la grandezza, rendersi poderos'a' Nemici, et accreditato nell'Imperio.</p>
<p>Sono divisi in Regni, et Provincie. La Boemia, la Croatia, et
l'Ungheria si contengono nel rango delli primi, et tra gl'altri si
numerano le due Austrie, la Stiria, et Carintia, il Cragno, Tirol, Slesia, Moravia et non picciolo tratto d'altro Paese. Vi sono Città,
Piazze, Terre, Villaggi popolati, et abbondanti; li fiumi navigabili,
li stagni spatiosi, la fertile Campagna, le minere d'ogni metallo multiplicano li comodi, et beneficii al Prencipe, et alli Vasalli.</p>
<p>In Leopoldo Regnante si possono dire raccolte tutte le linee in
un punto, et li rami sparsi uniti ad una radice; diverse Provincie già
smembrate, et anco il Tirol per la morte degl'ultimi Arciduchi lo
riconosce, et ubedisce. Altretanto doverebbe spiccar l'auttorità, e la
forza.
 </p> <p>L'Heresia infetta alcuni de' suoi sudditi, foment'a' mali, et a' discordie, mentre una volta questo serpe maligno potrebbe gettare fastidioso veleno. Sospira di lasciare sante memorie, restringendo gl'abusi, et moderando la libertà nelle conscienze. Materia, ch'in se stessa
dificilissima richiede unita una prudente maturità al fervor zelante.</p>
<p>La Boemia Regno doppo la Ribellione divenuto hereditario con
la lunga Pace ha rinverdeggiato il suo esser; di Corpo estenuato
quasi Cadavere si restituisce in ottima costitutione; contribuisce
quantità di denaro, mantiene molta Militia, et resiste alli pesi con
rassegnata prontezza. La Slesia, et Moravia congiongendosi, bastarebbe sì bella portione a formar un poderoso Regnante.</p>
<p>Nell'Ungheria sono seguite le metamorfosi ben note; possede
insieme con la Croatia la prerogativa dell'Elettione; forse sarà
preteso, che l'habbino perduta, tenendole, come conquistate con
l'Armi; non è avanzat'il passo sin'hora di simile dichiaratione.
Gl'andamenti però caminano alla meta di conseguire il dissegno; si
spogliano di privilegii, s'aggravano con l'impositioni; sono introdotte le Militie, si fabricano le Citadelle, inditii chiari per rilevar'il
cuore, et l'arcano; gl'Ungheri destituti di soccorsi, et lasciati miseramente alla preda compiangono le miserie, dissimulando l'interno
rancore. Verisimile è, che nelle prime occasioni sgorghino le fiamme
dello sdegno, et della vendetta. Se li Turchi prestaranno agl'invitti
delli Ribelli l'orecchie, è da temere una generale commotione anco
negl'ubedienti troppo inaspriti dalli rigori; nauseati di veder oppressa
la libertà, confuse le loro Leggi antichissime, et per il peccato de'
pochi ampliata universalmente la pena.</p>
<p>In questo Regno confinante a formidabili Nemici, vi sono Piazze
reali gagliardamente proviste, fortificate, et munite; nelle due rinomate di Giavarino, et Comor si ripone l'antemurale contro la fierezz'
Ottomana, et l'argine sodissimo per reprimere l'impetuoso Torrente
di potentissime Armate; si fabrica lentamente la Fortezza di Leopolstat accordata nell'ultima Capitulatione della Pace per risarcimento
della perdita di Naiasel gravissima. Nell'Ungheria superiore guadagnò l'Imperatore nell'ultima Pace li due Comitati di Zachmar, et
di Zabol; estendono la Frontiera, et cuoprono il Paese con beneficio
rilevantissimo; in Cassovia Città principale sono gettati li principii
 di forte Citadella, che frena li Cittadini, et assicura contro l'
Inimici. Pattac, et Eccet sono Posti di rilevanza; di molti altri si è impossessata Sua Maestà spogliando li Patroni Ribelli, con guarnirli di Militia
Alemana; migliorati con proportionate Fortificationi si preservaranno
meglio quei siti gelosi, che chiudono, et aprono la Porta all'ingresso
degl'Infedeli nel Regno; si rimove parimente l'insolenza degl'Ungheri nell'incursioni, ch'inferivano perpetue inquietezze, et disturb'incessanti; diversi però si converrà demolire, per non disunire la Gente,
et cimentarl'all'invasioni.</p>
<p>Veramente la disgratia si è convertita in prosperità, risultando
dal veleno l'antidoto; mentre viene tramata la perdita del Regno con
Perfidissima Ribellione, Leopoldo lo conserva, anzi assoda l'auttorità
senz'effusione di sangue, con piena sua gloria. Tentorono più volte
li suoi Precessori di stabilire proprie Militie in quelle Piazze rilevantissime, per la stravaganza degl'humori, per la diferenza della Religione,
et per essere confinanti a poderoso Nemico; non giovorono l'Armate,
non valse l'ingegno, non bastorono gl'artificii per guadagnare oggetto
si' necessario, et utile insieme. Hora con deboli forze, con poco travaglio, non successo minimo inconveniente si perviene alla meta del
desiderio, et del beneficio sospirato di tanto tempo, et riservato dal
Cielo per accrescere la prosperità all'Imperatore presente.</p>
<p>Nella Croatia doppo li moti, che a guisa d'un turbine cominciorono, et svanirono, è rimessa l'ubedienza, et la quiete, sacrificati alla
giustitia, et all'esempio gl'auttori degl'infausti avvenimenti. Così
rimase divertito il corso alla cancrena, che andava rodendo un Paese
di somm'importanza; soprastava evidentissimo pericolo, che gl'Ottomani chiamati dalli cospiratori si vi annidassero con irreparabile
discapito della Christianità, lacerata pur troppo da fatali disastri.
Il Signor Dio pietosamente assiste a dileguare sì oscuri vapori, che
miravano ad ottenebrare il sereno, et confondere con l'infedeltà la
Religione; essi rimanendo spettacolo indegno nel funesto supplitio
lasciano infame la memoria delle loro pessime attioni.</p>
<p>Non mancan'alcuni, che censurano la giustitia severa, procurando coprire gl'atti contumaci degl'Ungheri con il merito del zelo
della propria libertà, et di sostenere le prerogative trasmesseli da'
Maggiori; si risentivano del Governo alterato, delli ricorsi non 
 essauditi, della Dieta non concessa, non admessa l'elettione di
Palatino, non comunicata la Pace con gl'Ottomani, cesse le Piazze, smembrati
li Territorii, non protetti gl'haveri, et simili aggravii, che li precipitorono nell'estrema disperatione, et divenire agl'ultimi cimenti.</p>
<p>Non entro in approvare l'accuse, né le giustificationi; li ha
condunnar'il Cielo con li castighi meritati dalla reità della mente, et
del Cuore; senza rispett'a Dio, et alla Religione machinorono con li
Barbari le rovine, contro la vita stessa dell'Imperator, dirigend'il
dissegno perverso, dal che si concitorono il fulmine di giustissima ira.</p>
<p>Terminata questa digressione ragionevolment'annessa al Regno
dell'Ungheria, passo alle rendite, et all'Errario.</p>
<p>Sono queste l'alimento de' Principati; li vivifica, et conserva a
guisa di purissimo sangue, in varii modi s'uniscono. L'usitato è per
via di contributioni richieste alle Provincie; merita osservatione il
metodo, che si pratica; in vece di command'assoluto procede Cesare
con moderata regola di proponere le sue occorrenze, sentire le risposte delle Diete, et abbassare secondo le premure de' sudditi le
pretensioni. Quanto più la riserva è piena di placidezza, altretanto
può riuscire per le dilationi nociv'al bisogno.</p>
<p>Arriva in circa la somm'Annuale à cinque sei millioni de Fiorini. Considerabile se la distributione seguisse con pontualità, non
lasciandosi luogo all'interesse di chi li maneggia.</p>
<p>Li proventi delle mute, o Datii cambiano secondo l'aumento, o
diminutione del trafico, et del negotio. Li migliori sono hipotecati a
soggetti richissimi, che sopr'abbondant'interesse ricavano dal denaro somministrato nelle necessità. Patisce assai l'Errario con la
mancanza di questa vena smarrita, et che non si ricupera.</p>
<p>Lo stato d'Hisprue rende buoni proventi, compensati però da
gravi dispendii.</p>
<p>Dalle minere d'oro, argento, ferro, et diferenti metalli rissulta
tratto conveniente; il sale, et l'argento vivo rendono a sufficienza,
anzi di questo si ritrova accumulata quantità numerosa, per prevalersene nell'occasioni, venendo considerato quasi contant'effetivo.</p>
<p>La vendita delli Beni de' Ribelli Ungari si calcola, ch'ascendi a
tre millioni, se non mancaranno compratori.</p>
<p>Negl'Anni, che l'Imperator è con la benedittione della Pace
cessorono li dispendii straordinarii, et pesanti; si crederebbe, che
havesse millioni d'avanzo, et risparmio. Con maraviglia al contrario
 succede, ritrovandosi sprovisto anco di picciole somme; le Militie
né meno hann'assorbit'il dennaro, essendo seguito un disarmo,
Prencipi congionti non agravano con apanaggio; gli Stati sono
accresciuti, et l'Imperatore è moderato. Dal che si deduce cader la
colpa sopra gl'amministratori attacati al civanzo,et non alla sodisfattione
pontuale del loro servitio. Il danno è universale, il beneficio de' pochi.</p>
<p>Applica l'Imperatore le sue rendite nel mantenimento proprio
con splendida Corte, provision'a' Consegli, et Ministri. Vi è la Caccia,
et la Musica per sollievo dell'animo, et per motivo d'essercitio; altre
ricreationi pure gode Sua Maestà; mediocri sono gl'esborsi, in tutto
essendo dotato l'Imperatore di generosità con misura non eccedente;
per difesa dello Stato occorrono Leve, stipendii, Militie, provisioni
di Guerra, fortificationi di Piazze, e sold'a' Commandanti a misura
delle congionture. In simile maniera si distribuisce quello, che si
raccoglie; li gran Corpi non si sostentano, che con nutrimenti abbondanti; s'il Governo tuttavia dell'azienda si riformasse, soccomberebbero li Popoli a minor afflittione. Il Prencipe haverebbe mezzi facili,
et pronti d'operare con riputation', et vigore suplire alli divertimenti, al decoro in Corte, et alle urgenze degl'Esserciti.</p>
<p>Narrato l'essentiale circa le rendite significarò con quali forze
sussista l'Imperatore. Non si deve negare, che siino considerabili;
Arma con facilità, et mantiene l'Armate con poco incomodo; accreditato è il servitio, et in breve tempo s'uniscono Genti numerose;
non è ordinario alli Colonelli più d'otto Taleri dentro gli Stati patrimoniali, et nell'Imperio non si passano li dodeci, et si restringe alle
volte; con quaranta Taleri si monta un huomo a Cavallo; s'allargano nella Germania gl'Officiali a batter la Cassa, essendo permissione particolarmente nelle Città franche libera et aperta; subito, che
qualche Truppa è unita nelle Provincie hereditarie se li assegnano li
Quartieri; al Paese s'ingionge l'obligatione di sostenerle. Allogia
nelle Case de' Paesani il Soldato; la Cassa della Provincia somministra
il stipendio, sì che l'Imperatore non rissente peso, né li tocca disturbo;
li Popoli a proportione del peso si dolgono; è un tarlo, che rode di
continuo, et una piaga, che consuma. Ciò died'il motivo à chi desiderava
il disarmo anni sono di persuaderlo constando di veterana Militia a'
piedi, et a Cavallo, sperimentata in Guerra, capace d'ogn'impresa.</p>
<p>Appena s'effettuò, et osservato Cesare dall'Imperio, et da' sudditi
ridotto a Militia debole, et scarsa, s'accrescé l'ardire degl'Esteri, et
 principiò la Ribellione delli Vassalli; compres'il pericolo, si
connobbe per prudenza l'obligatione di rimettere li Reggimenti, ordinar le Recrute, et rimediare al sconcerto con qualche conveniente riparo.</p>
<p>Oltre la Soldatesca del Paese, che si congrega secondo gl'accidenti, et qualche numero di guarnigion ordinaria, dodeci Reggimenti di Fanteria sono in piedi al presente di due mille Soldati l'uno,
et altretanti di Cavalleria d'ottocento Cavalli per Reggimento, et uno,
di mille Dragoni. Questo Corpo, se fosse composto di valorosi, et
disciplinati riuscirebbe ottimo Capitale; per uscir in Campagna
restarebbe diminuita gran parte. Le Piazze rapiscono per li Presidii
considerabile numero; la Frontiera tirando la linea dall'Ungheria
superiore sino alla Croatia, constituisce in necessità d'invigilar'a
duicento Leghe di Confine col Turco; gl'impegni d'altri siti, et
post'importanti non si devon'abbandonare con soverchia confidenza.</p>
<p>Per opinione de' Savii doverebbe l'Imperatore haver'un'Armata
da valersene improvisamente, et con marchia sollecita accorrer per
conciliar'il rispetto; s'aggionge la convenienza di sottrare dall'oppressione gl'Aleati, et Amici; li Prencipi della Germania professarebbero dipendenza, communicando le risolutioni, per venir approvate;
si conservarebbe l'unione de' ben affetti con la speranza d'esser
assistiti; non si darebbe adito all'intelligenze, et pratiche con li stranieri; in somma rassomigliarebbe Cesare armato a Giove, che con li
fulmini si teme, et riverisce, senz'Armi è a guisa d'un'immagine
dipinta, che appena si guarda.</p>
<p>L'oppositione di mantenerla si scioglie facilmente, con l'auttorità, che la potenz'attrae, e guadagna con tutti.</p>
<p>All'oggetto degli Stati, et delle forze di Leopoldo è il dovere,
che succeda quello della sua Persona, delle sue inclinationi, delle sue
massime, et del suo Governo.</p>
<p>Con prospera salute è nell'età degl'Anni trentadue, di temperamento sanguigno, nella complessione non molto robusto; libero da
indispositioni moleste, è da sperarsi, che se non sopragiongono alterationi travagliose per qualche debolezza dello stomaco causata da
humor bilioso hereditario peccante stii conservato con lunga vita per
servitio, et tranquillità del Mondo. È gratiato dal Cieto d'ottime doti;
si scuopre capacità, et intelligenza, riesce prudente, pio, Religioso,
di costum'innocenti, di vita essemplare, di conscienza illibata,
d'intentione rettissima. Li pensieri sono placidi, l'inclinatione
 soave. Li manca vigore nel commando, franchezza nelle rissolutioni, ardore nell'essequirle, et ardire nell'appligliarsi ad operationi magnanime, et cospicue; scaturiscono li difetti da spirito destituto d'educatione generosa, non addatata alle Corone, et alli Scetri;
destinato fu in vita di Ferdinando quarto, fratello Primogenito, alle
Mitre, et alle Chiese; eccede nella dilettatione della Musica, non però
trascura in minima parte la cura del Governo; consuma più hore
giornalmente nelle Conferenze, et nelli Consegli; assiste alla discussione delle materie; l'essamina con cognitione distinta, et stabilisce
li Decreti con essata purificata maniera; seconda l'opinione de' Ministri, non il proprio sentimento, se ben sodo, et maturo; presume il
merito di regger solo, compiacendosi di non havere privato, che lo
domini, et opprimi. Non mi tocca à decider, se provenga vantaggio,
o discapito. L'esperienza fa conoscer, che li negotii s'incagliono
facilmente, si ritardano le speditioni, et rimarcabili interessi giacciono
sopiti, et perdutti nell'imperfettion, et longhezza. Supplisce il Signor Dio
con pienissime gratie, retribuendo alla bontà dell'Imperatore incontri
felici; arride la fortuna sempre alle sue deliberationi, colmandole
d'esito prospero, et avventurato. In Polonia, Danimarca, nell'Ungheria, et nell'ultima Guerra con gl'Ottomani, se li aprì occasione
bellissima d'immortalarsi con le vittorie, et con le conquiste de' Regni.
Come non haverà la fama essercitio di predicarlo per bellicoso, et
martiale, mai si stancarà d'acclamar il suo Nome con gl'attributi
d'ottimo, et prudentissim'Augusto.</p>
<p>Di Margherita Imperatrice Figlia de Filippo Quarto Re di Spagna
ha una sola Figlia d'Anni due, e mezzo; nacque un Arciduca,
che cambiò per voler dell'Altissimo in angelico diadema le terrene
Corone; sospira la consolatione di veder un successore, et herede;
li confermerà la stima nell'Imperio, nel Mondo assicurarà con la
prosperità la grandezza, et disponerà il frutto per l'elettione de' Re
de' Romani oportunamente maturo.</p>
<p>Lasciai l'Imperatrice con il pegno nel ventre delle felicità, per
la gravidanza di Mesi cinque; entrata Sua Maestà nell'Anno vent'uno,
pare di temperamento assai buono, ancorché debole più tosto, che
 vigoroso. Dimostra fecondità di multiplicare con Figli le Colonne, al
sostegno di Casa d'Austria. E amata dall'Imperatore teneramente per
il merito della sua bontà, et virtù, essendo di candor innocente, di
modestia perfetta, et di moderation essemplare; porta con sé le consequenze della successione alla Corona di Spagna, se nella vita del
presente Re seguisse per fatalità del Christianesmo qualch'infausta
disgratia.</p>
<p>L'Imperatrice Eleonora della Casa di Mantova, Vedova di
Ferdinando Terzo si trattiene in Corte; habita dentro il Palazzo
Cesareo in apartamenti separati; preluce nel suo grado con splendore
d'un trattamento pieno di pompa, et decoro; niente ommette, che
ricerchi le circostanze della Maestà; il suo spirito è vivace, pronto,
et attivo; ammirabile la comproborono le Nozze della Figlia con il
Re di Polonia, havend'operato con corraggio, intrepidezza, et costanza;
il discorso s'osserva libero, sciolto, et erudito; non può desiderarsi
tratto più affabile. Cede all'inclinatione; li pensieri mirano alla
gloria; ambisce la riverenza, et l'applauso; praticando la benignità,
et it favorire, accredita la sua beneficenza; degl'interessi gravi, et
importanti con ristretta comunicatione partecipa, et professandosene
aliena, conserva meglio l'aggradimento; riceve dall'Imperatore
ogni stima, et dalla Corte tutti gl'ossequii; con l'Imperatrice Regnante nutrisce l'intelligenza; comprende, che dalli Spagnuoli deve
allontanare l'ombre, e le gelosie per evitare li disgusti; verso la
Serenissima Republica è affettuosa; all'Italia professa partialità, et al
suo sangue è cordialissima, se ben lontana; di molti Figli havuti con
Ferdinando li resta la Regina di Polonia, et l'Arciduchessa Marianna.
Della prima mi riservo di parlare a suo luogo; l'altra arriva alli
Anni sedeci; cresce nella statura, et nella virtù; l'educatione è
degna di gran Principessa, proponendosi la Madre insignirla con
ornament'infiniti, che la rendin'erudita, et ammirabile; per il
Matrimonio ha oggetto Sua Maestà di Regni cospicui, et potenze; le
congionture rassembrano lontane, et incerte. La corona di Svetia
sarebbe il partito più vicino, ma non mancano oppositioni, et
ostacoli.
 </p> <p>Alla Corte Cesarea non vi sono altri Prencipi, né Principesse.
Una parola addurò della Moglie et Figlia dell'Arciduca d'Hisprue
defonto; la prima è più indisposta, che sana, non s'ingerisce negl'affari; con assegnamento sufficiente si mantiene con la Figlia. Essa è
d'Anni diecidotto, per belezza, et virtù, meritando sublime fortuna;
dal consenso Cesareo dipende l'Elettione dello Sposo; militano
riflessi, et riguardi nel scieglier l'accasamento; si diferirà con varii
pretesti, per acquietare la Madre, et non sconsolar la Figlia.</p>
<p>Espost'a Vostre Eccellenze le Persone del sangue Austriaco, continuarò
la serie del Governo, et delli Ministri. Si riduce l'essenza ad una
Giunta, o Conferenza de' pochi. Li fissi, o positivamente destinati sono
li Prencipi di Locoviz, et Svarzemberg, il Conte Lamberg Camerier
Maggiore, et il Baron Hocher Consiglier degli Stati hereditarii, che
si chiama di Corte.</p>
<p>Il Prencipe Locowiz è Maggiordomo Maggiore, subintrato nel
Posto doppo la morte di Porcia; sarà d'Anni sessanta tre, non ostante,
che robusto soccombe al Carico dell'età, et degl'afffari. Dalla Boemia
ha l'origine, et la discendenza. Professa stretta adherenza con alcuni
Prencipi d'Alemagna, et studia dilatarla con vincoli stretti; nelle
materie possede cognition, et esperienza; presume della sua habilità;
si deve concederli laude di prontezza di spirito, et d'intendimento
ornato di sentenze, erudition, et concetti, che rendono alle volte troppo
vano, et lieve il discorso; si suppone, che li pratichi con artificii, per
divertire con tratti iocosi l'istanze dispiacevoli; opera nel resto con
prudenza, dando la sua parte alle volte al capricio, et ha cert'impeto,
che in un Ministro della sua sfera non risulta ad encomio; ambisce
la dichiaratione di privato; la tenta sottomano, fingendo di non
curarla; per l'antichità, per li titoli, et per il posto è preferito nella
direttione del Governo; in Casa sua si riducono li Ministri frequentemente, digerendosi le Consulte, per riferirle a Sua Maestà; ha partito
contrario gagliardo, originato dall'emulation, et dall'invidia; l'incolpano di lungo, et irresoluto, non amante la fatica, anteponer li suoi
commodi, et piaceri, dal che il Ministerio patisce, et il corso delli
negotii procede con tepidezza; il vero è, che non intraprende 
 arditamente, schermisce, et va risercato. Lo cuoprono li suoi Amici con
colore di modestia, et moderatezza.</p>
<p>Nell'occorenze della Serenissima Republica l'ho ritrovato con sentimenti aggiustatissimi; portando a lui l'istanza, et ricorrendo alla
sua assistenza ritrassi giovevoli effetti; intende, che si continui con
quieta corrispondenza, et che non s'alterino le massime della miglior
vicinanza.</p>
<p>Fu elevato il Prencipe di Svarzemberg ultimamente a questo
grado di gran lunga desiderato, et dovuto al suo merito. Con titolo sì
spetioso in aggionta di tant'altre conditioni, che l'illustrano riesce
riguardevole, et accreditato il suo Nome già conosciuto non meno,
che applaudito nell'Imperio; per il Posto di Presidente del Conseglio
Aulico vien impedito d'intervenire alle discussioni delle materie
correnti. Quando si ventilla negotio importante, sente volontieri
Cesare il suo voto, degno di molto rimarco; unisce con l'età una
prudent'esperienza; nel lungo servitio res'in Corte, rimane istrutto
delle massime, et degl'interessi della Casa fondatamente. L'Arciduca
Zio dell'Imperatore presente lo inalzò al suo sommo favore; di continuo l'assisté nel tempo di Guerra, et di Pace, nelle battaglie, et nelli
Consegli. Se potess'impatronirsi del Cuore di Cesare, conciliandosi
viva confidenza alla sua fortuna, sarebbe non vano il presaggio, ch'un
giorno essercitass'auttorità distinta nella direttione degl'affari. Li tentativi suoi in Francfort per essaltar l'Arciduca all'Imperio, non si
scancellano dalla memoria; alli Ministri di Spagna imprime la sua
partialità; mostra le massime sue rivolte alli fini di quella Corona per
rittrattare l'opinione nel passatt'invalsa, che per disgusti ricevuti in
Fiandra fosse poco favorevole. Certo sostegno, e concetto di tenace,
et interressato, lo priva dell'universal'acclamatione; parla della Serenissima
Republica con stima, et rimostra buona intentione.</p>
<p>Ministro gradito da Sua Maestà è il Conte Lamberg Camerier
Maggiore. L'introduttione a Sua Maestà per l'impiego, ch'obliga a perpetua assistenza li somministra nella gratia vantaggi. L'età consunta
nel servitio li concita rispetto. Il talento è moderato. Il suo voto è
zelante; inclina alla placidezza; quando si è rappresentato incontro
d'esperimentarlo ne' Publici interessi concorse prontamente al bene
di Vostre Eccellenze.</p>
<p>L'Hocher Cancellier da' piccioli principii s'avanza a dignità
superior, et se li pronosticano aumenti; essercitò nel Trentino la 
 professione di Jurisconsulto; nel Tirol impiegò in qualche Carica con
sodisfattione; passand'à Ratisbona assisté alla Dieta per Deputato con
riuscita, et con laude; giont'alla Corte apertasi la strada con validi
favori, consequì il Posto presente di riputation, et di profitto; dichiarato Consigliere secreto, con Sua Maestà s'accredita giornalmente,
Testimonio di particolare stima fu introdurlo nella Conferenza prestamente. Non vi è maneggio, che a lui non sia comunicato, prestando
fede l'Imperator al suo voto, et conseglio.</p>
<p>È affogato d'occupation infinite; l'importantissima materia
dell'Ungheria passò per le sue mani precisamente; li ministri de'
Prencipi espongono a lui l'occorenze, che riferisce con pontualità. Li
negotii di Vostre Eccellenze sono tutti demandati alla sua cognition, et condotta. Non saprei, che contentarmi della sua volontà desiderosa del
bene, ma la sua longhezza, che Proviene dalla multiplicità degl'affari,
stanca, et affligge. Nelli maneggi di Stato prenderà con la pratica la
verità delle propositioni politiche, et sode, nelli rigorosi sentimenti
delli Legisti troppo fisso sin hora.</p>
<p>Questi quatro Ministri sono a guisa delli quatro venti principali
equivalenti a spingere nel Porto, o nelli Scogli la Nave del Governo
di Leopoldo.</p>
<p>Del Prencipe d'Ausperg caduto del Posto, et ch'era uno de'
principali nella medesima, è superflua lunga informatione. Ministro
provetto, e valoroso bisogna confessarlo; dell'origine, et causa della
sua disgratia, inutili sono le repliche.</p>
<p>Nella Conferenza stessa s'uniscono alle volte altri Ministri, conforme la qualità delle materie, et dell'inclinationi del Prencipe di
Locoviz.</p>
<p>Il Conseglio di Stato subintra doppo la Conferenza. Per il più
restringendosi a' privati negotii, si rassomiglia ad un Tribunal criminal,
e civil; numerosi sono li Consiglieri; in alcuni si riverisce il titolo,
non s'apretia il talento. Scieglierò quelli, che per li Posti spiccano
distintamente.</p>
<p>Il Prencipe Dietrestein Maggiordomo dell'Imperatrice Regnante merita per li suoi Ascendenti, et per la naturale innocenza
 di costumi l'affetto, che li professa Cesare; si contenta del Titolo,
senz'assumersi parte nella disposition, et nell'autorità.</p>
<p>A forza di sudori di sangue, et di Pericoli il Conte Montecucoli
Presidente di Guerra, et Tenente Generale si è qualificato nell'Armi,
et nel Governo. Nella professione della Guerra appogiand'il suo
avanzamento, conseguì marche insigni d'honore, et di premio; nell'ultimo con gl'Ottomani in Ungheria obligò le lingue a confessarlo per
Commandante prudente, et valoroso; accompagna l'arte militare con
fondata litteratura; se l'indispositioni, et gl'Anni non lo travagliano,
venend'occasioni di condurr'Armate sarà sempre glorioso.</p>
<p>Presiede alla Camera, et amministratione dell'Azienda il Conte
Cicindorf. Fuori del suo elemento, ch'è il riparro del denaro non
estende l'habilità, et il genio. Se li minacciano revisioni di conti, et
scansand'il colpo mortale alla sua opulenza, rimane felice.</p>
<p>Nel Conte Dietrestein Cavalerizzo Maggiore, oltre il privilegio
della gratia dell'Imperatore, non saprei, ch'ornamento riconoscer di
virtù, né di tratto.</p>
<p>Doppo dichiarato Vice Cancellier dell'Imperio dall'Elettore di
Magonza il Conte Chinisech, fu qualificato con l'honore di Consigliere secreto. È giovane di vivacità sufficiente, et ingegno proportionato.</p>
<p>Il Maggiordomo Maggiore dell'Imperatrice Eleonora ha più facondia, che cognitione.</p>
<p>Non lasciarò il Marescial di Corte Conte Steremberg, vecchio
d'Anni ottanta, ma applicando più alla sua conservatione, et alle
Caccie, che agl'interessi di Stato suggerisce occasione di dire poco.</p>
<p>L'attioni vantaggios'in Guerra del Marescial Susa di Natione
Francese lo hanno reso degno di rimunerationi utili, et decorose; ha
già cambiat'il Governo di Vienna con il Generalato di Varasdino,
primo d'emolumenti, et stimatissimo tra le mercedi.</p>
<p>Faccio mentione del Conte Martiniz, Bulgravio di Boemia. In
Praga tiene la sua Residenza; quasi annualmente vien a Vienna per
dar past'al suo spirito inquieto; nell'ingegno ha un deposito di molte
 dottrine; pecca nelli sentiment'impetuosi, et violenti, né sa
moderarsi secondo le congionture, che sono la tramontana vera delle
deliberationi; aggradisce all'Imperatore il suo discorso, se con la longhezza
non infastidisse soverchiamente. Venne alla Corte con oggetti infinitti
d'operare assai con riforme, et regole rigorose; abbracciando senza
misura il tutto, niente perfettionò stabilmente. È vero, che la gelosia
d'alcuni li turbò in vece di facilitare l'essecutione. Convenne in fine
con poco merito, et applauso ritornarsene mal contento.</p>
<p>Il Conte Cernin noto a Vostre Eccellenze consuma intieramente quasi
l'Anno nelle sue Terre in Boemia, dedito all'economia, et alle fabriche;
per qualche Mese fermandos'in Vienna, l'Imperatore se li mostra
partiale, et benigno.</p>
<p>Nella Carica di Cancellier di Boemia è occupato il Conte Nostiz;
essercitandola di molt'Anni non s'estende oltre la sua incombenza
nelle fluttuationi della Corte, et del Governo.</p>
<p>Estesa la pittura delli Ministri, resta d'aggiongere li colori, che
sono le massime praticate con li Confinanti.</p>
<p>Principiarò dal più poderoso. Questo è l'Imperio Ottomano, che
circonda da tante Parti, et sì estesamente. Le Guerre sono state sempre fatali, havend'usurpato la parte non meno più spatiosa, che bella
nell'Ungheria. La scarsa portione rimasta è continuamente in contingenza, espost'all'ambition, et avidità di Nemico sì forte; la perdita
di Naiasel s'esperimenta giornalmente peggiore; in sit'importante la
Piazza trae le consequenze di nuovi rumori; presumono li Turchi per
suo Territorio vasto Paese, che non se li può concedere, né sofrire
la conquista; doppo la conclusione dell'ultima Pace non si trattò di
piantare li inviti per decider il Confine, et terminare con le pretensioni le contese. Insorgono controversie per le contributioni, et si promovono scorrerie. Succederann'un giorno atti violenti, et usurpationi
improvise, quando gl'Ottomani conoscerano l'opportunità vantaggiosa;
la volontà perfida invigilando all'occasioni, saprà scieglierle con
frutt', et ottimo effetto. Gl'eccitamenti degli Ungheri Ribelli accenderann'il fuoco con ufficii ardenti, et incessanti. Fu conseglio d'alcuni
per levare questo fomite, assicurare li medesimi con il perdono,
rimetterli nelli Beni, et non inasprirli con le iatture, et con le rovine;
si doverà riconoscere dalli miracoli, se gl'Ottomani abbandonasser'istrumento sì buono a beneficio loro, et eccidio del Christianissimo.
La Guerra dell'Ungheria riesce alla Porta facile, et commoda, per le
 vaste Campagne, per la numerosa Cavallaria, et per il beneficio de'
Fiummi; nell'invasioni, che facess'il Turco verso le Provincie hereditarie importantissimi Passi vi sono per l'Italia. La Piazza di Carlistot
gelosissima importa, tutto, che resti preservata, et difesa. Se tuttavia
l'Imperatore sarà armato, et apprestate le difese, bilanciand'il Visir
le difficoltà, et resistenze, non azzardarà la sua riputatione, et fortuna
all'ambiguità degl'eventi Martiali.</p>
<p>Tra li beneficii, che si presumono dal mantenimento della Pace,
si numera l'introduttione della Compagnia di Levante con Capitale
di trecento mille Fiorini in circa; vi concorrono primarii Ministri,
oltre li negotianti. L'Imperatore provarà in breve considerabile discapito per la diminutione de' suoi Datii, et al Paese tutto ridondarà
incomodo. L'estendermi minutamente portarebbe tedio soverchio.
È ben da credere, che la Compagnia non sussista lungamente, mancando chi la dirige di cognition', et insieme non vi sono le strade per
raccoglier il profitto, che con vanità viene promesso dagl'Amministratori; essi aumentaranno notabilmente le proprie fortune, et venendosi poi a' calcoli veri, et sinceri scopriranno gl'Interessati, in vece
degl'interessi vantagiosi, scemati li Capitali.</p>
<p>Dalla Pace con Turchi dipende la quiete con il Prencipe di
Transilvania; si chiama Michiel Abaffi al presente; nell'ultime agitationi collocato nel Dominio di quella Provincia. E in maniera obligato
a riconoscere la Porta, che si può considerare la sua sfera assai
inferior al grado di libero, et assoluto Regnante; stimolato il Visir da'
suoi competitori con larghe promesse di consegnar Piazze, et accrescere Tributi, teme sempre la depositione; quando verrà tentarla li
riuscirà senza contrasto, con piena facilità, et sicurezza, patroni essendo
li Turchi per le Fortezze in loro potere del Cuore, et volontà del
Prencipe. Ricoverati a canto di lui hora li Ungheri Ribelli in gran
numero, li Ministri Cesarei lo hanno per difidente, indicando il male
suo talento, et l'animo alle novità, et alli pregiuditii applicato.</p>
<p>Si desidera con Francia l'amicitia, et la corrispondenza. Questa
è l'altra spina, che punge li Ministri; la temono, come una spada
imminente, o vero Cometa infausta per Casa d'Austria; conservano
la pace a costo de' pregiuditii, et discapiti; privare de' Soccorsi la
Fiandra, et abbandonarla, nell'aggressione del Christianissimo, è
 dimostration evidente della verità. Con la mutatione de' tempi, e
di qualche Ministro si cangiaranno forse massime; in qualunque
maniera l'impegni molesti si fugono, né si sfodrarà la spada, se non
con appoggi potenti nell'Alemagna, et con mezz'abbondanti, che
somministrino li Spagnuoli. Per ogn'angolo vi sono li suoi inciampi,
et nelle negotiationi a guisa d'un Mare Pieno di scogli incagliano li
Ministri del Re Cattolico con l'arte, et l'ingegno; la maggiore loro
diligenza consiste nel turbare tra Cesare, et la Francia la corrispondenza, disseminando gelosie. Alle antiche conquiste dell'Alsatia, di
Filisburg, di Brisac, s'aggionge la Lorena intieramente. Li dissegni
temuti sopra Colonia, Argentina, et altre Piazz'importantissime portano
motivi di sospetto. L'unione, ch'il Re medesimo ardisce con li Prencipi dell'Imperio spiaccion all'estremo; tuttavia si destreggia, et si
studia d'allontanar l'Imperio dell'Armi potenti.</p>
<p>La congiontione del sangue con la Spagna, il nodo di tanti vincoli per infiniti rispetti, non prevale nelle rissolutioni a bastanza;
s'era quas'interrota la confidenza tra le due Case, l'unione de' sentimenti, et degl'interessi. Hora pare, che risorga, et sfavilli nuovamente
l'affetto. Vorrebbero Spagnuoli stringere l'Imperatore nella Lega
tripla, et obligare alla loro difesa; l'abbriaciarla non s'effettua, che
nella prospettiva, l'interno lasciandosi negl'inviluppi, et nell'irresolutioni; l'espressioni di Sua Maestà alla Regina, et servitio del Re sono
partialissime; nell'adempirle si publicano impedimenti, et ostacoli;
non applicand'a superarli con fervore, si può argomentare più
tepidezza, ch'impossihilità; reciproche sono le lamentationi per le
fredezze nell'ultima Guerra in Fiandra, et con Turchi. </p>
<p>Si è assicurata l'amicitia con il Re di Polonia, ammogliandolo
con la Sorella dell'Imperatore; il beneficio consiste nelli disturbi
divertiti, se una Principessa di dipendenza Francese si fosse collocata
in quel Trono. Miracolosa fu la sua essaltatione; acclamato dalla
moltitudine in un istante la medesima sforzò quas'il Senato con
l'Armi alla mano a concorrer più nelle voci tumultuanti, che in una
matura elettione. Cospicuo è il suo sangue, discendendo dagl'antichi
Re, et per la qualità della prosapia, niuno poteva competere d'esserli
uguale; opulenti furono li suoi Maggiori, possedendo nell'Ukraina
particolarmente vasto tratto di Paese con Villaggi, et Città; nell'ultime
 sollevationi di quella provincia cadé a beneficio de' Ribelli il ricco
patrimonio di Casa sì riguardevole; in strettissime fortune ridotta,
angustiava questo Prencipe nelle difficoltà di mantenersi in conditione
moderata, in vece, che aspirasse alla felicità di vestire le Porpore, et
essere cinto il suo Capo di Corona Reale. Con sforzo mirabile della
fortuna riposto dunque nel Trono, sarà opera sua mantener un
suo Parto, mentre li mancano le doti, et prerogative non meno
dell'ingegno, che del Cuore; applica a vita quieta, non si diletta
degl'essercitii Militari, et in occasion di cimenti di Guerra dubbiosa
si rende al pari la riuscita, ch'in contingenza la sua conservatione.
Li Pollachi non l'amano, né lo stimano; se con l'attioni non s'accredita, non haverà applauso né ubedienza; l'appoggio di Casa d'Austria
lo sostenta conciliato havendoli credito, et riputatione; li soprastono
pericoli di grave Guerra Turchesca per il cald'invitto al Visir delli
Cosachi Ribelli. Poderoso è il loro partito; agl'Ottomani preme, che
non restino debellati, et oppressi; probabil'è, ch'abbraccino congiontura sì favorevole per la debolezza del Re, et disunione del Regno;
un altro Corpo de' Cosachi milita sotto l'ubedienza, et non si è prostituito con la nota indignissima d'infedeltà; in ogni occorrenza queste
forze meritarebbero stima, contraponendo alla barbarie vigorosa
delli contumaci. Nell'Ungheria domina il Re di Polonia diverse Terre,
et Città hipotecateli ne' tempi decorsi; Ricorsero gl'Ungheri Ribelli
implorand'il patrocinio, ma incontrorono ripulsa nell'ingiustissime
istanze. Alla Regina per la nascita augustissima, et per la propria
virtù, è contribuito sommo rispetto. Sarà d'Anni venti in circa; non
ha consolat'il Regno sin adesso con prole; svanì la Gravidanza due
volte. L'età giovenile, e la sana dispositione promettono questo
contento.</p>
<p>Nella minorità del Re, non porge motivo la Svetia d'essere
molto nominata; reciprocamente si passa con buona amicitia; il
confermarl'a suo tempo con Matrimonio non sarebbe sprezzabile;
certo è, che nell'Alemagna si rende quella Potenza stimatissima per
l'ampiezza de' Stati, per l'unione delle forze, et per li successi, che
possono derivare dalla sua mossa; congiont'alla tripla Lega rend'ambigua la sua costanza; la Francia adopra ufficii, et denaro per apportarla, attraendoli alla confederatione con lucrosi partiti.</p>
<p>Danimarc'armato promove discorsi; costituito hereditario Re
presume sorte migliore nelli suoi pensieri. È indebolito per la Guerra
 ultima con Svetia, che lo privò di numerose Provincie. La Francia
lo blandisce, et alletta; gl'Austriaci all'incontro studiano mezzi
per staccarlo da quella Corona.</p>
<p>La separatione, che fa la lontananza, et il Mare da Inghilterra
taglia appunto li negotil, eccettuata la tripla Lega accennata, ancora
non ha l'Imperatore con la stessa Potenza trattato.</p>
<p>Hann'introdotto gl'Ollandesi Ministr'in Vienna. Deducono il motivo dalla tripla Lega, dall'unione con li Spagnuoli, dalle minaccie del
Christianissimo contro loro irritato, dall'emergenze dell'Imperio, et
dal grand'interesse, che tengono nella Germania; per le negotiationi
al Soccorso di Colonia riuscì utile la sua dimora, et giovorono gl'ufficii.</p>
<p>Quant'all'Italia contribuisce Sua Maestà al Pontefice veneratione
pietosa, et ubedienz'alla Chiesa; essere stat'ommess'il Capello
Cardinalitio eccitò disgusti, et mormorationi. Si sopirono con la speranza d'attender il risarcimento.</p>
<p>Della dispositione verso la Serenissima Republica depongono testimonio legitimo li Soccorsi nella Guerra di Candia. La mente di Sua
Maestà è rettissima; nutrisce sentimenti affettuosi con espressioni benigne;
alle controversie de' Confini si vorrebbe temperamento per riparare
alli sconcerti tra Sudditi, continuando sempre meglio l'amicitia con
tranquillità perfettissima.</p>
<p>Con il Duca di Savoia non vi è corrispondenza di negotio,
tolta la superiorità delli Feudi, et le controversie con la Casa di
Mantova; il Matrimonio della Sorella con la Casa di Baviera ha
innestato li Gigli, et scacciato l'Aquile da quel nido. Motivo agl'Austriaci di dispiacer rilevante. </p>
<p>Il grado di parentela con la Casa de' Medici conserva verso il
Gran Duca particolar affetto; si ripigliano certe Investiture nella
nuova successione de' Prencipi; nel tempo mio l'ha essequito Cosmo
Regnante.</p>
<p>Vive sotto l'ombra della protettione dell'Imperatrice Eleonora
il Duca di Mantova. Tiene a Cuore Sua Maestà li vantaggi suoi, et apertamente li procura con efficacissimi modi. Chiarissima prova è l'ultimo
accasamento sì utile con Quastalla; non è l'Imperatrice content'al
presente della di lui riuscita contraria all'aspettatione, al bisogno
della posterità, al mantenimento della Casa, et alla conservatione
della quiete. Prevede la prudenza di questa Principessa li pregiuditii al suo sangue, le calamità, ch'incontrarebbe cotesta Provincia,
 et forse l'Europa; nel Monferrato asserisce indisputabile; in caso
d'evento sinistro, nella Persona del Duca, le sue pretensioni; s'affatica a divertire li mali con mezz'auttorevoli per ritrarlo dalla pericolosa carriera, et conservarlo nella dipendenza da Casa d'Austria.</p>
<p>Il Duca di Modena si terrà l'occhio attento per li sentimenti
favorabili professati dalla Casa Estense alla Corona di Francia, l'Impegni del Cardinal, l'ultimo Matrimonio con la Nepote del fu Cardinal Mazarini danno comprobatione ad havere li Prencipi stessi per
difidenti.</p>
<p>Niun negotio passa con il Duca di Parma; non riconosce da
Cesare in Feudo li suoi Stati, né s'interpone altro motivo stringente.</p>
<p>Per le differenze inserte nel proposito de' Feudi con il Gran
Duca, spedì la Republica di Genova sno Inviato a Vienna; non essaudito nelle formalità, che pretendeva in suo decoro, non assunse
Carattere.</p>
<p>Il Confine del Tirol obliga a qualch'interesse con li Svizzeri, et
Grisoni. Si dispone sempre il tutto con dolce maniera, che non alteri
l'inclinatione di quei Popoli.</p>
<p>Non devo sigillare la Relatione pretermettendo una lodevole
memoria del Prencipe Carlo di Lorena. Viene riverito dalla Corte,
et applaudit'il suo merito; si rileva con universal sodisfatione per
l'egregie doti, che lo qualificano, per il gran sangue, et per le riguardevoli virtù.</p>
<p>Nella Guerra ultima, et Battaglia al Fiume di Raab diede saggio
del suo Cuore ardito con disprezzare li pericoli, per acquistare la
gloria; impiegato contro li Ribelli, confermò il concetto con dignissime attioni. Dall'Imperatore li è assegnato un Reggimento di Cavalleria, et titolo di Generale della medesima; sopporta con intrepidezza
le disgratie del Zio, che lo feriscono vivamente, essendo egli legittimo Successore negli Stati; s'insteriliscono le sue speranze; l'interpositione Cesarea per la restitutione della Lorena è languidamente condotta.</p>
<p>Il Duca Carlo suo Zio vagante fuori del Dominio è trasportato dalla sensuale tenerezza agl'avanzamenti del Conte di
 Vademont Figlio suo naturale, et non a riconoscere l'obligatione del
sangue verso il proprio Nipote.</p>
<p>Gloriosissima è parimente la memoria del già Eccellentissimo Cavallier Giorgio Cornaro, havendo per l'immatura sua perdita lasciat'
universalmente un compatiment'infinito; risplendevano nella sua prudentissima condotta tutte le doti, che si richiedono per ornamento specioso del Ministerio, et del Ministro; si ravivorono nel mio tempo
particolarmente le sue laudi, quando sentiva la Corte l'operation'
insigni dell'Eccellentissimo Signor Cattarin Cavalier suo fratello, che con
merito impareggiabile sacrificò le sostanze, et il sangue con tanta
generosità, et essemplare corraggio a beneficio della Christianità, et
della Patria; oltre gl'applausi distinti di tutta la Corte, et principali
Ministri, si compiacque Sua Maestà medesima honorare con dignissimi, et
singolari concetti un Nome, che sarà perpetuamente immortale.</p>
<p>Supplirà alle mie debolezze l'esperimentata applaudita virtù
dell'Eccellentissimo Ambasciator Morosini. Il suo merito freggiato di fama
insigne comparisce cospicuo, e glorioso per tutto. La Corte Cesarea
l'acclamarà per qualificato prudentissimo Ministro.</p>
<p>Parmi haver espost'a bastanza per informare l'Eccellentissimo Senato
della Corte Cesarea. Minor spatio non era necessario per accomodare tanti nichi. Così mi rallegro di vedere sodisfatta l'obligatione
mia, non meno nell'operar in Vienna, che nel rappresentar a Vostre
Eccellenze il concernente per la direttione accertata. Non m'arrosisco
nell'affermare, che niente ho ommesso per il Publico servitio, et per
le necessarie notitie. Ben provai vivissima passione nel mio impiego,
che non habbi avanzato passi di maggior profitto alla Patria. Incolpo
la fatalità de' tempi, che contradisse li progressi; la prudenza dell'
Eccellentissimo Senato s'appaga del fervore di chi serve, comprendendo il
frutto del servitio soggiacer ad infiniti accidenti; ho conservat'il
Carattere con riputatione cospicua, et in tutti gl'interessi il vantaggio
possibile; nell'assumer il Ministerio sacrificai alla Publica auttorità
l'ubedienza, le fatiche, et gl'haveri. Hora rassegno a Vostre Eccellenze le
gratie di Sua Maestà, con le quali si è compiaciuta honorarmi nella
partenza. Essercitando Vostra Serenità, et Vostre Eccellenze l'animo sempre
generoso confermaranno essere proprietà inseparabile da gran Prencipe la beneficenza.
 </p> <p>Decororono nel principio delle Funtioni la Rappresentanza gl'
Illustrissimi Signori Sebastian Foscarini, fu dell'Eccellentissimo Signor
Alvise, et Marco Antonio Bragadin dell'Illustrissimo Signor Marco. Nel lungo
soggiorno fecero conoscere, quanto rilucesse a maraviglia la Nobiltà del
sangue con li splendori delle loro stimatissime virtù. Riportorono somm'
aggradimento, et commendatione pienissima.</p>
<p>Gl'Illustrissimi Signori Agostin Morosini fu dell'Eccellentissimo Signor
Alvise Procurator, et Alvise Mocenigo dell'Eccellentissimo Signor Alvise
Procurator pervenuti nel progresso dell'Ambasciata, adempirono alle parti
tutte d'estimation, et concetto alle loro qualificate conditioni con pieno
merito, et applauso. Alla Patria è riservato il beneficio, che ricondurà da
ogn'uno di questi suoi dignissimi Figli per sì meritevol'application
adempita nell'osservare li successi, et li Governi nelle Corti famose.</p>
<p>Comparse nel ritorno da Constantinopoli l'Illustrissimo Signor Colomban
Zanardi; si trattenne appresso di me qualche settimana; fece conoscer con il suo degno trattamento la generosità de' suoi sentimenti.
Con li pesati discorsi diede saggio a tutta la Corte della sua cognition, e prudenza; sostenne sempre con particolare suo merito, et
mia pienissima sodisfatione il decoro Publico, il valor, et l'impiego
degl'Eccellentissimi Rappresentanti.</p>
<p>Il Signor Marino mio Nipote non nomino per altro, che per la
fortuna toccatali ne' suoi primi Anni di servire devotamente per il
corso di diecidotto Mesi la Publica Rappresentanza; mi consolo
che dall'essempio del Zio haverà almen'appreso, come conveng'impiegarsi senza risparmio a se stesso per la Patria in tutti gl'incontri.</p>
<p>Il Secretario Giovanni Paolo Lavezari ha pienamente sodisfatt'al
suo obligo con fedel pontualità, diportandosi con diligent'applicatione
in tutte l'incombenze. Dell'habilità rimanend'io contento, non dubito
della riuscita, quando haverà l'honore di servire il suo riveritissimo
Prencipe. Merita dunque d'essere consolato l'animo suo devotissimo
con le Publiche gratie. </p></div1></body></text></TEI.2>
