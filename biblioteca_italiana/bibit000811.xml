<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Su la pluralità dei postulati di valutazione morale</title>
      <author>Erminio Juvalta</author>
    </titleStmt>
    <extent>26 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000811</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Su la pluralita dei postulati di valutazione morale</title>
        <author>Juvalta, Erminio</author>
        <publisher>A. F. Formiggini</publisher>
        <pubPlace>Genova</pubPlace>
        <date>1914</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>900</date>
    </creation>
    <langUsage><language id="ita">Italiano</language><language id="lat">Latino</language><language id="fre">Francese</language><language id="ger">Tedesco</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Genova</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Genova</name>
      </respStmt>
      <item>Correzione linguistica</item>
    </change>
    <change>
      <date>2005-07-04T00:00:00.000+02:00</date>
      <respStmt>
        <name>Laura Sarzi Braga</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-07-04T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1>
<head>SU LA PLURALITÀ DEI POSTULATI DI VALUTAZIONE MORALE</head>
<p>– Che una persona sia attiva o pigra, avveduta o 
sciocca, sincera o non sincera, è questione di fatto.</p>
<p>Che la alacrità sia preferibile alla pigrizia, e 
l'avvedutezza alla scempiaggine, e la sincerità alla 
doppiezza; e che l'una qualità sia un valore e l'altra 
un non–valore, è questione di valutazione.</p>
<p>Alla risoluzione della prima è del tutto estranea la 
soluzione della seconda, come a decidere sulla seconda 
non giova la conoscenza dell'altra. Il che viene a dire 
che dai giudizi di fatto o di esistenza o teoretici non 
si possono ricavare giudizi di valutazione<note place="foot"><p>Per il <hi rend="sc">MUSTERBERG</hi>, <title lang="ger">philosophie der Werte</title>, anche 
i giudizi di esistenza sono giudizi di valore (valori 
logici). Ma resta sempre che dai valori logici non si 
possono ricavare valori di altra specie.</p></note>, come da 
giudizi di valutazione non si possono ricavare, giudizi 
di realtà<note place="foot"><p>Non si possono ricavare, s'intende sempre, con un 
processo di derivazione logica. Di questo punto ho 
toccato in <title>Postulati etici e postulati metafisici</title>.</p></note>.</p>
<p>Parimenti, e per la stessa ragione, da nessuna legge 
biologica si può dedurre che la vita sia un bene, né da 
nessuna legge sociologica che una società qualsiasi 
meriti o no di essere conservata.</p>
<p>– Ancora: Vi sono diverse specie di valutazione e di 
giudizi corrispondenti (non serve qui discuterne la 
classificazione); tra questi, la valutazione morale.</p>
<p>Può darsi, è il caso più frequente, anzi, direi, la 
regola, che valutazioni di diversa natura si intreccino o 
interferiscano fra di loro; che uno stesso oggetto, 
qualità, condizione, azione, sia riconosciuto come 
valore per più rispetti (susciti un “interesse 
multilatere”); e altresì che l'essergli riconosciuto un 
valore gli faccia riconoscere insieme un valore mediato o 
strumentale di specie diversa. Ma anche in questi casi le 
valutazioni corrispondenti non sono riducibili l'una 
all'altra; e nessun artifizio logico può fare scaturire 
da un giudizio economico un giudizio morale, o da questo 
uno estetico o religiose; né inversamente.</p>
<p>Allo stesso modo che non è possibile concludere con un 
giudizio di valutazione un ragionamento che non contenga 
fra le premesse espresse o sottintese qualche giudizio di 
valutazione, non è possibile ricavare un giudizio morale 
da valutazioni economiche o estetiche o religiose o 
intellettuali, se non si assume esplicitamente o 
implicitamente che questi altri valori sono o 
direttamente o indirettamente <hi rend="italic">anche</hi> valori morali. Di 
un uomo di cui si sappia che è pio non si può 
argomentare che sia giusto, se non è ammesso o 
sottinteso che la pietà includa la giustizia, cioè che 
la pietà abbia oltreché un valore religioso anche 
valore morale. E <quote>“l'anima bella”</quote> dello Schiller non è 
anima buona se non perché la bellezza, come egli la 
intende, contiene in sé come elemento o come momento 
essenziale la bontà.</p>
<p>– Dal che segue che ogni giudizio di valore morale, o è 
ricavato da altri giudizi, pure di valore morale, o è 
accolto come valido per sé immediatamente.</p>
<p>Questi giudizi, non derivabili da altri e non 
riducibili ad altri, sono dunque <hi rend="italic">postulati di 
valutazione morale</hi><note place="foot"><p>È quasi superfluo avvertire la differenza tra questi, 
che sono postulati in proprio e stretto senso <hi rend="italic">morali</hi>, 
e i postulati <hi rend="italic">pratici</hi> del Kant; che sono invece 
postulati (metafisici) <hi rend="italic">di esistenza</hi> assunti in grazia 
dei primi.</p></note>.</p>
<p>E un sistema di valutazioni morali si riduce, nella sua 
struttura logica, a due momenti essenziali: 1º 
l'assunzione di certi postulati di valutazione morale; 
2º l'applicazione, che se ne fa, a una determinata 
sfera, reale o supposta, di enti e di loro relazioni che 
si considerano oggetto di valutazione etica.</p>
<p>– Da un punto di vista puramente astratto sono dunque 
possibili sistemi di valutazione etica indefinitamente 
vari secondo che si assumono certi piuttosto che certi 
altri postulati, e secondoché se ne suppone fatta 
l'applicazione a diversi ordini di enti e di loro 
relazioni.</p>
<p>Ma la realtà dell'esperienza morale, ai dati della 
quale ogni teoria ammette o suppone che corrispondano in 
tutto o in parte i suoi postulati (i quali infatti sono 
presentati come espressione e interpretazione di quelli), 
limita in effetto entro confini meno larghi la 
molteplicità delle costruzioni; cioè limita la 
pluralità dei postulati che possono convenientemente 
essere assunti, e la molteplicità, pure astrattamente 
indeterminata, degli ordini di enti e di loro relazioni, 
ai quali la valutazione potrebbe essere in ipotesi 
applicabile.</p>
<p>La limita, ma non la toglie. Anzi si può dire che mai 
come nella speculazione etica più recente, salvo forse 
nell'età aperta dalla Sofistica, è apparsa evidente una 
pluralità di criteri di valutazione, non solo diversi ma 
contrastanti. E il sorgere di dottrine, che giungono a 
negare o a rovesciare le valutazioni più largamente e 
tradizionalmente accettate, non è tanto importante e 
significativo per sé, quanto perché si presentano in 
esse ingrandite delle discordanze di valutazione che in 
grado minore e in forme attenuate si annidano anche nelle 
teorie, alle quali non sarebbe applicabile la 
denominazione – dal punto di vista critico troppo comoda 
e sbrigativa – di teorie amorali o immorali.</p>
<p>E ciò che attira sul fatto, e sul problema che con 
esso si affaccia, un interesse non soltanto teorico, ma 
pratico nel proprio e stretto senso della parola, è che 
questa diversità di valutazioni si trova in forma più o 
meno palese nelle discordanze, incongruenze, opposizioni 
che agitano ormai anche la comune coscienza 
contemporanea.</p>
<p>Tra il criterio della rinunzia e quello della 
affermazione di sé, tra il nazionalismo e il 
cosmopolitismo, tra l'ideale della società fine e 
l'ideale della società–mezzo (se non si vuol dire tra 
Nietzsche e Tolstoj, o tra Comte e Stirner), si troverà 
pure qualche zona di valutazione comune, ma non si 
trovano meno delle diversità irreducibili.</p>
<p>– Il disegnarsi sempre più aperto di questi contrasti 
sposta il centro dell'attenzione morale.</p>
<p>Ai problemi che nascevano non da contrarietà di 
valutazioni, ma dalla diversità delle costruzioni 
dottrinali colle quali si Cercava di <hi rend="italic">fondare</hi>, di 
<hi rend="italic">giustificare</hi>, di <hi rend="italic">spiegare</hi> storicamente un sistema 
dato e accettato di valutazioni, si sovrappone e si 
antepone il problema che riguarda la scelta tra le 
valutazioni diverse, i titoli di legittimità dei 
postulati morali fra di loro contrastanti.</p>
<p>E come è diverso il problema, così rimane estranea ad 
una sua soluzione diretta, o non può fornire che criteri 
estrinseci, e non intrinseci di scelta, qualunque 
soluzione che si dia degli altri problemi accennati.</p>
<p>– E prima di tutto è illusoria la speranza di trovare 
un criterio superiore di scelta in un ordine di verità, 
sia scientifiche sia metafisiche, di derivarne la 
legittimità di una valutazione in confronto delle altre, 
di “fondare” sulla scienza o sulla metafisica la “vera” 
morale.</p>
<p>La morale – considerata come sistema di valutazioni – 
non si fonda né sull'una né sull'altra. Perché e l'una 
e l'altra in quanto si risolvono in un sistema di giudizi 
di realtà o teoretici, sono radicalmente inette per la 
ragione toccata sopra (1) a fornire un principio 
qualsiasi di valutazione, se non se lo sono già 
appropriato, mutuandolo, apertamente o surrettiziamente, 
dalla coscienza morale, e identificandolo col fondamento 
stesso della realtà o con un principio di attività 
operante e dominante, <foreign lang="lat">ab intra o ab extra</foreign>, 
nella natura e nella storia. Il che, se rispetto alla 
scienza e al sapere che si suol dire positivo è ormai 
ammesso, non pare abbastanza riconosciuto rispetto alla 
metafisica. Eppure se anche la metafisica avesse 
raggiunto quello che, a giudizio di Kant, ne aveva 
costituito fino a lui l'intento principale (di provare 
l'esistenza di Dio e l'immortalità dell'anima), non se 
ne potrebbe tuttavia ricavare la benché minima 
valutazione, se non si attribuissero a Dio delle 
qualità, il cui valore morale è già riconosciuto 
quando sono pensate e poste come attributi divini.</p>
<p>Scienza e metafisica non rispondono alla domanda: quali 
sono i valori morali; ma rispondono, o si può cercare da 
essi che rispondano, all'altra domanda: se e a quali 
condizioni sia possibile l'attuazione e la conservazione 
dei valori morali e se queste condizioni siano reali o 
realizzabili<note place="foot"><p>Dal fatto che l'attuarsi progressivo di un certo ideale 
morale appare conforme a certe leggi naturali (vere o 
supposte), e perciò la corrispondente scala di valori 
sembra adagiarsi in un sistema di induzioni biologiche o 
sociologiche, nasce l'illusione che fa scorgere nei dati 
o nelle leggi della biologia a della sociologia, e, in 
generale, della scienza, il fondamento stesso della 
valutazione; cioè non soltanto (come è infatti) lo 
strumento per determinare quali sono i valori <hi rend="italic">mediati 
che derivano</hi> – posta una certa realtà – dai valori 
<hi rend="italic">diretti, dati o postulati</hi>, ma i valori stessi 
diretti; non solo le relazioni possibili di certi mezzi 
ai fini, ma i fini stessi.</p>
<p>E parimenti il trovare in un sistema metafisico una 
realtà conforme all'esigenza etica fa apparir questa 
modellata su quella, e fondata sui dati metafisici la 
valutazione morale.</p></note>.</p>
<p>La quale risposta ha bensì una grande importanza per 
il rispetto propriamente pratico (della esigenza 
esecutiva), ma non può costituire né sostituire la 
valutazione che presuppone.</p>
<p>La valutazione etica dello stato mercantile chiuso del 
Fichte o del regno dei fini di Kant è cosa diversa dalle 
questioni sulla attuabilità e possibilità dell'uno e 
dell'altro.</p>
<p>È pure estraneo alla valutazione morale il criterio che 
si voglia ricavare dalla relazione dei valori morali con 
valori di una o di altra specie diversa.</p>
<p>Poiché, come si è accennato già incidentalmente
(2), ciò che è oggetto di una valutazione può essere 
ad un tempo oggetto di un interesse diverso, si può, dei 
valori di ciascun genere, cercare quali altri valori 
possono assumere direttamente o indirettamente. Ora i 
valori morali, sono oltreché valori per sé, suscettivi 
di essere considerati, forse più che gli altri, come 
mezzi o condizioni alla creazione di valori d'altro 
genere (intellettuali, estetici, religiosi, sociali).</p>
<p>Ma tutti i tentativi, di cui sono esempi sistemi 
notissimi (valga come tipo l'utilitarismo nelle sue varie 
forme), di derivare la valutazione morale dalla relazione 
condizionale o strumentale con un fine, edonistico, 
conoscitivo, estetico, religioso, sociale, non riescono a 
dare il criterio cercato.</p>
<p>Infatti qualsivoglia di tali sistemi non può sfuggire 
a questa alternativa: O considera come già dati i valori 
morali, e cerca quali ne siano le relazioni con quel 
certo fine; e allora non fa che una <hi rend="italic">rivalutazione</hi> 
indiretta dei valori morali, che può essere legittima e 
utile quanto si vuole (posto che le connessioni rilevate 
sussistano), ma che rimane estranea alla valutazione 
morale; tant'è vero che la presuppone. O fa consistere 
il valore morale, il “come morali” dei valori, nel loro 
essere mezzo o condizione a quel fine, e allora è chiaro 
che assume già, implicitamente o esplicitamente, quel 
fine come il <hi rend="italic">fine morale</hi>; cioè si presenta come una 
teoria etica accanto e di fronte ad altre teorie; e 
quindi non fa che accrescere la molteplicità dei 
postulati, tra cui si tratta di scegliere.</p>
<p>Anzi questa molteplicità trova la sua origine 
principalmente, come si accennerà più avanti, appunto 
nella circostanza che una finalità estetica o religiosa 
o sociale o d'altro contenuto assiologico può 
presentarsi come una finalità morale, e viene assunto 
come postulato di valutazione etica il criterio 
corrispondente.</p>
<p>– Sulla insufficienza del criterio genetico e storico, 
il quale – qualunque possa essere il suo valore 
praticamente autoritativo rimane pur sempre estraneo al 
problema di cui si tratta, possono valere le 
considerazioni note e ripetute intorno alla diversità 
che distingue irriducibilmente ciò che riguarda 
l'origine e la formazione dei sentimenti e delle idee 
morali da ciò che riguarda la loro validità. Per la 
questione presente occorre appena soggiungere che, posto 
che valesse, esso potrebbe essere invocato a pari titolo 
dai propugnatori di valutazioni opposte; poiché la 
storia delle intuizioni morali è non solo conservazione 
e ripetizione, ma innovazione e opposizione; e le stesse 
intuizioni contro le quali si volesse invocare quel 
criterio, hanno pur esse una genesi e uno svolgimento, 
hanno, o non è escluso che siano per avere, una storia.</p>
<p>– La verità è che di fronte alle incoerenze e alle 
discordanze dell'esperienza morale, che riguardino, non 
valori derivati e indiretti, ma valori dati o 
riconosciuti direttamente e immediatamente come morali, 
l'indagine etica non può fare che constatarle; né 
potrebbe pretendere di accogliere gli uni come legittimi 
e respingere come spurii e illegittimi gli altri, dal 
momento che gli uni e gli altri si presentano col 
carattere proprio e specifico della valutazione etica, 
come dati di una esperienza morale.</p>
<p>Qualsiasi mezzo di scelta si volesse adottare, esso non 
potrebbe valere che come criterio ulteriore per 
distinguere i valori morali che godono di certe 
proprietà o soddisfanno a certe condizioni dai valori 
morali che mancano di quelle o non soddisfano a queste.</p>
<p>Il compito preliminare, a primo aspetto assai modesto, 
al quale si può e si deve adempiere, è dunque di 
ricercare quali sono le discordanze e le opposizioni 
dirette o primarie; e a quali limiti si estendano le 
differenze tra le valutazioni mediate che ne derivano.</p>
<p>Questa ricerca per essere esauriente deve in primo 
luogo accertare quali siano, nella molteplicità dei 
criteri di valutazione discordanti, i postulati comuni, e 
quali i postulati irreducibilmente opposti; e costruire 
poi distintamente i sistemi di valutazione che si 
deducono rispettivamente da serie diverse di postulati, 
comprendenti volta a volta, insieme coi postulati comuni, 
ciascuno dei postulati o dei gruppi di postulati fra di 
loro opposti, in modo analogo a quello tenuto nella 
costruzione delle diverse <hi rend="italic">geometrie</hi> o, per scegliere 
un esempio più affine, delle diverse <hi rend="italic">teorie 
economiche</hi>.</p>
<p>Ciascheduna costruzione deduttiva deve perciò ricavare 
dai propri postulati tutte le valutazioni che la loro 
assunzione importa; svolgerne, in altre parole, tutta la 
fecondità valutativa, facendo astrazione da ogni 
deviazione e da ogni limitazione che non sia imposta dai 
dati su cui si fonda.</p>
<p>– Né è da credere, come potrebbe sembrare a prima 
vista, che un tal compito richieda una serie 
interminabile di costruzioni dottrinali correlativa alle 
serie diverse di postulati ottenute per combinazioni 
arbitrarie o meccanicamente regolate.</p>
<p>In effetto, come è facile vedere, la ricerca viene a 
ridursi a poche costruzioni tipiche. Perché i contrasti 
più rilevanti riguardano non l'apprezzamento morale 
delle doti (e dei valori mediati che ne dipendono) che 
possono sussistere nel soggetto, indipendentemente dal 
suo atteggiarsi rispetto ad altre persone o enti 
personalizzati; ma appunto la valutazione diversa di 
questi atteggiamenti e dei rapporti che li esprimono.</p>
<p>Di che sono un esempio significativo i giudizi sul 
contenuto delle virtù dette cardinali: prudenza, 
temperanza, fortezza, giustizia. Dove è facile avvertire 
che il dissenso intorno alle tre prime e ai valori 
mediati che ne dipendono è di gran lunga meno vasto e 
profondo di quello che si rivela nei modi di intendere la 
giustizia, e l'estensione e i limiti di applicazione dei 
postulati che nel criterio della giustizia sono assunti.</p>
<p>Ed è poi ovvio osservare che le costruzioni teoriche 
in discorso sono già, parzialmente e in forma più o 
meno sistematica, abbozzate nelle diverse dottrine 
individualistiche, socialistiche, solidaristiche che si 
contendono il campo. Se non che, considerate rispetto al 
compito qui delineato, esse si rivelano in generale: 
<hi rend="italic">non rigorose</hi> (in quanto nella deduzione si insinuano 
valutazioni surrettizie, non derivate dai postulati e non 
coerenti); <hi rend="italic">non pure</hi> (in quanto le condizioni 
contemplate non sono in tutto ideali cioè astrattamente 
concepite in conformità alle esigenze dei postulati); e 
soprattutto <hi rend="italic">non complete</hi>. Infatti le dottrine 
prevalentemente individualistiche trascurano solitamente 
di determinare quali sono le forme definite di rapporti 
sociali che i loro principi di valutazione esigerebbero; 
e le dottrine socialistiche trascurano di considerare le 
conseguenze valutative dei loro postulati per quel che si 
riferisce ai valori personali. (Il qual difetto dipende, 
almeno in parte, dal carattere di apostolato piuttosto 
che di indagine critica che sogliono avere le une e le 
altre)<note place="foot"><p>Del modo col quale è possibile evitare questi difetti è 
un esempio insigne per rigore, vastità e precisione di 
deduzione proseguita per tutta la estensione possibile 
delle applicazioni, la <title lang="fre">Science de la Morale</title> del 
Renouvier; della quale a torto, credo, si suol ricordare 
e discutere soltanto la parte (dal nostro punto di vista 
estranea) che riguarda la “fondazione teoretica”; e 
dimenticare il mirabile organismo logico del sistema di 
valutazioni pure che si svolge nettamente distinto dalle 
deviazioni e limitazioni imposte dalle esigenze di una 
data realtà.</p></note>.</p>
<p>– Le costruzioni ideali o <hi rend="italic">pure</hi> condotte nel modo 
indicato presentano, ciascuna in forma compiuta e 
coerente, l'intero sistema di valori nel quale si spiega 
il contenuto di ognuna delle direzioni e orientazioni 
tipiche della esperienza morale, e rendono possibile il 
confronto fondato sulla totalità delle valutazioni 
richieste rispettivamente da ciascheduna.</p>
<p>Ma anche questo confronto non può dare altro risultato 
che di contrapporre l'uno all'altro, sia pure in forma 
rigorosa e completa, mondi ideali diversi (ciascuno dei 
quali ha il medesimo titolo di validità di ciaschedun 
altro; parla, per dir così, con la medesima voce), 
finché non si esce dalla caratteristica specifica dei 
valori morali, dalla <hi rend="italic">forma</hi> con la quale la 
valutazione etica si presenta alla coscienza, e si 
considera, come si fa nelle dette costruzioni pure, il 
valore morale come chiuso in sé, astrazion fatta da ogni 
relazione con i valori di altre specie.</p>
<p>Senonché nella realtà psicologica il motivo morale, 
il carattere subiettivo specifico e diretto dell'etica, 
non sussiste per sé, come è noto, libero e spoglio di 
contenuto; ma riveste della sua forma e investe della sua 
autorità oggetti, cioè fini disposizioni e azioni, che 
prendono per esso valore morale, ma che possono avere 
(cfr.7), anzi hanno sempre senza eccezione, 
immediatamente o mediatamente, valore anche per altri 
rispetti: intellettuale, estetico, religioso, sociale.</p>
<p>Perciò avviene di necessità che un postulato, quale 
si sia, di valutazione morale, possa considerarsi – 
quando si astragga dalla esigenza etica (alla quale è o 
si assume che sia conforme) – come ispirato da una 
idealità estetica o sociale o d'altra natura, a seconda 
che il contenuto suo abbia valore per questo anziché per 
quel rispetto, o per l'uno più che per gli altri; e che, 
di conseguenza, i valori mediati i quali esprimono le 
esigenze derivanti da un postulato etico, sono nello 
stesso tempo, valori immediati e mediati di altra natura.</p>
<p>Perciò, se si suppone che vi siano condizioni, la cui 
esistenza o conservazione o realizzazione sia richiesta 
concordemente dalle esigenze non di una sola o di alcune, 
ma di tutte le specie di valutazione, e che, abbiano 
quindi valore strumentale sotto ogni rispetto 
imprescindibile perché <hi rend="italic">condizionante la possibilità 
dei valori di ogni specie</hi>, queste condizioni saranno 
valori sotto tutti i rispetti ad un tempo e troveranno 
luogo in ogni sistema di valori, qualunque sia il 
criterio al quale si riconduce.</p>
<p>Ora il confronto fra le costruzioni etiche che si 
raccolgono con rigorosa coerenza attorno ai diversi 
principi, <hi rend="italic">può</hi> mettere in chiaro una distinzione di 
importanza assai rilevante tra i valori, nei quali tutti 
i criteri di valutazione morale concordano, e quelli nei 
quali discordano; e dar ragione del fatto che la realtà 
della esperienza etica attesta: che un medesimo giudizio 
etico sia suscettivo di essere “giustificato” con criteri 
morali diversi e anche opposti. Come può, d'altra parte, 
dar ragione della pluralità più o meno discordante 
delle valutazioni, là dove ciò che costituisce 
l'oggetto della valutazione ha valore se si è assunto 
come proprio dell'esigenza morale un contenuto suggerito, 
poniamo, da una finalità religiosa; e ha un valore 
minore, o non ha valore, o ha valore negativo, se si è 
assunto un contenuto suggerito da una finalità diversa.</p>
<p>La pluralità, non ridotta o non riducibile, delle 
valutazioni morali, posta in chiaro dal confronto tra le 
costruzioni pure, rivelerebbe dunque il contrasto tra le 
categorie diverse di valori ideali (sociali, estetici, 
ecc.) che non hanno trovato o non possono trovare un 
contenuto comune; e delle quali nessuna può essere al 
tutto dimenticata o lasciata in disparte, ma ciascuna, 
volta a volta (secondo condizioni che qui non si possono 
indagare) primeggia e assume voce e autorità di esigenza 
morale.</p>
<p>Ed è forse possibile, per questa via, trovare un 
criterio sicuro per distinguere i valori morali la cui 
attuazione può legittimamente essere oggetto di una 
obbligazione esteriore, da quelli che non possono o non 
debbono averla; e tracciare così nel contenuto – i cui 
confini non sono assegnabili a priori – dell'etica, la 
zona che è nello stesso tempo di competenza dei diritto; 
oltre la quale la valutazione etica non può e non deve 
tradursi in precetto giuridico.</p>
<p>– Finalmente: L'esigenza (in istretto senso <hi rend="italic">pratica</hi>) 
dell'attuazione dei valori morali, la necessità di 
operare in una situazione storica data, è sorgente di un 
nuovo genere di discordanze e antitesi di valutazioni; 
che non debbono confondersi con quelle che nascono da 
pluralità di criteri morali contrastanti.</p>
<p>La realtà pone la situazione attuale e presente, alla 
quale si commisura la possibilità e la fecondità 
dell'azione.</p>
<p>Nell'apprezzare le direzioni, le sfere di applicazione, 
i limiti di questa azione, sorgono dissidi e contrasti, 
secondo che divergono le interpretazioni della realtà, e 
delle forze cooperanti o contrastanti in cui si rifrange, 
e della natura di queste forze. Di che si trova una 
testimonianza in un altro fatto notevole (e notissimo) 
dell'esperienza comune: che rispetto al modo di operare 
in una contingenza storica data giudizi diversi e anche 
opposti possono pretendere di trovare del pari la loro 
giustificazione nel medesimo criterio morale.</p>
<p>Ora il confronto tra le diverse valutazioni che in una 
situazione data della realtà sono accolte come 
derivazioni e applicazioni di un certo postulato etico, e 
le esigenze ideali del medesimo postulato espresse nelle 
costruzioni pure, permette di distinguere nei giudizi 
attinenti alla bontà giustizia convenienza di questa o 
quelli direzione della condotta nella detta situazione 
reale, le differenze e i contrasti che si riducono a sola 
diversità di criteri pedagogici o politici (divergenza 
nel giudizio dei mezzi), da quelle che implicano insieme 
diversità o opposizione di criteri morali (contrasto 
nella valutazione dei fini); le differenze, sulle quali 
è possibile e si può sperare che non sia del tutto 
inutile la discussione, e quelle, nelle quali ogni 
dibattito è vano.</p>
</div1>
</body>
</text>
</TEI.2>
