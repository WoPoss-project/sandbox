<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Fragmenta Commentarii super Comoediam Dantis Aldigherii</title>
      <author>Bartolomeo da Colle</author>
    </titleStmt>
    <extent>99 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000825</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>I commenti danteschi dei secoli XIV, XV e XVI</title>
        <editor id="ed">Procaccioli, Paolo</editor>
        <publisher>Lexis Progetti Editoriali</publisher>
        <pubPlace>Roma</pubPlace>
        <date>1999</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date/>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Traduzioni e volgarizzamenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Correzione linguistica</item>
    </change>
    <change>
      <date>2005-02-24T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-02-24T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>

<div1><head>Paradiso</head>
<div2><head>I</head>
<head n="CANTUS PRIMUS">INCIPIT TERTIA CANTICA PARADISI ET CANTUS PRIMUS
proponit materiam de qua intendit tractare scilicet de gloria Paradisi et beatorum</head>

<div3><head>1-3</head>

<p><emph>La gloria</emph>. Gloria est alicuius rei clara seu aperta cum laude notitia: sed hic ponitur pro glorioso opere Dei, omnibus noto, aperto et claro ac laude dignissimo; et sic est emphasis, figura secundum grammaticos, seu denominationis color secundum rethoricos, quando ponitur forma alicuius rei pro materia, vel e converso, sicut hic.</p>
<p><emph>Che tutto move</emph>. Movet enim angelos; angeli celos; celi corpora inferiora. Boetius in tertio De Consolatione, versiculo nono: Stabilisque manens dans cuncta moveri.</p>
<p><emph>Per l'universo penetra</emph>. Usque etiam ad terre centrum et Infernum, ubi relucet iustitia eius simul et misericordia in puniendo citra condignum et preservando in esse qui merebantur annihilari.</p>
<p><emph>E resplende</emph>, etc. Quia in singulis quibuslibet creaturis relucet opus Dei laudabile (Psalmo centesimoquinquagesimo: Laudate Dominum de celis, etc.); sed magis in uno opere quam in alio. Philosophi enim omnia distinxerunt in tres species, quia omnis res, secundum illos, aut est pura forma, ut Deus, angeli et anime rationales: aut pura materia, ut chaos, quamquam dicant quod eius indistinctio et permixtio erat forma eius, ita quod pura materia reperiri non potest nisi per conceptum; aut materia cum forma, ut omnia elementata. Et inter elementata quedam sunt simpliciter existentia; quedam insuper viventia; quedam preterea sensibilia; quedam ultra hec rationabilia. Et sic relucet opus Dei in una parte plus, in alia minus prout quelibet creatura magis vel minus est capax bonitatis sue, etc.</p></div3>

<div3><head>4-6</head>

<p><emph>Nel ciel che più</emph>, etc. Quod est Empyreum, quia est pura lux, cum lux aliorum celorum sit materia permixta, et creatum fuerit a Deo, simul cum angelis, tempore et prima materia, de nihilo, secundum Doctores.</p>
<p><emph>Fu' io</emph>, etc. Mentali scilicet elevatione vel intellectuali. Et sic est hic figura synedoche secundum grammaticos, vel intellectionis color secundum rethoricos, quando pars ponitur pro toto, vel e converso, totum pro parte.</p>
<p><emph>E vidi cose</emph>, etc. Ut concordet cum Apostolo de se dicente: Scio hominem, etc. Sequitur: Et vidit arcana Dei, que non licet hominem loqui, scilicet propter altitudinem et sublimitatem eorum.</p></div3>

<div3><head>7-9</head>

<p><emph>Perchè</emph>, etc. Reddit rationem dicti sui, et ponit hanc sententiam, quod quando humanus intellectus ad desideratum pervenit finem, penetrat quo memoria pertingere nequit, et sic, post, recordari non potest eius quod intellexerat.</p></div3>

<div3><head>10-12</head>

<p><emph>Veramente</emph>, etc. Protestatur tamen se [et] profitetur, tantum se velle narrare in hac tertia Cantica de gloria Paradisi, quantum recordari potest de intellectuali seu mentali illius glorie visione.</p></div3>

<div3><head>13-15</head>

<p><emph>O buono Apollo</emph>, etc. Invocat poetico more Apollinem, qui fuit poesis exercitator; unde Oratius in Poetica: Ne forte pudori Sit tibi Musa lyre solers, et cantor Apollo. Allegorice tamen invocat Christum, qui est Patris Sapientia, ut dicit Apostolus prime Corinthiorum primo capite.</p></div3>

<div3><head>16-18</head>

<p><emph>Infino a qui</emph>, etc. In monte Parnaso duo erant colles; videlicet Cytheron in quo civitas Nysa, in qua studium erat scientiarum practicarum consecratus Bacho; et Elycon, in quo civitas Cyrra, in qua studium scientiarum theoricarum et contemplativarum consecratus Apollini. Dicit ergo quod hucusque suffecit sibi studium scientiarum practicarum pro prima et secunda Cantica, in quibus tractavit de virtutibus politicis et moralibus, quibus vitatur peccatum, et [de penis] purgatoriis quibus culpa deletur, et sic pervenitur ad innocentie statum, ubi sunt virtutes animi purgati, idest contemplative, ad quas requiritur etiam theorica, cum non sufficiat sola practica.</p></div3>

<div3><head>19-21</head>

<p><emph>Sì come quando Marsia</emph>, etc. Marsya, ut ponit Ovidius in quinto Methamorphoseos, fuit unus ex satiris caudatus, qui, inventa fistula, quam Pallas proiecerat (quia cum in cetu Deorum insufflaret, Dei riserunt ob deformitatem bucce ipsius, unde accedens ad paludem Tryton et insufflans, vidit in ea deformitatem suam et proiecit fistulam in paludem), cepit et ipse insufflare, et glorians, ait se melius insufflare cum fistula quam Apollo tangeret citharam, quamvis magistrum se cantus diceret. Indignatus Apollo, contendit cum eo sub iudice Myda, rege Phrygie, qui Marsye favit; unde Myde auriculas asini dedit. Sed Thynolus et Pallas sententiam pro Apolline dederunt contra Marsyam, quem decoriari fecit; qui ob hoc tantum ploravit, quod in numen, quod Marsya nuncupatur, conversus est, quod de monte Thynolo descendit, qui est in Frygia. Marsya, idest stultus, contendit cum Apolline, idest sapiente, qui, victus ab eo, notam facit stultitiam suam et descendit discurrens per vitia et peccata. Rogat igitur auctor Apollinem, ut, inspirando, dulciter sonet in pectore suo, sicut sonuit quando vicit Marsyam. Item, allegorice, Apollo Christus sua sapientia decoriat Marsyam, idest peccatorem, pelle sua, idest peccatis, quibus involutus erat; qui plorat per contritionem et in fluvium convertitur gratia Dei, ita ut sua postmodum doctrina alios possit mundare peccatores; de quo precatur auctor hic.</p></div3>

<div3><head>22-24</head>

<p><emph>O divina virtù</emph>. Idest gratia Dei illuminans, cooperans et consummans.</p></div3>

<div3><head>25-27</head>

<p><emph>Vedra'mi a piè</emph>. Allegorice, lignum, obedientia; folia, virtutum species, quibus sapientes coronantur a Deo in hac vita per gratiam et in futuro per gloriam. Sed de raro hoc accidit, ut sequitur, sicut pauci sunt electi et pauci quos equus amavit Iupiter. Unde bene sequitur: <emph>Sì rade volte, padre, se ne coglie</emph>, etc. Quid autem allegorice significent quatuor circuli et tres cruces, et quomodo perficiantur ille tres cruces ex quatuor circulis, quere infra, in fine huius tertie Cantice, in primo signo, ubi est littera A in principio et nota.</p></div3>

<div3><head>31-33</head>

<p><emph>La fronda penneya</emph>. Damnes, filia Pennei, fluminis Grecie, ut ponit Ovidius in primo, cum fugeret a facie Apollinis insequentis eam ex amore, conversa fuit in arborem lauri, que postea Phebo consecrata est. Unde postea et imperatores et poete laureis foliis coronabantur, in signum quod eorum fama, ad lauri exemplum, semper debebat virescere et nunquam deficere. Frons igitur penneya lauri frondem significat, in quam Damnes, Pennei filia, conversa fuit, ut dictum est.</p></div3>

<div3><head>34-36</head>

<p><emph>Poca favilla</emph>. Utitur hic auctor colore rethorico, qui dicitur significatio, dicendo per similitudinem, quod sicut ex parva favilla grandis aliquando ignis generatur, ita ex ipsius parvo ingenio grandis fama succrescet, qua alii incitati eius exemplo ad virtutes, maiora poetando, opuscula cudent.</p></div3>

<div3><head>37-42</head>

<p><emph>Surge a' mortali</emph>, etc. Fingit hic auctor quod mane erat in ortu solis, quando se invenit cum Beatrice ut ascenderet cum ea ad primum celum, idest circulum lune. Et hic incipit narrare materiam suam, incipiens a temporis descriptione. Dicit: <emph>Surge a' mortali</emph>, etc. Pro cuius intelligentia scire debes, quod sol quolibet die vadit per unum gradum signi Zodiaci, sub quo suum peragit cursum, nunquam tamen recedendo a linea eclyptica, que est in medio zodiaci, cuius amplitudo extenditur duodecim gradibus, ita quod linea eclyptica est in medio horum duodecim graduum, sex habens ab uno latere et sex ab alio; longitudo vero rotunditatis Zodiaci extenditur ad gradus CCCLX. Ex quo sequitur quod sol in suo ortu facit CLXXX mutationes in anno in partibus orientalibus, quando ascendit a pararello antharthyco ad arthycum, et quando descendit a pararello arthyco ad antharthycum, quia hic est totius eius decursus. Unde quando intrat in Cancro in mense iunii, quanto plus potest, altius elevatur, sicut fecit illo die quo de Geminorum signo exivit; ita per ordinem postea descendendo, sicut prius fecit ascendendo, quousque pervenit ad circulum Equatoris, ubi est equinoctium autumnale, hoc est quando dies noctibus equales sunt et e converso. Et tunc exit de Virgine et intrat in Libram; a quo signo postea successive elongatur, quousque venit ad ultimum gradum Sagiptarii et ad primum Capricornii, ubi est [equinoctium, et ad] tropicum hyemalem, in quo quanto plus potest, infimius oritur, et sic facit ortum suum in centum octoaginta locis diversis in partibus orientis. Et exinde incipit sursum reverti per alia sex signa Zodiaci, quousque revertatur ad Cancrum: et facit ortus suos in illis eisdem locis, in quibus prius fecit descendendo, et sic revertitur ad circulum Equatoris exeundo de Piscibus et intrando in Arietem, ubi est equinoctium vernale; et inde ascendendo revertitur ad tropycum estivalem. Et isti duo tropyci, seu duo ista tropyca, faciunt duo solstitia; unum estivale, in quo est maior dies et minor nox totius anni; et hyemale, in quo est minor dies et maior nox totius anni. Quia igitur, quando sol exit de Virgine et intrat in Libram, facit ortum suum prope vel iuxta circulum Equatoris (sicut quando exit de Piscibus et intrat in Arietem), et in illis duobus locis, in quibus Zodiacus tangit Equatorem, coniunguntur simul quatuor circuli in uno puncto in duobus diversis locis, idest in equinoctio vernali et autumnali; evenit quod in illis duobus locis coniunguntur quatuor circuli simul in uno puncto, qui faciunt tres cruces: videlicet Orizon obliquus, Colurus, Equator et Zodiacus. Nam Colurus crucem facit super orizontem obliquum; Equator super Colurum, et Zodiacus super Equatorem, et sic sunt tres cruces et quatuor circuli. Et hoc est quod dicit auctor: <emph>Surge a' mortali</emph>, etc. Et ut declaret de quo ortu solis dicere velit, subiungit: <emph>Ma da quella, che quattro cerchi</emph>, etc. Et quia hoc evenit in duobus equinoctiis, ut patet in spera et supra dictum est, ut declaret se dicere de equinoctie vernali, subsequitur: <emph>Con miglior corso e con migliore stella esce congiunta</emph>, etc. Hoc est de mense martii quando exit de Piscibus et intrat in Arietem. Et quia tunc sol ascendit, dicit, <emph>Con miglior corso</emph>, quia etiam tunc oritur producibilis omnium fructuum terre; quod non est quando exit de Virgine et intrat in Libram, quia tunc descendit et oritur finitivum omnium fructuum terre. Quia etiam dicto tempore oritur cum Venere, que tunc dicitur Dyana seu Lucifer, que exit tunc de oriente coniuncta soli, que influit mundo amorem, dulcedinem et benignitatem, plusquam alia sidera; ideo loquitur: <emph>Et con migliore stella</emph>. Dicit autem, <emph>Esce congiunta</emph>, quia Venus quandoque precedit solem, et tunc dicitur Lucifer: quandoque sequitur, et tunc dicitur Hesperus; quandoque coniungitur soli secundum situm sui epyciclii, in quo facit suam revolutionem, et tunc non precedit neque sequitur solem, sed oritur coniuncta soli simul cum eo. Et ideo dicunt Astrologi, quod planete, qui habent epyciclum, aliquando sunt retrogradi, aliquando progressivi et aliquando stationarii, quando videlicet stant in uno et eodem situ cum sole. Et sic erat illo tempore de quo dicit auctor. Quidam vero dicunt, quod loquitur de alia optima propter homines stella, que est in signo Arietis.</p>
<p><emph>- Surge a' mortali da diverse foci</emph>, etc. Supra in primo cantu tertie Cantice, ubi sunt quatuor virtutes cardinales et tres theologice, ibi totum est clarum et serenus dies gratie Dei; et ubi non sunt, ibi est totum obscurum et nox nequitie dyaboli. Sed debent esse iste virtutes quatuor cardinales intersecate cum tribus theologicis, ita quod iungantur ad invicem omnes in uno puncto. Quia iustitia significata per Equatorem, intersecando prudentiam significatam per Colurum, idest, colubrum, unde semper lux incipit, conficitur una, idest prima crux, que est fides, que oritur ex prudentia et iustitia. Iustum est enim credere in Deum et creaturam suo credere Creatori, multo magis quam pycthagoreo Pycthagore preceptori suo. Et prudentia est operari quod iustum est. Similiter etiam intersecando fortitudinem, significatam per Zodiacum, in quo est virtus duodecim signorum celestium et omnis eorum potentia et efficacia, temperantie, significate per Equatorem, conficitur alia crux, que est spes, quia a fortitudine animi et temperantia oritur spes. Et intersecando iterum prudentiam, significatam per Colurum, idest colubrum, iustitie, significate per Orizontem obliquum sub aliis duobus crucibus, quarum unam fecit fides et aliam spes, necessario fit alia crux que est caritas. Ex fide, enim, credendorum et spe future beatitudinis oritur caritas, idest amor Dei et proximi per iustitiam, prudentiam, fortitudinem et temperantiam, quando simul intersecantur et coniunguntur. Et hoc accidit cuilibet qui sequitur Beatricem, idest Sacram Scripturam, in ea parte, in qua magis respicit divinum splendorem. -</p></div3>

<div3><head>43-48</head>

<p><emph>Quando Beatrice sul sinistro fianco</emph>, etc. Hoc dicit, quia qui in alio hemysperio volvuntur ad solis ortum, sol est eis a sinistro latere, sicut nobis in nostro hemysperio stat a latere dextero. Et sequitur: <emph>Rivolta vidi</emph>, quia Beatrix primo stabat versus Ursam illius hemysperii, et sic volendo respicere ad speram solis, revoluta est in latus sinistrum, sicut in nostro hemysperio aliquis respiciens Ursam nostram, ut respiciat ad ortum solis volvitur in latus dextrum, ut patet. <emph>Aquila sì</emph>, etc. Comparatio est et color, qui dicitur ymago, idest similitudo. Et significat allegorice Beatrix Sacram Scripturam, que figit oculos in solem iustitie Deum, ut ostendat eum lectoribus suis. Et vere Hyeronimus, Augustinus et alii Doctores theologi fixerunt oculos suos, idest rationem et intellectum, ad cognoscendum Deum, quantum fas est hominibus intelligere, super omnes philosophos et alios mundi sapientes. Allegorice etiam lucerna mundi, idest gratia Dei, diversimode oritur hominibus ad influendum eis karismatum dona, maxime de mense martii, quando Christus incarnatus est et hominem reparavit, quando quatuor circuli cum tribus crucibus, idest quatuor virtutes cardinales cum tribus theologicis coniuncte sunt, Christo mediante, in suis electis. Vel elevatur et surgit sol iustitie et gratia Dei melius in illis ubi reperiuntur predicte virtutes quam in aliis, et maiores effectus, seu operationes, causat in eis quam in aliis, et facit sibi magis similes et conformes.</p>
<p><emph>E tal foce fact'havea di là mane e di qua sera</emph>. Quia illis, qui sunt in statu contemplationis et in desiderio eternorum, lux oritur, ceteris vero fit nox, etc. Allegorice declara, ut Deus concedit.</p></div3>

<div3><head>49-51</head>

<p>[<emph>E sì come secondo raggio suole</emph>, etc.] Utitur colore, qui dicitur similitudo, quia sicut radius solis reflectitur a loco in quo percutit sursum unde exit, sic actus Beatricis fixus ad solem, repercussit ymaginationem Dantis et simul eum disponere fecit exemplo suo ad figendum oculos suos in solem.</p></div3>

<div3><head>52-54</head>

<p>[<emph>Così dell'alto suo per gl'ochi</emph>, etc.]. Allegorice, dum Theologie incumbebat, theologorum exemplo nisus est etiam ipse solem iustitie mentis oculis contemplari et imitari eos in suis contemplationibus.</p></div3>

<div3><head>55-57</head>

<p>[<emph>Molto è lecito là</emph>, etc.]. Et hic facit antypophoram ad eos qui dicere possent: Quomodo tu fixisti oculos in speram solis, in quam qui aspiciunt excecantur? Respondet ergo huic tacite obiectioni, et dicit. <emph>Molto è lecito</emph>, etc.</p>
<p><emph>Molto è lecito là</emph>, etc. Monet, iuxta allegoriam, multa licere sanctis et iustis, que non licent peccatoribus et vitiosis, et sic etiam videre et contemplari ultra comunem hominum intelligentiam.</p>
<p><emph>Mercè del luogo, dice</emph>. Iuxta litteram intelligit de Paradiso terrestri, quem locum finxit esse in summitate montis Purgatorii, qui altissimus est in puro ethere; sed allegorice innuit se elevatum ad puritatis statum et innocentie, in quo licet Deum, et non aliter, contemplari, sicut erat Adam in Paradiso terrestri antequam peccaret.</p></div3>

<div3><head>58-60</head>

<p><emph>Io nol soffersi</emph>, etc. Allegoria. Non potest humanus intellectus diu substinere nec se totum defigere in contemplatione divine celsitudinis, et dum in ea paullulum moratur, videt multas veritates emergentes ab ipsa prima veritate, velut scintillas ignis ab igne, circumquaque fulgurantes seu micantes.</p></div3>

<div3><head>61-63</head>

<p><emph>E subito mi parve</emph>, etc. Per hoc vult innuere, quod iam inceperat elevari in contemplatione sua, et quando advenit gratia Dei illuminans, factus est splendidus sicut sol, Scriptura testante: Fulgebunt iusti sicut sol in conspectu Dei.</p></div3>

<div3><head>64-66</head>

<p><emph>Beatrice tutta</emph>, etc. Fingit se transmutatum a statu vitioso ad statum virtutis et cum purgatoriis virtutibus pervenisse ad statum innocentie, contemplationis et beatifice visionis. Et dicit, eterne rote, improprie, pro sempiterne, quia rotabunt celi quantum placebit Deo. Oculi Beatricis sunt oculi theologorum, vel intellectus Sacre Scripture.</p>
<p><emph>Et io in lei</emph>, etc. Dicit, quia removit mentem a consideratione celorum et studio cui tunc incumbebat, et dedit se totum studio Sacrarum Scripturarum, quarum determinatione celestia didicit atque divina.</p></div3>

<div3><head>67-69</head>

<p><emph>Nel suo aspecto tal dentro mi fei</emph>, etc. Idest, in anima et mente. Et hic expresse innuit quod elevatio sua fuit mentalis et non corporea.</p>
<p><emph>Qual si fe' Glauco</emph>. Glaucus, ut narrat Ovidius in tertiodecimo, Anthedonis filius, piscator, cum multos cepisset pisces, et pausans in quodam maris scopulo, dum retia siccarentur illos super herbas posuisset, erbarum virtute vivificati, in mare salierunt; quod Glaucus admirans et causam illius coniectaus, gustatis herbis, alienatus a mente, mari se precipitum dedit et factus est Deus marinus. Hoc ergo exemplum ponit. Dicit quod sicut Glaucus in degustatione herbe factus [est] consora Deorum maris, ita ipse gustu Sacrarum Scripturarum et divine gratie factus est per contemplationem particeps divine beatitudinis, concordans cum Boetio in tertio Phyl. Cons. nono. Memento etenim correlarii, quod paulo ante precipuum dedi, ac sic collige: cum ipsum bonum beatitudo sit, bonos omnes, eo quod boni sunt, fieri beatos liquet: sed qui beati sunt, Deos esse convenit: sed natura quidem unus est Deus, participatione vero nihil prohibet Deos esse quamplurimos.</p></div3>

<div3><head>70-72</head>

<p><emph>Transhumanar</emph>. Idest transire ab humanitate ad altiorem gradum, quod non potest esse nisi in Deum, quia nulla natura nobilior est humana nisi divina. Et si enim angeli in via presint hominibus natura, non tamen in patria, ut ponit Magister in secundo, distinctione prima.</p>
<p><emph>Significar per verba non si porria</emph>. Idest, non posset talis status per verba humana ostendi, cum sit supra humanam conditionem.</p>
<p><emph>Però l'exemplo basti</emph>, etc. Exemplum est color rethoricus; unde inquit Tullius: Exemplum est alicuius dicti vel facti preteriti cum certi auctoris nomine propositio. Exemplum igitur Glauci declarat, quod transhumanare est de statu humano ad divinum transire. Quo quidem exemplo ostendere vult, sanctos viros et in via transformari in Deum per contemplationem, malos autem ex opposito transformari in bestias varias secundum varia vitia et peccata eorum, ut declarat Boetius in eodem, quarto, ubi supra.</p></div3>

<div3><head>73-75</head>

<p>[<emph>S'io era sol di me quel che creasti</emph>, etc.]. Nunc ades eterno complectens omnia nexu! O rerum mixtique salus concordia mundi et sacer orbis amor! Genesis primo: Spiritus Domini ferebatur super aquas, idest primam materiam secundum Augustinum.</p></div3>

<div3><head>76-78</head>

<p><emph>Quando la rota</emph>, etc. Dicunt Phylosophi quod omnes celi rotantur a primo mobili et infra, qui sunt novem: videlicet primum mobile, octava spera et septem planete; nam celum Empyreum est immobile. Et habent varios motus et in tantum differentes, quod primum mobile ita velociter rotatur, quod facit revolutionem suam in viginti quatuor horis ab oriente ad occidentem et ab occidente ad orientem per aliud amplum emysperium. Octava vero spera tardissima est in motu suo, ita quod in centum annis vadit unum gradum, qui[a] sunt gradus CCCLX, idest trecenti sexaginta; ergo in XXXVI, idest triginta sex millibus annorum facit suam revolutionem per oppositum motum ad primum mobile, idest ab occidente ad orientem et ab oriente ad occidentem per aliud emysperium. Quo etiam motu rotantur septem planete, sed velocius. Nam Saturnus facit revolutionem suam in triginta annis; Iupiter in vigintiduobus; Mars in duodecim; Sol in uno anno et sex horis; Venus et Mercurius in totidem; Luna in vigintiseptem diebus et octo horis. Et isti motus faciunt armoniam et concenptum mirabilem, ad cuius similitudinem musica instrumentum adinvenit novem cordarum. Quare autem talis sonus a mortalibus non audiatur, Macrobius super Somnio Scipionis causam assignat. Dicit quod hoc evenit ex disproportione sensus ad obiectum: sensuum omnium [obiectum] oportet contemperari ad potentias sensitivas; aliter enim sensus non operatur. Unde, sicut quando sonus est multum infimus, auris illum percipere nequit; ita etiam quando est nimis altus et elevatus et magnus. Et ponit exemplum de casu Nyli a montibus Ethyopie in vallem Egypti, que vocatur Cathadupla, cuius sonitum ob magnitudinem circumstantes habitatores non audiunt. Et hoc est quod vult auctor dicere de revolutione et armonia celorum. <emph>Sempiterni</emph>: dicit improprie, ut supra.</p></div3>

<div3><head>79-81</head>

<p><emph>Parvemi tanto</emph>, etc. Ostendit ex hoc se iam fuisse elevatum cum Beatrice ad orbem, seu globum, vel circulum, aut celum, lune. Per spatium enim celi, illustratum a lumine solis, lunam intelligit, seu corpus lunare, quod non splendet a se, sed lumen recipit a sole, qui semper medietatem lunaris corporis illustrat radiis suis, qui semper per directum medietatem ipsius repercutiunt, nisi quando terra interponitur; quod potest evenire singulis sex mensibus, idest bis in anno, quando plenilunium reperitur in capite aut in cauda Draconis. Et tunc fit eclypsis lune in parte aut in toto, si contingat quod umbra terre totum occupet. Nam cur nobis appareat luna nunc gracilis, nunc gibbosa, nunc cornuta, nunc sic vel sic, nunc tota illuminata, quod potest esse in sola medietate, ut dictum est, ratio est propter situm in quo est, in quo aspectus noster non potest esse medius inter ipsam et solem; quia quando potest esse medius, tunc totam videmus. Aliter videmus eam secundum predictas differentias. Fingit vero vidisse lunam ad similitudinem lacus, quia corpora sperica magna a longe videntur esse plana, et maxime quando videntur in alto; sed quando videntur de pari, apparent longa. Et ideo quia videmus lunam in alto, apparet nobis in plenilunio depressa secundum similitudinem polente, vel adipati, cum in veritate sit corpus spericum seu rotundum, de cuius magnitudine dicit Alfraganus capitulo vigesimosecundo, quod est ad magnitudinem vigesime none partis totius terre. Terre vero ambitus est centum triginta duorum millium milliariorum, et eo amplius sexcentorum, idest <emph>cento trentadue migliaia e secento miglia</emph>. Restat igitur, dividendo dictum numerum in vigintinovem partes, quod lunaris globi, seu corporis ambitus, est trium millium et quadringentorum milliarium, idest <emph>tre mila quattro cento miglia</emph> secundum eumdem.</p></div3>

<div3><head>91-93</head>

<p><emph>Mai fulgore</emph>, etc. Fulgor est vapor siccus, accensus in secunda aieris regione usque ad principium tertie, cuius motus adeo violentus [est], quod mirabilia deorsum operatur, ut patet. Et cum naturaliter ignis semper ascendat, hic tamen ex forti impetu quem habet a nubibus, quando simul stricte et condeusate exprimunt eum deorsum versus terram, descendit contra naturam suam ita velociter, quod in ictu oculi percutit inferiora corpora. Comparat igitur auctor velocissimum fulguris descensum ad velocissimum sui ascensum ad celos. Et in hoc iterum ostendit quod eius ascensus fuit mentalis, cum dicit, <emph>Come tu ch'adesso riedi</emph>, scilicet ad situm tuum proprium; quia sicut situs corporis est terra, ita situs anime est celum. Cum ergo dicit, <emph>ch'adesso riedi</emph>, intelligitur ad tuum primum et principale et proprium situm, seu naturalem, qui est celum. Unde Boetius in tertio, versiculo nono: Quas lege benigna ad te conversas reduci facis igne reverti. Quia igitur humanus animus in athomo levatur et ubique est in bono instanti, ideo bene dicit: <emph>Vai fulgore fuggendo</emph>, etc.</p></div3>

<div3><head>94-96</head>

<p><emph>Per le sorrise</emph>, etc. Surrident sapientes de simplicitate rudium et indoctorum, qui de facile errant etiam in apertis.</p></div3>

<div3><head>100-102</head>

<p><emph>Gl'ochi drizzò ver me</emph>, etc. Beatricem dirigere oculos in sursum, fuit aperire intellectum eius ad sensus allegoricos et spirituales Sacre Scripture.</p></div3>

<div3><head>103-105</head>

<p><emph>Cominciò: Le cose tutte quante</emph>, etc. Doctrina ista mirabilis de sacro manat eloquio; et ideo fingit eam a Beatricis oro procedere, in qua Beatrix talem deducit rationem. Nullus sapiens ammirari debet de rebus naturalibus et rationabilibus; sed tuus ascensus naturalis est et rationabilis: ergo tu quoque sapiens esse debes, non debes ammirari. Maior est vera, quia solum res ignote et quarum causa latet, in ammirationem ducunt: sed talium rerum naturalium causa sapientes non latet: ergo, etc. Minor ordinate patet in testu, et conclusio postea in fine. Ait ergo ostendendo minorem: <emph>Le cose tutte quante hann'ordine fra loro</emph>, idest sunt similiter ordinate, quelibet in suo esse et in ordine universi ad suum finem. Ordo enim est parium atque disparium debita dispositio et uniuscuiusque rei in loco suo.</p>
<p><emph>E questo è forma che l'universo a Dio fa simigliante</emph>. Forma est que dat esse rei. Universa enim creavit Deus ad sui similitudinem, quamquam in quibusdam creaturis plus, in quibusdam minus fulgeat similitudo Dei. Boetius in tertio, versiculo nono: O qui perpetua mundum ratione gubernas, etc. usque in finem, ubi etiam hec tota Beatricis doctrina singulariter declaratur.</p></div3>

<div3><head>106-108</head>

<p><emph>Qui veggion l'alte creature l'orma dell'eterno calore</emph>. Quia videlicet angeli et homines ex predicto ordine colligunt et intelligunt et aperte cognoscunt quam potenter, sapienter atque clementer optimus Conditor optime omnia condidit, quia secundum Beatum Dyonisium, omnia optima sunt in ordine universi. Genesis I: Vidit Deus cuncta que fecerat, et erant valde bona: bona valde, idest optima.</p>
<p><emph>El quale è fine, al quale è facta la toccata norma</emph>. Idest regula et ordo creaturarum. Deus enim, sicut omnium rerum est principium, ita et finis: Apocalypsis primo: Ego sum Alpha et Omega, principium et finis. Et es hoc necessarium fuit, ordinem esse in rebus, secundum quem omnia creata a suo principio, ad eumdem redirent tamquam ad suum finem. Et hoc esse non posset, nisi ordo datus a Deo non reflecteret et reduceret omnia ad se. Et hoc patere omnibus potest, qui diligenter nature ipsius ordinem considerant. Exempli gratia, Deus omnia creavit ex nihilo et ad nihilum omnia naturaliter tendunt, dicit Gregorius, nisi manu Conditoris sui sustententur. Corpus humanum fecit ex quatuor elementis et in eadem naturaliter resolvitur. Animam humanam creat sine medio, et sic naturaliter, sine medio, revertitur vel ad suam misericordiam in celo, vel ad suam iustitiam in inferno.</p></div3>

<div3><head>109-117</head>

<p><emph>Nell' ordine ch'io dico</emph>, etc. Hic ostendit qualiter omnia naturaliter ex dicto ordine inclinantur ad finem suum, diversum secundum diversas dispositiones et naturas rerum, iuxta quod magis, vel minus approximant principio suo, idest Deo; unde moventur per magnum mare nature naturate ad diversos portus, idest fines ipsius maris, sicut naves per mare tendunt ad diversos portus, et unaqueque movetur ad portum suum, idest locum sibi connaturalem ex naturali instinctu seu motu, qui eam naturaliter ducit ad locum suum. Exempli gratia, lapis naturaliter tendit ad contrum ex gravitate sua, quia omnia gravia naturaliter tendunt ad centrum et deorsum. Ignis, e converso, naturaliter tendit sursum, quia omnia levia ex natura sua talem habent motum. Aqua naturaliter tendit ad mare tamquam ad locum suum. Et sic invenies discurrendo per singula. Et hoc est quod sequitur, <emph>Questi ne porta al fuoco inver la luna</emph>, etc. Et hic est color rethoricus, qui dicitur repetitio, incipiendo tres diversas orationes ab uno termine. Dicit, <emph>questi, questi, questi</emph>.</p></div3>

<div3><head>118-123</head>

<p><emph>Nè pur le creature, che son fuore</emph>, etc. Addit, dicit, quod non solus iste naturalis instinctus movet ad locum suum creaturas que sunt absque ratione et intelligentia, ut sunt simpliciter existentia, ut lapides, et simpliciter viventia, ut plante et herbe, et simpliciter sensibilia, ut bruta et volucres, verum etiam rationalia et intellectualia, ut sunt homines et angeli. Et quod sequitur, <emph>Quest'arco saetta</emph>, methaphora est. Per arcum igitur intellige divinam Providentiam; per cordam istius arcus, de qua infra fit mentio, ut in metaphora persistat, intellige fatalem ipsius divine Providentie dispositionem, que omnes creaturas suas naturali instinctu, quem illis dedit, continuo pingit et movet ad locum suum naturalem et sibi determinatum; per sagiptas intellige singulas creaturas, quas dictus arcus cum corda predicta sagiptat, hoc est emictit ad diversa gigna et terminos secundum diversitatem creaturarum, vel simpliciter existentium, vel viventium, vel sensibilium, vel rationalium, vel intellectualium. Unde sequitur elegantissime, <emph>La Providentia che cotanto assetta</emph>, idest Providentia Dei ordinat tot et tanta quot et quanta sunt in celia, aere, terra et mari. <emph>Del suo lume fa 'l ciel sempre quieto</emph>, idest luce sua, idest incommutabili et incircumscripta, facit celum Empyreum semper quietum et immobile, in quo celo, idest in cuius celi ambitu, volvitur et movetur primum mobile tanta rapiditate seu velocitate super omnes celos inferiores, quanta superius declaratum est in ternario illo, qui incipit, Bratrice tucta, etc. et infra, <emph>Quando la rota che tu ,sempiterni</emph>, etc.</p>
<p>Pro declaratione etiam omnium predictorum, nota quod omnia que sunt, habent formam, quia forma est que dat esse rei; omnis vero forma habet suam inclinationem. Et quia forma duplex est, scilicet naturalis et apprehensa, ita et omnis inclinatio duplex est, scilicet naturalis et apprehensas. Naturalis inclinatio sequitur formas naturales, et inclinatio apprehensa, seu animalis, sequitur formas apprehensas; et omnis inclinatio semper inclinat ad perfectionem illius rei, de qua est. Quia igitur prima perfectio rerum, que habent formam naturalem, est esse, idcirco appetitus naturalis cuiuslibet rei est habere suum esse si non habet, vel illud conservare si habet. Inclinatio autem animalia, que sequitur formam naturalem, non differt a naturali, sed solum illa, que sequitur formam apprehensam, que est habere aliquam perfectionem extrinsecam vel vitam extrinsecam conservare non mediantibus extrinsecis causis. Et hoc dupliciter, aut secundum quod apprehensio convenientis rei vel fugibilis est sine comparatione, ut est in brutis, et ista inclinatio est semper convenientia nature; aut secundum quod est cum comparatione, et ista apprehensio dicitur intellectiva, et appetitus rationalis sequitur hanc apprehensionem, quia appetitus est voluntas; et ideo inclinatio, que sequitur talem apprehensionem, vocatur inclinatio animalis rationalis. Et quia illud quod secundum se conveniens est nature, potest esse inconveniens propter aliquid sibi adiunctum, idest secundum quid: hinc est quod apprehensio rationalis comparata ad illud quod est conveniens nature et in quod inclinat appetitus naturaliter, apprehendit velut aliquod inconveniens propter aliquid adiunctum, ad quod facit comparationem quod sit melius. Et ideo appetitus rationalis inclinatur et sequitur apprehensionem suam contra appetitum naturalem; et aliquando fit per oppositum, quando apprehensio comparativa non faceret bonam et veram comparationem, sed in ipsa seipsum deciperet. Sicut, exempli gratia, aliquando apprehendit quod melius sit conservare esse corporale quam animale vel spirituale, et in id declinat appetitus rationalis deceptua. Et cum hac distinctione intelliges etiam sequentia.</p></div3>

<div3><head>124-126</head>

<p><emph>Et hora lì com'a sito decreto</emph>, etc. Concludit argumentationem suam sic. Quelibet creatura est facta a Deo cum ordine, et quelibet res secundum ordinem datum a Deo inclinatur ad suum finem; ergo secundum ordinem humane conditionis, que a Deo secundum animam facta est ad hunc finem, ut ad Deum revertatur, oportet quod nos naturaliter et rationabiliter ex inclinatione animali rationali sursum levemur mente ad celum Empyreum, quod sedes est Dei; ad quod celum nunc tamquam ad locum naturalem et nobis determinatum inclinat ordo predictus, qui omnia dirigit in letum finem, idest summum bonum.</p></div3>

<div3><head>127-135</head>

<p><emph>Ver è che come forma</emph>, etc. Antipophoram facit nunc. Quia posset aliquis dicere ex predictis: Si ordo datus a Deo dirigit omnia ad letum finem, idest summum bonum, tunc nullus homo damnabitur, cum ordo predictus dirigit homines ad beatitudinem. Et ad hoc respondet, quod ab ista inclinatione naturali, animali, rationali, recedit aliquando creatura rationalia, que liberum habet arbitrium, decipiendo seipsam sua falsa estimatione. Et ad hoc ostendendum ponit similitudinem artis et artificiati. Dicit quod non semper artificiatum respondet intentioni artis, idest artificis qui arte utitur, eo quod materia multoties non habebit dispositionem ad recipiendum formam, quam illi artifex voluerit accomodare. Exempli gratia, si terra non fuerit bene contrita, permixta et aliter bene disposita ad artem illam, figulus nunquam ex illa bonum et pulchrum vas fingere poterit. Unde Persius: Udum et molle lutum es nunc nunc preparandus et acri fingendus sine fine rota; quod dicit: sive tali dispositione fingi non potes. Et eodem modo si subiectum inclinationis non est dispositum ad recipiendum illam inclinationem, nunquam Deus perducet illud ad finem ad quod natura inclinabat, propter appetitum contrarium elicitum a libera eius voluntate. Sicut igitur contingit quod artifex volens unum agere, aliud preter intentionem suam faciet ex indispositione materie; ita contingit quod cum Deus velit omnes homines salvos neri, ut inquit Apostolus, multi damnantur ex eorum indispositione ad salutem preter divine bonitatis intentionem, que indispositio non respondet divine bonitati. Et hoc non potest contingere nisi in homine qui habet liberum arbitrium, quod non ex appetitu naturali, quod nunquam fraudatur, sed ex elicito a libera eius voluntate rationem sequi potest et sensualitatem. Et si sequitur rationem, non fallitur et correspondet intentioni Dei; sed si sequitur sensualitatem, fallitur et non correspondet voluntati et intentioni divine. Et adducit etiam aliam similitudinem ad hoc, quod sicut descendit ignis de nube contra naturam suam, que est ascendere, a nubibus deorsum impinctus; sic homo descendit ad inferos contra naturam suam, que est ascendere ad celos, a suis voluntariis sensualitatibus et cupiditatibus carnis et mundi deorsum impinctus et retortus. O summe Deus, libera nos!</p></div3>

<div3><head>136-138</head>

<p><emph>Non dei più ammirar</emph>, etc. Ponit conclusionem ex omni sua argumentatione et sillogizatione predicta, dicens: Ex quo sapiens ammirari non debet de rebus naturalibus et rationabilibus, et ascensio hominis ad Deum est rationabilis et naturalis, ut probatum est, tu non debes mirari, o Dantes, de tuo mentali ascensu ad Deum, nisi sicut de flumine quod de monte descendit ad mare, quod naturale est et rationale, quia aqua de sua natura gravis est et deorsum fluxibilis, quia anima de sui natura levis est. Boetius: Sunt etenim pe[n]ne volucris michi, que celsa conscendant poli, etc., que ibi dicit. Et sic est de corpore glorificato post resurrectionem, quod levigatum erit, etc.</p></div3>

<div3><head>139-142</head>

<p><emph>Maraviglia sarebbe</emph>, etc. Confirmat illud idem per oppositum. Dicit: Mirum potius esset in te, si liber ab omni impedimento carnis et mundi, figeres et firmares te in terra cum mente tua et non ascenderes celos; sicut mirum esset, si quis videret flammam ignis accensi cacumen suum ad terram, contra suam naturalem inclinationem; reflectere; vel vivum ignem; intellige ignem naturalem in spera sua, quem regionem suam deserere et ad terram descendere et ibi quietari, mirum esset maximum.</p>
<p><emph>Quinci rivolse inver el cielo el viso</emph>. Idest intelligentiam ad res celestes. Ex hoc intellige quod Dantes visum, idest intellectum suum, admovit ad studium Theologie, ubi de supernis et celestibus tractat.</p></div3></div2>

<div2><head>II</head>

<head>CANTUS II PARADISI</head>

<div3><head>1-3</head>

<p><emph>Voi che sete</emph>, etc. Consideraus scilicet auctor altitudinem materie sue et stili sublimitatem, et quod hec tertia Cantica, sicut et duo superiores, a vulgaribus tractande essent atque legende, licentiat illos ab hac lectione. Dicit: <emph>O voi che sete in piccolecta barca</emph>, idest qui habetis parvum et debile ingenium. Est autem ingenium virtus, qua humanus intellectus operationem perficit et actus suos; unde improprie dicitur ingenium illud manuum, quod proprie vocatur aptitudo. Eleganter igitur dicit in piccolecta barca, quia magna navis capit et portat plurima et varia; parva autem, modica et pauca. Et est hic color permutationis, qui fit per similitudinem, accipiendo per mare materiam suam et per navigium ingenii facultatem. Bene autem per mare indicat amplitudinem et profunditatem materie sue, que ad plenum describi non potest. Quis enim digne de gloria scribat Paradisi, cum dicat Apostolus. Quod oculus non vidit, etc.</p></div3>

<div3><head>4-6</head>

<p><emph>Tornate a rivedere e vostri liti</emph>. Quasi dicat: considerate capacitatem ingenii vestri, iuxta dictum Oratii: Sumite materiam, etc.</p>
<p><emph>Non vi mettete in pelago che forse, perdendo me, rimarreste smarriti</emph>. Quasi dicat: Non mictatis vos in altitudine tante materie, quia forte, non intelligendo modum descriptionis mee et non animadvertendo poesim meam, in qua latent intellectus morales et allegorici, sub quibus veritas latet, deviaretis propter figmenta ab ipsa veritate. Qui enim litteram capit et non sensum, deviat a veritate et moritur, iuxta illud Apostoli: Littera occidit, spiritus autem vivificat.</p></div3>

<div3><head>7-9</head>

<p><emph>L'acqua ch'io prendo, già mai non, si corse</emph>. Quia videlicet nullus unquam poetice descripsit Paradisi et glorie celestis materiam, nisi ipse.</p>
<p><emph>Minerva spira e conducemi Apollo</emph>. Per Minervam intellige divinam sapientiam, quam superius in principio invocavit, que inspiravit et insufflavit in carbasa navis, sibi ad poetice describendam Paradisi materiam. Per Apollinem intellige Deum poetarum et Musarum, de quibus sequitur, <emph>E nuove Muse mi demostran l'Orse</emph>: per musas intellige scientias poeticas, que novem sunt; per Ursas intellige, vel duas arcthos vel funes, quibus carbasa volvuntur nunc hinc, nunc inde, et iuxta vulgare, ad orza e poggia, imitando varios et diversos intellectus, ut dictum est, et novas artes et actus poetarum, et figuras et colores et diversos dicendi modos.</p>
<p><emph>E tutte queste cose insegnano le nove Muse</emph>, idest novem actus et exercitia poetarum, qui sunt acquisitio scientie, delectatio scientie, perseverantia, capacitas, memoria, inventio, iudicium super inventis, electio melioris adinventionis et bona pronuntiatio, que suis nominibus propriis grece dicuntur, Clyo, idest dulcedo fame vel sapientie; Euterpe, idest bona interpretatio; Melpomene, idest perseverantia; Talya, idest intellectua capax; Polymia, idest memoria; Eratho, idest inveniens simile; Thersycore, idest diiudicatio; Calyope, idest bonus sonus, seu pronuntiatio; Eurannye, idest celestis et bona electio, que ostenderunt Danti Ursas, ut dictum est, idest varios et diversos modos navigandi per altum mare materie Paradisi.</p></div3>

<div3><head>10-12</head>

<p><emph>Voi altri pochi</emph>. Ostendit qui sunt illi qui possunt eum in hoc opere imitari, et dicit quod sunt pauci, sicut pauci electi, respective ad doctos et idoneos.</p>
<p><emph>Che drizaste il collo</emph>. Collum non potest dirigi, nisi caput elevetur; per capitis ergo elevationem intellige ingenii et intellectus exercitationem.</p>
<p><emph>Per tempo</emph>. Dicit, idest ab ineunte etate et pueritia, iuxta illud Oratii: Quo semel est, etc.</p>
<p><emph>Al pan degl'angeli</emph>. Idest ad cibum spiritualem vere sapientie et Sacrarum Scripturarum, et non mundane, ad quam percipiendam non elevatur, sed potius inclinatur et deprimitur, caput propter vilitatem suam. Sed ad percipiendam Dei sapientiam, que de celo venit, oportet caput attollere iuxta illud Apostoli: Et levate capita vestra, seu Matthei vigesimoquarto. Vocat eam panem angelorum, iuxta illud Prophete: Panem angelorum manducavit homo.</p>
<p><emph>Del qual vivesi qui, ma non sen vien satollo</emph>. Quia in hoc mundo anima ad plenum satiari non potest, iuxta illud Prophete: Satiabor cum apparuerit gloria tua.</p></div3>

<div3><head>13-18</head>

<p><emph>Metter potete per l'alto sale vostro navigio</emph>. Sale, idest [in] mare profundum poesis mee mittere potestis navigium vestrum, idest ingenium, observando vestigium meum. Sulcus enim est vestigium quod facit navis, seu relinquit, post se, quando vadit per mare, ita quod est quasi signum volentibus sequi navem illam; sed parum durat, quia aqua subito adequatur. Unde subdit, <emph>Dinanzi all'acqua che ritorni eguale</emph>, dans per hoc intelligere quod qui ab ineunte etate sacris litteris etudium tradiderunt, in quibus omnes complectuntur scientie, possunt sequi suum poema, quod plenum est figmentis quantum ad litteram, sed veritatibus quantum ad allegoriam et veras theologicorum positiones. Et modus iste dicendi pauco in spatio adequatur, quando veniunt retro qui distinguere nesciunt intellectus ab invicem, sed credunt vel ficta esse vera, vel vera ficta, vel omnia vera esse sine fictione, vel omnia esse ficta absque virtute. Et deducit fictionem poeticam per similitudinem. Dicit quod Iasonis socii non ita mirati sunt quando viderunt eum, regis filium, bubulcum effectum, sicut mirabuntur ipsi videre ipsum poetice loquentem et tingentem in tali materia et sic nautam tanti maris effectum. Quia videlicet maius est videre me poetizantem in tanta materia, quam filium regis arantem, quia maius ascendere quam descendere: sed poeta, tractans celestia, ascendit; regis filius, arans, descendit. Hanc Iasonis fabulam vide in prima Cantica, cantu vigesimoctavo.</p></div3>

<div3><head>19-21</head>

<p><emph>La concreata</emph>, etc. Hic dicit auctor quod desiderium est naturalis appetitus, quem habet anima redeundi ad Deum, qui appetitus ab instanti sue creationis anime a Deo infunditur et semper durat cum anima, quia non potest non velle summum bonum, ut dicit Beatus Anselmus, licet decipiatur circa temporalia, ut dictum est superius. Et iste appetitus est circa regnum deiforme, idest cuius Deus est forma, quia dat esse beatitudini Sanctorum.</p>
<p><emph>C'emportava</emph>. Scilicet Beatricem et me.</p>
<p><emph>Veloci quasi come ciel vedete</emph>. Quasi dicit diminutive, quia licet humanus animus in instanti sit de terra ad celum, et e converso, nihil tamen velocius est mobili primo.</p></div3>

<div3><head>22-24</head>

<p><emph>Beatrice in suso</emph>. Semper Sacra Theologia habet Deum pro suo obiecto.</p>
<p><emph>Et io in lei guardava</emph>. Semper Theologi pro fundamento habent Sacras Scripturas, et sic Dantes, componendo istud poema, semper habuit respectum ad Theologiam et sacrum canonem.</p>
<p><emph>E forse in tanto quant'un quadrel posa</emph>, etc. Ostendit velocitatem ascensus sui per similitudinem sagipte volantis. Et est hic hysteronpretheron, idest ordo transversus, quia primo sagipta exit de nuce, postea volat, ex hinc pausat.</p></div3>

<div3><head>25-27</head>

<p><emph>Giunto mi vidi</emph>, etc. Scilicet ad globum lune. Dicit Alfraganus, capitulo vigesimoprimo, quod luna, quanto infimius descendit versus terram, est, ut clarius dicam, <emph>centonove migliaia di miglia e trentasette miglia più</emph>; et quanto altius ascendit, hoc est usque ad intimiorem Mercurii locum, est <emph>ducento octo migliaia di miglia, e più cinquecento quarantadue miglia</emph>, quia tantum ascendit epyciclus lune et corpus eius. Epyciclus est circulus, in quo volvitur luna, seu super quo rotatur, intelligendo pro hac mensura quantum occupat corpus lunare ultra lineam epycicli, que est linea corporis sui; et quilibet planeta confines suos habet cum alio, ita quod nihil remanet vacuum.</p>
<p><emph>Ove mirabil cosa</emph>. Idest lunare corpus ammirandum intorsit faciem meam ad ipsum respiciendum, idest mentaliter contemplandum.</p>
<p><emph>E però quella cui non potea mia opera essere ascosa</emph>. Quia si volumus celum ascendere, nullum opus nostrum debet latere Theologie, sed omnia facere debemus secundum eius precepta et consilia. Item per Beatricem intellige gratiam Dei, cui nihil occultum est, sed omnia, ut inquit Apostolus, nuda et aperta sunt oculis eius.</p></div3>

<div3><head>28-30</head>

<p><emph>Volta ver me</emph>. Quia gratia Dei semper volvitur ad querentes illam. Ioelis secundo: Convertimini ad me et ego convertar ad vos.</p>
<p><emph>Sì lieta come bella</emph>. Ergo excessive leta et pulchra, quia gratia Dei infinita est.</p>
<p><emph>Driza la mente in Dio grata, mi dixe</emph>. Idest mente gratias agas Deo, qui nos coniunxit cum prima stella, idest planeta. Stella hic improprie dicitur, quia dicitur a stando, sicut illa que est in octava spera. Sed luna etiam respective potest dici stella, quia semper stat in suo globo, quamvis continue volvatur in suo epyciclo et epyciclus vadat per suum circulum deferentem ab occidente ad orientem, et ab oriente in occidentem per aliud emisperium.</p></div3>

<div3><head>31-33</head>

<p><emph>Parevami che nube ne coprisse</emph>, etc. Fingit corpus lunare esse velut nubem lucidam, solidam, densam et politam et adiungit quasi in similitudinem adamantis, in quem sol percutiat, quia luna non habet lumen a se, sed illustratur a sole, et ideo facies eius, que respicit solem, semper est luminosa et refundit radios suos ad nos quantum respicit nos.</p></div3>

<div3><head>34-36</head>

<p><emph>Per entro sè l'eterna margarita</emph>. Comparat lunam perle, quia luna est coloris argentei et alba sicut perla; et dicit eam eternam improprie pro perpetua.</p>
<p><emph>Ne ricevette</emph>. Quia videlicet bene Dantes cogitabat quomodo Theologia docet homines venire ad talem statum, qualem habent qui despiciunt mundum, considerantes influentias lune in rebus terrenis, mutabilibus, instabilibus, eclypsantibus sicut luna; que consideratio dicere facit homines cum Propheta: Mihi autem adherere Deo bonum est, etc. Et sic ostendit auctor se fecisse monitu Theologie, ita ut dicit se receptum a luna cum Beatrice.</p>
<p><emph>Com'aqua ricepe raggio di luce permanendo unita</emph>. Ponit similitudinem. Dicit quod ita luna indivisibilis recepit eos, sicut aqua indivisibiliter recipit radios solis penetrantes in ea vel per eam usque ad ima, et hoc propter subtilitatem radiorum et raritatem aque. Ex quo innuit lunam recepisse in se intellectum suum et theologorum, qui investigaverunt quid sit effectualiter in lunari corpore, et sic intraverunt in illam subtilitatem ingenii sui, ipso lunari corpore remanendo unito effectualiter in seipso.</p></div3>

<div3><head>37-45</head>

<p><emph>S'io era corpo</emph>, etc. Movet hic dubium ex predictis, quia videtur impossibile quod unum corpus debeat seu possit stare in alio remanente unito, et maxime quando corpus continens aliud, est solidum, sicut dixit esse lunam; quia si esset corpus vacuum, esset possibile, et etiam oporteret quod vacuum aperiretur, ut patet in vegete, ad recipiendum aliud corpus, seu divideretur; et si esset vacuum, non totaliter esset unitum secundum partes suas. Et hoc est quod dicit: Si ego eram corpus in lunari, ut fingitur, corpore, et in presenti vita concipi non potest ab humano intellectu quomodo una mensura aliam recipiat permanens unita, quod esse oportet quando unum corpus unitum permanens recipit aliud (sicut, ex. gr., unum pomum reciperet in se aliud, quod videtur impossibile, nisi recipiens dividatur, vel evacuetur, ut locum faciat alteri), [oritur hic unum dubium]. Et quia istud dubium movetur a fidelibus super sacramento Eukaristie, quomodo, videlicet, sit possibile quod corpus Christi, quod habet suas dimensiones, sit in corpore hostie, quod etiam habet dimensiones suas; considerato igitur quod corpus Christi, sicut fuit, ita etiam est dimensionis trium brachiorum, quomodo potest esse in tam parva hostia et in ipsius hostie minima particula? Ad hanc questionem, quam auctor hic movet in generali, dicit, <emph>e qui non si concepe</emph>, etc., quia humano intellectu percipi non potest, quia demonstratione non potest ostendi, et sola fides hoc percipit, quia Deus, cui nihil est impossibile, qui tot alia mirabilia fecit, miraculose et hoc operatur in hoc sacramento mirabili, in quo, ut dicit Propheta, Deus fecit memoriam omnium suorum mirabilium. Idcirco subiungit dicens, <emph>Accender ne dovria</emph>, etc. Dicit quod hoc dubium, et ista questio, et istud mirabile, deberet accendere in mortalibus desiderium videndi Verbum divinum incarnatum, in quo videbuntur aperte omnes veritates nostre fidei. Si enim homo desiderat certificari de dubiis fidei, et illa non aperiuntur nisi in visione divini Verbi, omnes homines desiderare debent illam visionem, in qua ut sunt videbuntur, non ratione demonstrativa, idest physica, sed per se nota erunt ad similitudinem veritatis prime, idest primarum propositionum, quas Philosophus maximas appellat, sicut, quod omne totum maius est sua parte. Et hoc dicit in summa: Si homo de supernaturalibus ammiratur ad que ratio non pertingit humana et eorum causas videre desiderat; multo magis desiderare debet videre divinam essentiam coniunctam humanitati, in quo consistit beatitudo humana et in qua relucent clare omnium rerum cause velut in causa prima: ad quod perveniri non potest nisi mediantibus virtutibus. Ergo virtutes magis desiderari debent in hac vita quam supernaturalium cause.</p></div3>

<div3><head>46-48</head>

<p><emph>Io risposi</emph>, etc. Ponit gratiarum actiones quas Deo fecit, et clare patet in textu.</p></div3>

<div3><head>49-51</head>

<p><emph>Ma ditemi</emph>, etc. Gratiarum actionibus persolutis, movet dubium. Dicit: Sed dicatis mihi, o domina mea Beatrix, idest Theologia, <emph>che son li segni bui</emph>, idest obscuri et nigri, idest ille tres humbre que videntur in luna, que faciunt rudes homines fabulas narrare de Cayn in mundo, dicendo quod ibi est anima Cayn in uno fasce veprium, et similia? Fabule enim componuntur, vel fingendo res falsas esse veras, vel veras narrando per alium modum quam sit.</p></div3>

<div3><head>52-54</head>

<p><emph>Ella sorrise alquanto</emph>. Sapientes subrident, [id]e[s]t modicum rid[e]nt, de stultis opinionibus rudium, et dicit quod Dantes non debet mirari de talium opinione, quia parum distantes a brutis, non iudicant nisi quantum sensibus apprehendere possunt, qui sepe decipiuntur circa obiecta eorum; et sic ipsi postea decipiuntur in opinionibus suis, quia sicut sensus eorum parum extenduntur, ita parum extendunt rationem praticam, que ab illis sequitur.</p>
<p><emph>E poi mi disse: S'elli era l'opinione de' mortali</emph>. Opinio est de non veris; scientia de veris.</p>
<p><emph>Dove chiave di senso non disserra</emph>. Idest in illis rebus, in quibus non aperit apprehensio humanorum sensuum, qui sunt sicut clavis ad aperiendum rem incertam et dubiam rationi practice, que ex sensibus sequitur. Et ex hoc vult dicere quod homines sensitivi errant in rebus que per sensus comprehendi non possunt certitudinaliter et clare.</p></div3>

<div3><head>55-57</head>

<p><emph>Non ti doverion punger li strali d'ammiration omai</emph>. Scilicet non deberes ammodo ammirari, qui vidisti quod ratio humana et sensus imitans errat, dum errant sensus; quia sicut sensus false apprehendunt, ita et ratio que ex sensibus sequitur. Ut accidit in facto lune, in quo oculos apprehendit turbinem qui est in ea, et omnes qui habent oculos, hoc apprehendunt et vident; sed non omnium ratio rationem illius turbinis apprehendere potest. Et hoc est quia sicut sensus decipitur circa apprehensionem, ita et ratio imitans sensus. Et ideo sequitur, <emph>dirieto a' sensi Vedi che la ragione ha corte l'ali</emph>. Idest vides tu Dantes quod ratio imitans sensus corporeos, non potest extendi ad comprehendendum nisi id quod sensus apprehendunt. Sensus vero parum longe extenduntur, ergo parum longe extenditur ratio rudium hominum, qui sensus imitantur.</p></div3>

<div3><head>58-63</head>

<p><emph>Ma dimmi</emph>etc. Querit nunc Beatrix Dantem de sua opinione circa hunc turbinem lune, que videlicet sit causa illarum trium umbrarum quo videntur in luna, quando est rotunda.</p>
<p><emph>Et io</emph>, subintelligitur Dantes; respondi, vel subiunxi: <emph>Ciò che n'appar quassù diverso, credo che 'l fanno e corpi rari e densi</emph>. Idest id quod in celo videtur alterius coloris quam celum, faciunt corpora rara et densa. Hoc est: celum ubi rarum est, stellas ostendit, quia splendor celi cristallini, quod est primum mobile, trascendit, seu penetrat, raritatem octave spere, idest celi siderei, et sic ostendit radios et apparet stella; ubi vero est densum, ostendit colorem celi, quia splendor non penetrat. Et sic illud idem credo de luna, que in aliqua parte est clara, scilicet ubi est densa, et in alia parte est obscura, seu umbrosa, videlicet ubi est rara, quia neque luna, neque alii planete, excepto sole, lumen habent a se, sed illud recipiunt a sole; et ideo ubi est densitas, videtur splendor solis, et ubi est raritas videtur turbo. Et ideo quidam opinati sunt quod octava spera non habeat stellas, sed quedam foramina penetrabilia, seu rara, ut dicit hic auctor, per que penetrat splendor primi mobilis, quod est supra octavam speram, et sic apparent nobis stelle; quem splendorem primum mobile habet a celo Empyreo, quod totum est lux et amor, ut dicitur infra, in cantu vigesimoseptimo. Et ut ostendat hanc opinionem esse falsam, auctor fingit esse suam. Et non solum in illo celo, sed etiam in omnibus inferioribus illo, qui sunt de rariori materia quam spera octava. Quodprobat, quia non impediunt nobis visionem octave spere, quam quidem nullatenus videremus, si inferiores essent de materia compacta et densa sicut octava spera. Quidam etiam opinati sunt, quod sol illustraret omnes planetas et etiam stellas octave spere. Dicunt quod ubi octava spera est rara, resplendet et apparet ibi stella; ubi vero est densa, non resplendet nec apparet ibi stella. Et hec est auctoris opinio, ut ipse fingit, ut ostendat postea veritatem secundum Beatricem, idest Sacram Theologiam, que hanc damnat opinionem. Unde sequitur, <emph>Et ella</emph>, etc. Ponit Beatricem damnantem opinionem suam, ac dicit, <emph>certo assai</emph>, etc. ut patet in textu clare.</p></div3>

<div3><head>64-66</head>

<p><emph>La spera octava</emph>, etc. Hic incipit argumentatio Beatricis, idest Theologie, contra opinionem Dantis, in qua dicit quod si opinio eius esset vera, sequeretur magnum inconveniens, quo sublato, oportet quod tollatur eius antecedens. Sed ad hoc premictit unam propositionem verissimam, que est quod octava spera habet multas stellas, que possunt videri esse diverse in qualitate splendoris rarum, quia una est splendidior altera; et etiam in qualitate, quia una est maior altera. Unde dicit: <emph>La spera octava</emph> (idest celum sidereum, in quo stelle sunt fixe, quod est octavum a celo lune, quia celi planetarum sunt septem, et illud superius, ergo octavum) <emph>vi dimostra molti lumi</emph>, idest multas stellas luminosas, <emph>li quali nel quale e nel quanto Notar si posson per diversi volti</emph>, idest que stelle possunt comprehendi esse diverse per diversas apparentias earum et in qualitate splendorum et in quantitate corporum, quia quedam sunt maiores, quedam minores, quedam etiam pares et in corpore et in splendore.</p></div3>

<div3><head>67-72</head>

<p><emph>Se raro e denso</emph>, etc. Ostendit nunc opinionem Dantis esse falsam propter consequens falsum quod inde sequeretur. Dicit sic: Octava spera habet multas stellas diversas, ut predictum est, ab invicem. Si igitur sola raritas et densitas corporum esset causa diversitatis splendorum octave spere, sicut supra dixisti, sequeretur quod in eis esset una sola virtus et influentia, maior et minor, et equalis, etc., secundum magnitudinem et parvitatem et equalitatem foraminum rarorum. Et hoc falsum est, ut ostendit effectua, quia diversi sunt effectus quos celum nobis inferius producit; ergo diverse sunt virtutes et influentie celorum. Quod diversi sunt eorum effectus patet in herbis et plantis, que habent diversas virtutes, et diverse virtutes sunt fructus, idest effectus principiorum formalium; ergo principia formalia diversa sunt et non unum; et sic ex falsitate consequentis arguit falsitatem antecedentis. Et consequentia probatur ex hoc, quia virtus que descenderet per illa foramina rara, esset una, maior, minor et equalis, secundum magnitudinem, parvitatem et equalitatem illorm foraminum, secundum quod esset infusa a primo mobili, cuius virtus influeret per illa foramina plus et minus et equaliter, ut dictum est. Ait ergo, <emph>Se raro e denso</emph>, idest si raritas et densitas celestium corporum, <emph>ciò facesser tanto</emph>, idest sola essent causa, et non alia, diversitatis virtutum, quas habent celestia corpora ad influendum nobis inferius, sequeretur istud, videlicet quod una sola virtus, scilicet mundo influenda, esset in omnibus celestibus corporibus plus et minus, vel equaliter distributa, scilicet secundum magnitudinem, parvitatem et equalitatem raritatis diverse. Et istud esse non potest, quia si virtutes que habent principia formalia, sunt diverse, oportet et ipsa principia esse diversa; unde sequitur, <emph>virtù diverse esser convegnon fructi de' principii formali</emph>, idest oportet diversos effectus produci a principiis formalibus, sicut diversos fructos a diversis arboribus; <emph>e quei, fuor ch'uno, seguiterenno a tua ragion destructi</emph>: idest illa omnia principia formalia, uno solo excepto, idest Deo, qui est formale principium omnium rerum, a quo creata sunt principia formalia, etc., vel excepto mobile primo, aut non essent, aut in vanum forent creata secundum rationem tuam, seu opinionem, que dicit quod rarum et densum causant omnem diversitatem in corporibus celestibus. Deus enim [est] formale omnium rerum principium sine principio, quia eternus, creavit celestia corpora, in quibus suam influxit virtutem, que licet una sit et infinita, omnes alias comprehendens, distribuit tamen illam per illa corpora secundum species et formas eorum diversas. Et sic creavit principia formalia secunda, diversificata secundum eorum formas specificas, sicut apparet in diversis effectibus, qui causantur ab illis. Ita quod non potest dici quod diversitas corporum celestium causetur solum a raritate et densitate eorum, secundum auctoris opinionem, quia sequeretur inconveniens quod ostensum est, et quod Deus fecisset celos et stellas in vanum et angelicam naturam, que est prima forma, quam Deus creavit, ut operarentur tamquam secunde cause in celestibus corporibus et illa inferius in mundo. Imo sequeretur quod angeli et corpora celestia, qui sunt principia formalia, secunda, non essent, quia qui tollit operationes rerum, tollit essentias earum, secundum Aristotilem in nono Methaphisice; ergo etc.</p></div3>

<div3><head>73-78</head>

<p><emph>Ancor se raro fusse</emph>, etc. Adducit aliam rationem ad demonstrandum falsitatem opinionis predicte lunaris corporis, ex quo ostendit falsitatem eiusdem in generali de omnibus corporibus celestibus. Dicit: Si raritas esset causa turbinis lune, interrogo, si tota raritas illa est per totum corpus lune ab una superficie ad aliam, aut parum est intus, et inde sequitur densitas. Non potes dicere quod sit per totum corpus lune, quia quando eclypsatur sol, viderentur eius radii penetrantes per corpus lunare ubi esset raritas illa, que penetraret ab una superficie ad aliam. Si diceres quod raritas illa non est per totum, sed parum est intus, et postea est densitas versus aliam superficiem, nec deberet nec posset ex hoc apparere turbo ille in luna, sicut infra per experientiam claro ostendetur; ergo falsa tua opinio est. Ait ergo, <emph>Ancor se raro fusse di quel bruno Cagion, che tu dimandi</emph>, idest adhuc adiungendo predicte rationi istam, si raritas, ut asseris, esset causa illius turbinis qui videtur in luna, quam causam tu interrogas scire a me Beatrice? <emph>Od oltre in parte fora di sua materia sì digiuno Esto pianeta</emph>. Idest, aut totum usque ad aliam superficiem, idest ab illa quam nos videmus, usque ad aliam que est desuper, quam non videmus, in illa parte ubi est turbo, esset de materia sua [magis] densa, quam habet per alias partes ubi non est turbo, taliter vacuum hoc corpus lunare, quod penetraret ab una superficie lune ad aliam; <emph>o sì come comparte Lo grasso e 'l magro un corpo, così questi Nel suo volume cangierebbe carte</emph>. Ideat aut esset iste planeta, factus de raro et denso, insimul mixtus et compositus, sicut pinguedo et macies unum aliquod corpus impartiuntur. Et sic adducit similitudinem, quia pinguedo in corpore significat raritatem, et macies densitatem. Et sicut corpus compositum ex pinguedine et macie, habet unam et aliam, <emph>così questo Nel suo volume cangerebbe carte</emph>, idest ita hoc corpus lunare mutaret conditionem, sicut volumen, idest liber unus, mutat cartas suas, quarum una est alba, et alia nigra, scilicet a parte pilositatis. Et sic corpus lunare non esset totum rarum ab una superficie ad aliam; sed esset alicubi rarum, et alicubi densum, sicut corpus alicubi pingue, et alicubi macrum, et sicut carte libri, seu membrane, alicubi sunt albe et alicubi nigre propter pellis varietatem.</p></div3>

<div3><head>79-81</head>

<p><emph>Se 'l primo fosse</emph>, etc. Concludit nunc quod nullus propositorum casuum sit, propter consequens quod inde sequeretur; si primum esset verum, quod apparet manifeste falsum; et sic antecedens est falsum. Ait ergo: <emph>Se 'l primo fosse</emph>, etc.; usque ibi. <emph>Questo non è però...</emph> in illis partibus, in quibus est turbo, sequeretur istud, quod hoc manifestaretur in eclypsi solis, quando corpus lunare interponitur super capita nostra inter solem et nos. Et quia corpus lune non est ita magnum sicut corpus solis, ideo luna nunquam potest totum solem cooperire, sed incipit cooperire eum ab una parte et sic ulterius paullatim illum cooperit, et antequam perveniat ad aliam partem solis, recedit ab ea parte a quo incepit eum cooperire: et ideo dicit, Nell'eclissi del sole. Eclypsis defectus interpretatur, et quando sol obscuratur, defectum patitur. In eclypsi igitur solis eius radii penetrarent inferius ad nos per illas raritates, et videremus in illa interpositione lune inter solem et nos, radios ipsius solis descendentes ad nos per illas raritates seu foramina, sicut quando penetrat per rimas parietum seu fenestrarum clausarum ad aliquem locum umbrosum, vel sicut penetrat alia corpora rara, ut vitrum et aquam et similia.</p></div3>

<div3><head>82-84</head>

<p><emph>Questo non è</emph>. Scilicet quod lumen radiorum solarium per corpus lune penetret inferius ad nos in eclypsi solis; ergo antecedens est falsum, scilicet quod corpus lune habeat raritatem aliquam penetrantem ab una superficie lune ad aliam.</p>
<p><emph>Però è da veder dell'altro</emph>. Idest, idcirco videndum nobis est de alio casu posito superius, scilicet quod sit in lunare corpore raritas et densitas una post aliam, ita ut quod raritas non penetret totum corpus lune ab una superficie ad aliam.</p>
<p><emph>E s'egl'adivien</emph>, etc. Idest, et si contingat quod ego Beatrix annihilem etiam hunc casum, sicut annihilavi superiorem, vel primum, clare demonstravero tibi falsitatem opinionis tue, qui supra dixisti, quod raritas et densitas est causa diversitatis celestium corporum, et per consequens etiam turbinis qui videtur in luna.</p></div3>

<div3><head>85-90</head>

<p><emph>S'egl'è che questo raro</emph>, etc. Ostendit Beatrix per casum secundum propositum, apparere obscurum non esse possibile, sicut ostendit primum non esse verum, ratione demonstrativa sic. Dixi tibi quod corpua lunare non est rarum ab una superficie ad aliam, et ostendi ratione demonstrativa; ergo oportet esse alium casum, videlicet quod non sit totum rarum, sed rarum in una parte et densum in alia. Si hoc est, dices tu qui es adversarius meus in hoc dubio, quod ibi est ille turbo, quia radius solis reflectitur magis retro ibi quam alibi; sed quod hoc non sit ostendit Beatrix per exemplum quod infra patebit. Ait ergo: <emph>S'egl'è che questo raro</emph>, etc., usque <emph>da questa istanzia</emph>, et hoc dicit: Si est quod istud rarum quod tu dicis esse in luna, non penetret, ut ostensum est, ab una superficie ad aliam in totum, oportet esse terminum in lunari corpore, a quo supra oppositum suum, idest densum, ulterius non sinat penetrare raritatem, sicut penetravit usque ad ipsum terminum, et [quod] ab illo denso solaris radius, repercussus in luna, respergatur, seu renectatur, iterum versus terram, sicut color revertitur ad oculum per speculum quod habet ex opposito latere plumbum, quod non sinit ulterius colorem illum penetrare, sed reflectit illum ad oculum. Et sic adducit similitudinem. Dicit quod sic luna recipit in se radium solis, et illum postea reflectit ad terram, sicut speculum recipit in se colorem sibi oppositum, et postea illum reflectit ad oculum, qui in illum respicit. Est, enim, speculum vitrum, quod ab una facie se ostendit et ab alia cooperitur folio plumbeo, quod densum est; et vitrum est de sui natura rarum, et ideo quando non operitur ab una facie plumbo, quod densum est, dyaphanum corpus est et penetrant ipsum res luminose. Sed quando est plumbum ab una facie, res luminosa penetrat usque ad illam densitatem plumbi, et ulterius penetrare non valens, reflectitur retro, et revertitur ad oculum, et sic videtur. Et ita dicit quod facit corpus lunare de radio solis; et ideo non sine causa auctor superius assimilavit lunam adamanti, quia adamas rarus est in superficie sua et intorius densus; aliter positum ad radium solis, radium illum non reftecteret retro; sed radius illum penetraret, sicut et vitrum vel aliud corpus dyaphanum. Et sic etiam oportet quod luna sit rara in sua superficie et interius densa; aliter non reflecteret radios solis ad nos, sed illam ulterius penetrarent ut vitrum. Quomodo autem speculum reddat id quod in eo representatur, quere infra in fine huius tertie Cantice in primo folio, ubi littera B legitur et nota bene.</p>
<p><emph>- Se gl'è che questo raro non trapassi</emph>, etc. Sequitur: <emph>Et indi l'altrui raggio si rinfonde</emph>, etc., ut supra, in secundo cantu huius tertie Cantice. Nota quod si quis vult intelligere quomodo speculum reddat oculo illud quod in eo representatur et videtur, consideret quod lux mictit radios suos supra corpora posita ante speculum, et illi radii vestiti colore corporum in quibus primo percutiunt, percutiunt postea in speculum, et inde postea per reflexionem revertuntur ad oculum. Et sic videtur ibi sensisse auctor, cum dixit, <emph>Come color forma per vetro</emph>. Et iterum notandum est, quod auctor ibi ostendit in textu, quod luna est corpus spericum, quod lumen a se non habet, sed in ea percutiunt radii solis et inde reflectuntur ad nos, et sic est luminosa tamquam speculum. Et ideo posuit ibi illam similitudinem. Et posteaquam ostendit per similitudinem speculi, quod oportet quod luna habeat, post rarum, densum, unde reflectatur solaris radius retro et descendat, seu veniat, ad nos, movet dubium. Dicit, <emph>Or dirai tu</emph>, etc. -</p></div3>

<div3><head>91-96</head>

<p><emph>Or dirai tu</emph>, etc. Idest, nunc dices tu, Dantes, qui dubitas, et instabis iterum contra me, dicens: Quare ostenditur tetrum illud, idest turbidum et nigrum, ibi, idest in illo loco lune, ubi videntur ille tres umbre predicte, radius solis, qui percutit eam magis quam in aliis partibus eiusdem lune? <emph>Per esser li rifracto più adietro?</emph> Idest, dices tu quomodo hoc sit, quod radius ille repercutitur ibi magis retro quam in aliis partibus lune? Et de hoc interrogat eum Beatrix, quia hec est causa quam multi assignant super hoc, et ideo interrogat Dantem, si vult tenere istam partem. Et sequitur: <emph>Da questa instanzia</emph>, etc. Idest, ab hac instantia et contentione potest liberare te Dantem esperientia rerum naturalium, si aliquando eam probas, que solet esse fons, idest principium demonstrativum, sicut fons est principium rivorum seu fluminum parvulorum qui de fontibus exeunt, vestrarum artium scilicet mathematicarum, que a Philosophia descendunt et oriuntur.</p></div3>

<div3><head>97-99</head>

<p><emph>Tre spechi prenderai</emph>, etc. Fingit Beatrix adducere experientiam naturalem quam proposuit. Dicit quod experientia que probabit quod predictum est, scilicet quod corpus lunare non deberet ostendere aliquam nigredinem, quia sol refrangeretur magis retro ibi quam in aliis partibus lune, est ista, quod capiantur tria specula et ponantur ante oculos alicuius hominis, unum magis retrum quam alia duo, que debent poni in pari distantia. Et retro ad illum hominem ponatur lumen, quod respiciat omnia illa specula, et videbit ille homo quod lumen illud quod sibi erit retro, splendebit equaliter in omnibus illis speculis, quamvis in duobus proximioribus maius appareat quam in alio magis distanti. Et ita per simile, si raritas est in luna et densitas post raritatem; quamvis radius solis magis intus penetret ubi est raritas, quam ubi est densitas, nihilominus equaliter debet splendere per omnes partes, et non debet esse magis turbidus ibi quam alibi, sicut per experientiam videri potest in tribus speculis predictis. Ex quo sequitur, quod non sit vera ratio predicta, quod turbo, qui est in luna, sit, quia radii solares qui percutiunt in ea, refrangantur magis retro ibi quam alibi; quia raritas, que ibi est, dat locum radio solis, ut transeat magis retro et magis intus quam ubi non est raritas. Textus nunc est apertus usque ibi, <emph>Dentro dal ciel</emph>. Si tamen eum vis apertius legere, respice infra, in fine huius tertie Cantice, in primo apparatus paragrapho, ubi littera C, et nota bene.</p>
<p><emph>- Tre spechi prenderai</emph>, etc. Supra in secundo cantu huius tertie Cantice, legas sic: Si tu, Dantes, vis videre experientiam quam predixi naturalem, accipies tria specula. Et bene ad propositum suum adducit similitudinem speculorum, quia, sicut dictum est supra, luna est corpus lucidum, sicut speculum, quod lumen non habet a se, sed est luminis receptivum solis, et illud inferius reflectit ad nos, et nunquam est quod non illuminetur a sole, quamquam a nobis non videatur nisi aliquando in una quatuor differentiarum predictarum, et nisi quando est eclipsis lune, de qua etiam supra dictum est. -</p>
<p><emph>- E due rimuovi da te d'un modo</emph>. Idest, et removeas duo ex illis speculis a te Dante, in pari distantia; <emph>E l'altro più rimosso, Tr'ambo gli primi gl'occhi tuoi ritrovi</emph>. Idest, et aliud tertium speculum magis remotum a te quam alia duo, in medio duorum primorum proximorum oculos tuos inveniat, idest illuminet se, seu de se. -</p></div3>

<div3><head>100-102</head>

<p><emph>- Rivolto ad esso</emph>, etc. Idest, revolutus tu, Dantes, ad ipsum speculum distantiorem, facias quod post dorsum tuum stet unum lumen quod tria specula predicta accendat et revertatur ad te repercussum et reverberatum ab omnibus illis speculis, seu reflexum. Et per hoc videtur quibusdam, quod oculus non emictat radios visuales, sed recipiat in se radios rei vise a se. -</p></div3>

<div3><head>103-105</head>

<p><emph>- Benchè nel quanto</emph>, etc. Idest quamvis in quantitate luminis longinquioris non extendantur oculi magis distantes quantum extenduntur in illa luminis propinquioris, quia videlicet maiora illis videntur lumina propinquiora quam illud longinquius; videbis tamen, tu, Dantes, quomodo oportet quod illa lumina equaliter splendeant in omnibus speculis, seu illud unum lumen, et melius equaliter splendeat in speculo distantiori sicut in propinquioribus. Et quamvis illud lumen appareat minus in illo distantiori speculo, tamen splendidum est sicut in aliis duobus et non turbidum. Et sic etiam contingeret de lunari corpore, si rarum esset in aliqua parte et raritas illa non penetraret totum corpus; quia quamvis radius solis reflecteretur ibi magis retro quam in aliis partibus, non esset ibi magis turbidus quam in aliis partibus, imo equaliter luminosus, sicut ostensum est per experientiam speculorum. Et si diceres: Quomodo splendet equaliter, si lumen est minus? Responde, quod equalitas consideratur in qualitate et non in quantitate; et sicut in stellis videtur quod una est maior altera, tamen utraque splendet non equaliter in quantitate sed in qualitate, quia licet maior magis splendeat quam minor, minor tamen in suo lumine nullam ostendit nigredinem seu turbinem, sicut nec maior. -</p></div3>

<div3><head>106-111</head>

<p><emph>- Or come a colpi</emph>, etc. Postquam Beatrix ostendit et declaravit Danti predicta, et veram causam assignavit sue  false opinionis, facit, seu reddit, eum attentum ad veram rationem turbi[ni]s lune; et inducit similitudinem quod sicut nix liquefit ex calore solis et nudus remanet lapis vel mons vestitus ex ea, ita intellectum Dantis nudatum falsa opinione ex calore suo vult informare nunc veritate lucida et splendenti sicut stella. Ait ergo: <emph>Hor com'a colpi</emph>. Idest, nunc sicut ad reverberationem radiorum solis nivis subiectum, idest lapis, mons, vel aliud, remanet nudum ipsa nive (subiectum enim illud est [quod] accidenti subest) et nudum quidem remanet ab albedine et frigiditate causatis a nive prius; ita te Dantem, qui remansisti ex predictis, tamquam radiis theologice veritatis, nudus et spoliatus in tuo intellectu a colore false opinionis tue et a frigiditate et negligentia investigandi veritatem, volo informare luce viva. -</p>
<p><emph>- Ita quod velut stella tremulet libi in suo aspectu</emph>. Viva dicitur, quia nihil vivacius veritate, que nunquam moritur in eternum, quia illud quod nunc est verum, semper erit verum et nunquam poterit esse falsum; quia dicit: Nunquam tibi deficiet ista veritas super ista dubitatione: sed semper splendebit in tuo intellectu ad cognoscendum rationem veram dubitationis tue. Quando homo respicit stellas, videt eas tremulas in suo splendore; et hoc est quia, fulgor earum scintillas emictit sicut ignis vel ferrum ignitum, et movetur hinc inde sicut flamma ignis. Et sicut flamma ignis tanto magis tremulat quanto plus crescit, ita veritas quanto magis est nota, tanto plus fulget eius splendor. Et sicut ignis quanto plus insufflatur et accenditur tanto magis scintillat, ita veritas quanto magis queritur et discutitur tanto plus clarificatur et accendit intellectum ad sui amorem. Tremulare igitur veritatem in Dantis aspectu, nihil aliud est quam accendere eius intellectum et incendere ad eius amorem, quia veritas est obiectum et lux et amor intellectus. Sed super hoc etiam notari potest, quod prudenter auctor fingit quod discussio huius dubii, quod philosophicum est, Beatricis foret, quia Sacra Scriptura est super omnes scientias, et ex ea non potest haberi plena notitia nisi prius habeatur notitia de omnibus aliis. Et sic fingit quod per exemplum naturale probet veritatem et intentionem, quia hic est theologorum modus; qui fundati in fide, loquendo fidelibus, sed magis infidelibus, oportet quod persuadeant naturalibus exemplis id quod syllogismo, seu demonstrativa ratione, ostendi non potest vel probari, quia aliter si probari posset, fides non esset. -</p></div3>

<div3><head>112-114</head>

<p><emph>Dentro dal ciel della divina pace</emph>, etc. Volens ostendere veram rationem turbinis lune, incipit a remotis. Dicit quod Deus secundum Doctores est prima et summa causa omnium mutationum tam corporalium quam spiritualium, et qualitatum diversarum celestium corporum, et per consequens et turbinis et claritatis lune. Quere diffusius infra in fine huius tertie Cantice, in primo paragrapho, ubi littera D, et nota bene; ac pone hic totum pro latiori [declaratione] diversarum opinionum huius questionis et dubii. Ait ergo. <emph>Dentro dal ciel della divina pace</emph>. Idest, celum Empireum quod vocat celum divine pacis, quia quietum est et non rotatur seu movetur in girum sicut alii celi inferiores, et in ipso et supra ipsum non potest esse perturbatio aliqua seu mutatio, sed pax, quies et vita eterna, quia super ipsum est Deus. <emph>Si gira un corpo</emph>. Idest primum mobile, quod est celum cristallinum. <emph>Nella cui virtute</emph>, etc. Quere reliqua ut supra, et ibi diffuse videas.</p>
<p><emph>- Dentro dal ciel della divina pace</emph>, etc. Ut supra in secundo cantu huius tertie Cantice. Procedit auctor in ostensione veritatis, seu vere rationis, turbinis et claritatis lune, [declarans] veram opinionem theologicam, quia fingit Beatricem loqui. Sciebat tamen multas et varias super hoc Philosophorum fuisse opiniones, sicut predictam, quod raritas et densitas lunaris corporis sit causa splendoris et turbinis lune; que iam opinio supra reprobata est. Alii dixerunt quod corpus lunare est fulgidum sicut speculum, et ideo reflectuntur in eo radii solares, sicut in uno speculo. Et sicut in speculo representatur oculis intuentium quelibet res posita ante ipsum, ita dicunt quod in luna representatur et figuratur spera terre, que dividitur in tres partes, Asyam, Africam et Europam. Asya est pars orientalis, magna sicut alie due cum mari Mediterraneo. Africa est pars meridiana, et Europa est pars septentrionalis, que due extenduntur usque ad occidentale Oceanum et Gades. Et circum terram et subtus est spera aque, que etiam representatur in luna velut in speculo. Et ideo dicunt quod tota illa pars lune, in qua representatur aqua, est clara, et illa in qua representatur terra, est turbida. Et sicut sunt tres partes terre, ita sunt tres turbines in ea, unus magnus sicut Asya, et alii duo sicut Africa et Europa. Et hanc opinionem probat per illud quod dicit auctor in vigesimosecundo cantu huius tertie Cantice, quando dicit quod existens in signo Geminorum, vidit sub se omnes speras, et terram et lunam sursum revolutam absque illis umbris quos habet quando est voluta deorsum, quia tunc non representatur in ea terra nec aqua quando versus terram volvitur pars opaca, ut dicit ibi textus. -</p>
<p><emph>- Vidi la figlia di Latona incensa, Senza quell'ombra che mi fu cagione, Perchè già la credetti rara e densa</emph>. Ecce, dicunt ipsi, satis comprehenditur per hec verba, quod auctor velit quod umbra terre sit causa turbinis lune; quia fingit quod, quando non respicit terram, sit sine turbine. Sed hoc multi alii damnant ob rationem perspective. Dicit quod si hec esset vera causa, quando luna esset in oriente non haberet nisi unam umbram, scilicet illam Asye, et, quando est in occidente, non haberet nisi duas umbras, illam scilicet Europe et illam Africe. Et hoc non est verum, quia semper habet omnes umbras; ergo predicta non est vera causa. Volens igitur auctor simpliciter ostendere, quid circa hoc dicunt Theologi, fingit Beatricem sic loquentem et prius ponentem unam maiorem, que talis est: Omnia corpora celestia causant diversos effectus in inferioribus secundum eorum potentiam et virtutem influentie eis infuse; et hoc probat ostendendo ordinem influentiarum, quas inferiora corpora recipiunt a superioribus. Dicit: <emph>Dentro dal cielo</emph>, etc. Quere supra ubi textus ubi dicit: <emph>Dentro dal ciel della divina pace</emph>. Quod est celum Empireum, quietum, uniforme et immobile, ubi pax summa est et beatorum gloria sempiterna. <emph>Si gira un  corpo</emph>. Quod est primum mobile, seu celum crystallinum et nonum celum contentum ab Empyreo, et ipsum continet intra se omnes alios celos et est uniforme et mobile. <emph>Nella cui virtute l'esser da tutto suo contento giace</emph>. Idest, cuius celi virtus est motiva et effectiva totius sue continentie, idest omnium corporum inferiorum que continet intra se. Continet autem intra se omnes celos inferiores, qui sunt octo. idest, octava spera, seu celum sidereum seu stelliferum, in quo est zodiacus, in quo sunt duodecim signa, et est supremum celum quod ab incolis terre videatur. Intra quod sunt septem alii celi septem planetarum, qui sunt ordinati in suis speris, inferiores unus quam alter, et non sunt de materia compacta que impediat nostros oculos, sicut octava spera; et omnes moventur cum primo mobili et faciunt unam revolutionem in vigintiquatuor horis ab oriente ad occidentem et ab inde ad orientem per aliud hemisperium; et ex hoc motu naturali et uniforme accipiunt virtutes effectivas, unumquodque secundum suam potentiam conservandi seipsos in esse et alia inferiora. Et nihilominus quodlibet eorum movetur et volvitur suo proprio motu per contrarium motum, videlicet ab occidente in orientem et ab inde in occidentem per aliud hemisperium, ita quod octava spera, seu celum octavum, facit revolutionem suam in triginta sex millibus annorum, Saturnus in triginta annis, Iupiter in vigintiduobus, Mars in duodecim, Sol in uno anno et sex horis, Venus et Mercurius quasi in tantumdem; Luna vero tanto est inferior omnibus, quod facit girum suum in viginti septem diebus et quasi octo horis. Et hoc est quod dicit, quod in virtute primi mobilis iacet esse totius, sui contentus, quia, videlicet, ipsum infundit omnibus aliis suo motu virtutem effectivam, que est causa conservationis in esse omnium corporum inferiorum, et causa est omnium motuum, sicut motores angeli causa sunt conservationis in esse ipsius et motus sui. Deus vero angelorum causa est, et Empyrei celi et conservationis eorum in esse suo. -</p></div3>

<div3><head>115-117</head>

<p><emph>- Lo ciel seguente che ha tante vedute</emph>. Idest, octava opera, que habet tot stellas, que videntur a mortalibus.</p>
<p><emph>- Quello esser parte per diverse essentie Da lui distincte et da lui contenute</emph>. Idest, illud esse suum communicat et dividit per diversas essentias, sive substantias a se distinctas et separatas, quia, videlicet, illam virtutem essentialem motivam et effectivam, quam habet ad conservandum in esse inferiora, impartitur per diversas alias substantias et corpora, a se distinctas et separatas. Sicut sunt stelle que in eo fixe sunt, que sunt alterius materie et effectus ab ipso, et continentur ab ipso intra se; et sic etiam septem planete inferiores, de quibus sequitur, <emph>Gl'altri giran per varie differentie, Le distinctioni che dentro sè hanno</emph>. Idest distinctiones et divisiones corporum celestium et planetarum, qui distinguuntur ab invicem, quas habent intra se, rotant alios celos inferiores, seu orbes planetarum, per varias differentias, quia varie et multum differunt ab invicem in altitudine situs, in via et motibus, in virtute et effectibus suis, seu influentiis, que omnia sunt cause effectuum inferiorum. -</p></div3>

<div3><head>118-126</head>

<p><emph>- Dispongon a lor fine lor sementie</emph>. Idest, disponunt ad suum debitum et ordinatum finem suas sementias, idest suas virtutes causativas, que sunt cause effectuum inferiorum, sicut semen est causa bladorum futurorum, et futura blada sunt causa seminis futuri. Sic effectus corporum celestium, que sunt effectus per respectum ad causas superiores, sunt causa effectuum inferiorum; et sic habendo diversos respectus ad superiora et inferiora, sunt effectus et causa. Et sicut diverse sunt cause, ita diversos producunt effectus, aliquando concordes, aliquando contrarios ab invicem. Ex quibus omnibus nota quod auctor vult ostendere, quod primum mobile habet in se virtutem sibi a Deo infusam per mediam Empyrei celi, a quo continetur, et motorum angelorum; que virtus est conservativa sui ipsius primi mobilis, et omnium inferiorum contentorum ab ipso. Et virtus est motiva et effectiva, que movet alios celos et elementata, et causat in eis diversos effectus secundum eorum varias et differentes potentias; ita quod virtus superioris infunditur inferioribus, et causat similiter in eis diversos effectus secundum quod sunt diversa corpora inferiora, efficacius tamen in sibi proximioribus, ita quod virtus superioris infunditur in suo proximo inferiore, et mutatur secundum quod unum differt ab alio in suo esse. Ex quo sequitur, quod celum Empyreum efficacius effundit virtutem suam in primo mobili, quam in aliis inferioribus celis, et primum mobile efficacius in octava spera quam in aliis Et octava spera efficacius in Saturnum influit quam in alios planetas, et Saturnus efficacius in Iovem, etc. descendendo. Et quodlibet celum habet suam propriam virtutem, infusam a superiore et mutatam secundum potentiam suam. Et ultra istas virtutes, quilibet planeta habet suam virtutem infusam a suis motoribus moventibus eos, secundum suum difformem ab aliis motum, et semper superius infundit in inferius et non e converso. Adiuvat bene aliquando et obviando contemplat inferius superioris sui effectum; et ideo bene sequitur auctor, <emph>Questi organi del mondo</emph>, etc. Vocat celos et orbes organa mundi, quia sicut organa hominis corporalia respondent (verbigratia omnia vitalia ad cor quod est fons vite, et intellectualia et sensitiva ad cerebrum, quod est fons sensuum, et nutritiva ad stomacum, qui est fons nutrimenti), quia principium accipiunt ab ipsis et causantur ab eis, sicut effectus a causis suis et sunt causa aliorum organorum inferiorum eis, et omnia ista organa principalia, scilicet cor, cerebrum et stomacum, habent esse suum a corporibus celestibus, sicut cerebrum et stomacus habent esse suum et vitam a corde, tamquam a principaliori membro; sic omnes celi et planete et stelle habent esse suum a Deo, sicut a prima causa omnium rerum, qui posuit in eis diversas virtutes secundum differentias diversas corporum, et diversos motores; ita quod celum, secundum quosdam, habet suum motorem de per se, seu suos motores, qui vocantur intelligentie. Et quamvis in uno celo sint plures motores, una tamen [est] intelligentia, sicut una est anima, que corpus movet humanum et vivificat illud cum multis potentiis. Et isti motores movent celos ad operandum suos effectus, sicut anima movet suum corpus, quod vivificat ad suas plures operationes, ita quod quodlibet corpus celeste habet unam intelligentiam et plures motores, sicut corpus humanum habet unam animam et plures potentias; et illi motores dicuntur una intelligentia, sicut plures potentie una anima. Et ideo primus ordo Angelorum causat motum primi mobilis et facit illud operari suos effectus (vocantur Seraphini), Cherubin octavam speram, Troni Saturnum, Dominationes Iovem, Virtutes Martem, Potestates Solem, Principatus Venerem, Arcangeli Mercurium, Angeli Lunam; et omnes iste intelligentie moventur a Deo ipso, immobili permanente, quia, sicut dicunt Phylosophi, Deus movet tamquam intellectus et amatus, idest sicut res intellecta et amata movet intellectorem et amatorem, quamvis ipsa stet immobilis. Ita intelligentie, que sunt plene amore, rotantur circam Deum, quem intelligunt et amant. Et sic se movendo et rotando circa eum, non localiter, sed intelligendo et amando eum semper, virtualiter movent res ab eo ordinatas, sicut videmus in nobis ipsis, quod spiritus noster movetur ab intellectu, quia intelligendo amat, et secundum quod amat, desiderat, et secundum quod desiderat, movet operationes corporis absque labore. Corpus vero non movetur ad operationes suas sine labore sui ipsius, quia est materia mixta cum forma; sed spiritus, qui est pura forma, sicut forma movet suum corpus ad operationes sine labore. Et ideo bene dicit, <emph>Questi organi, organi del mondo</emph>, idest celi, qui habent conservare et manutenere mundum in suo esse, sicut organa corporalia hominis humanum corpus in vita, <emph>così vanno, Come tu vedi omai di grado in grado</emph>. Quia, videlicet, Angeli movent celos, celum cristallinum octavam speram, illa Saturnum, etc. -</p>
<p>- Nota tamen quod octava spera et inferiores septem planetarum ab ea contente, habent duos motus, videlicet unum ab oriente ad occidentem, cuius est causa primum mobile et sui motores, etc.; et e converso ab occidente in orientem per aliud hemysperium, et hic motus dicitur uniformis, qui perficitur in vigintiquatuor horis; et secundum hunc motum omnes habent virtutem effectivam infusam a primo mobili in quolibet eorum, secundum suam potentiam conservandi esse inferiorum; et ideo diversificatur talis virtus effectiva in eis propter diversas eorum potentias. Alius earum motus est erraticus et difformis ab invicem, qui fit, seu causatur, non a primo mobili, sed a suis propriis motoribus predictis, e converso, videlicet ab occidente versus orientem, et ab oriente versus occidentem per aliud hemysperium, et perficitur ab unoquoque eorum in diversis temporum circulis supradictis. Et cum simul concordant, unum adiuvat aliud; cum vero discordant, unum temperat aliud et obviat ei (Quere infra per... ubi tale signum invenitur. Sequere ut ibi). Vocat etiam auctor celos organa alia ratione, quia videlicet organum est instrumentum musicum, et motus istorum celorum causat dulcissimos concentus et armoniam, ut dictum est supra in primo cantu huius tertie Cantice ibi, <emph>Quando la rota che tu sempiterni</emph>, etc. -</p></div3>

<div3><head>127-138</head>

<p><emph>Lo moto e la virtù</emph>, etc. Superius Beatrix posuit maiorem, que est quod celi cum suis motibus causatis ab intelligentiis acquirunt diversas virtutes et causant diversos effectus in inferioribus, sicut ostensum est supra. Nunc ponit minorem, que talis est: Et motus eorum et virtus eorum causata a suis motoribus est; sui vero motores moventur a Deo, quia virtus quam infundunt in corporibus celestibus, est eis infusa a Deo: ergo Deus est prima et summa causa eorum effectuum et accidentium qui sunt in eis. Ait ergo: <emph>Lo moto e la virtù de santi giri</emph>. Idest motus et effectus primi mobilis et aliorum corporum celestium et celorum, et eorum operandi potentia et causandi effectus varios et accidentia. <emph>Come dal fabbro</emph>, etc. Idest, sicut opus mallei, quem manu sua movet faber, qui cum ipso fabricat diversa instrumenta, iuxta artis rationem, circa quod faber est agens et malleus est patiens et instrumentum, exit ab ipso fabro; sic operatio celorum, in qua motores sunt Angeli et celi instrumenta ut mallei, oportet quod exeat ab ipsis beatis motoribus celorum, sicut faber motor est mallei. Et quod hoc sit verum ostendit per celum sidereum. Dicit: <emph>El ciel cui tanti lumi</emph>, idest stelle, <emph>fanno bello</emph>, idest, ornato, <emph>Dalla profonda mente</emph>, idest, a Deo, iuxta id Boetii in tertio, versiculo nono, Mentemque profundam circuit, etc., quia sapientia eius fundum non habet. Apostolus: O altitudo, etc.</p>
<p><emph>Che lui volve</emph>. Idest, que mens profunda volvit et movet ipsum celum per medium angelorum quantum ad motum eius difformem, per medium vero primi mobilis quantum ad motum eius naturalem et uniformem.</p>
<p><emph>Prende l'ymage</emph>. Idest, accipit virtutem in eo impressam, sicut imprimitur ymago impressa in sigillo, in cera.</p>
<p><emph>E fassene suggello</emph>. Quia videlicet ipsum celum imprimit virtutem, in eo impressam, in corporibus inferioribus secundum suam potentiam. Et ut melius ostendat quod infra dicturus est, adducit unam similitudinem. Dicit: <emph>E come l'alma</emph>. etc. Idest, et sicut anima humana intra vestrum pulverem, idest suum corpus, quod est de pulvere (Genesis tertio) pro differentia corporis sui membra, et simul formata et ordinata ad perfectionem totius, ad diversas potentias resolvitur, idest explicatur et extenditur, sicut oculi ad videndum etc., quia una anima est in quam influit virtutem operum suorum in omnibus membris et sensibus corporis; <emph>Così l'intelligenzia</emph>, etc. Adaptat nunc similitudinem. Dicit: Ita intelligentia (idest angelus, motor dicti celi, vel Angeli secundum alios, motores dicti celi, quia quamvis sint plures motores sunt una tantum intelligentia in illo motu, sicut una est anima in motu corporis) bonitatem suam, idest virtutem sibi datam a bonitate divina, multiplicatam scilicet, ut expedit ministrare omnibus membris illius celi, idest stellis innumerabilibus, explicat et extendit per omnes illas stellas, volvendo se supra suam unitatem, idest, celum suum, quod unum est, supra quod se volvendo in girum, in girum etiam volvit ipsum celum sine labore aliquo, per virtutem sibi datam a Deo. Sicut etiam anima movet ipsum corpus sine labore.</p></div3>

<div3><head>139-141</head>

<p><emph>Virtù diversa</emph>, etc. Post maiorem et minorem predictas, ponit conclusionem. Dicit: Virtus diversa facit diversam ligam seu colligationem, idest diversimode operatur, quia diversi motores infundunt diversas virtutes, et diverse virtutes faciunt diversas operationes cum pretioso corpore, scilicet celesti, quod est de materia purissima; et ideo vocat illud pretiosum corpus, quod ipsa virtus vivificat, quia facit illud movere et operari suos effectus. In quo corpore celesti dicta virtus, tamquam anima vegetativa in corpore humano, coniungitur. Et hec est ratio diversitatis effectuum celestium corporum, quia forma operatur in materia secundum quod ipsa materia est apta et disposita ad recipiendum operationem illius forme.</p></div3>

<div3><head>142-144</head>

<p><emph>Per la natura lieta</emph>, etc. Idest, propter divinum naturam, que leta est in eternum atque in seipsa beata, ex qua derivatur, idest descendit, virtus, scilicet angelica, mixta, idest fusa, per corpus celeste quod vivificat, idest movere facit et operari. Lucet, idest, resplendet in celis ipsa virtus angelica tamquam letitia, idest lux leta, per pupillas humani oculi; quia sicut lux leti oculi letitiam ad extra ostendit leti cordis, ita letitia divina a motoribus angelicis infusa in celestibus corporibus, facit ipsa corpora, ad extra ostendere letitiam bonitatis divine cum suis splendoribus, fulgoribus, radiationibus, corruscationibus, scintillationibus, reverberationibus, motibus et variis earum accidentibus letis.</p></div3>

<div3><head>145-148</head>

<p><emph>Da essa vien</emph>, etc. Idest ab eadem natura divina venit quidquid apparet in celo esse differens seu diversum ab una stella ad aliam, et ab uno corpore ad aliud, et non a denso et raro, sicut dicebas tu, Dantes: et sic posita conclusione, negat aliam Dantis supra positam.</p>
<p><emph>Essa è formal principio</emph>, etc. Idest, ipsa natura divina est principium formale, quod dat esse suum omnibus creatis, quod producit et turbinem et claritatem celestium corporum et omnes alias res conformes et correspondentes sue bonitati; quia sicut ipse est bonus, ita producit omnia bona (Genesis primo), et omnia quecumque, facit ut bona sint necesse eat, ut dicit Hieronimus. Et per hoc etiam patet, quod theologico loquendo, potest esso vera opinio eorum, qui dicunt quod turbinis lune causa est terra, nisi obstaret illis perspectiva, ut supra dictum est. Quia si umbra torre esset causa umbrarum lune, et luna est facta a Deo de materia lucida, sicut speculum, ut predictum est, et in speculo relucent res representato in illo, sequitur quod Deus est causa turbinis et claritatis que videntur in luna, quia ipse est causa prima onmium causarum. Sed huic opinioni obstat perspectiva, ut supra ostensum est.</p></div3></div2>

<div2><head>III</head>

<head>CANTUS TERTIUS</head>

<div3><head>1-3</head>

<p><emph>Quel sol che pria</emph>, etc. Fingit auctor quod volens respondere Beatrici et confiteri illud quod dixerat esse verum, vidit multos spiritus in lunari corpore promptos et preparatos ad loquendum secum, et ad propositum suum adducit pulchram similitudinem. Dicit, <emph>Quel sole</emph>, etc. Idest, ille splendor et illuminator mentis mee, idest Beatrix, que significat gratiam Dei illuminantem, cooperantem et consummantem, et Sanctam Scripturam. Qui prius... </p></div3></div2></div1></body></text></TEI.2>
