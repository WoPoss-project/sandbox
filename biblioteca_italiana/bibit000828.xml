<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Constitutum legis pisanae civitatis</title>
    </titleStmt>
    <extent>214 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000828</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Statuti inediti della citta di Pisa dal 12. al 14. secolo</title>
        <editor id="ed">Bonaini, Francesco</editor>
        <publisher>Vieusseux</publisher>
        <pubPlace>Firenze</pubPlace>
        <date>1854-1870</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>Origini</date>
    </creation>
    <langUsage><language id="codice">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>2002-02-28T00:00:00.000+02:00</date>
      <respStmt>
        <name>Monia Bulleri</name>
        <name>CIBIT-Pisa</name>
      </respStmt>
      <item>Digitalizzazione</item>
    </change>
    <change>
      <date>2002-02-28T00:00:00.000+02:00</date>
      <respStmt>
        <name>Monia Bulleri</name>
        <name>CIBIT-Pisa</name>
      </respStmt>
      <item>Correzione linguistica</item>
    </change>
    <change>
      <date>2003-01-07T00:00:00.000+02:00</date>
      <respStmt>
        <name>Elena Pierazzo</name>
        <name>CIBIT-Pisa</name>
      </respStmt>
      <item>Codifica XML</item>
    </change>
    <change>
      <date>2003-02-28T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body lang="lat">
<div1 type="sezione">
<head>CONSTITUTUM LEGIS PISANAE CIVITATIS</head>
<head rend="italic">I. De ius vocando.</head>
<p>Cum actor iudicium ingressus, reclamationem de aliquo fecerit,
peremptorium decem dierum, quod ab ipso actore, vel alio pro
eo, porrigitur, ad eum contra quem reclamatum est, si in civitate
vel districtu pisano est, si autem in aliis locis fuerit, tot dierum
<pb n="647"/>
quot iudici conveniens visum fuerit, iudex sine fraude mit-
tat, in quo nominatim ponatur res de qua intendit reclamator
litigare. Et si peremptorio citatus infra terminum peremptorii
petitioni, litem contestando dato pignore duodecim denariorum
per libram arbitrio iudicis, non responderit; post terminum pe-
remptorii, de eo tantum quod in peremptorio continetur, contumacie
sententia proxima die, actore instante, contra eum detur: nisi
ipse, vel alius pro eius defensione legittime satisdans, ante
sententiam latam causam inchoando responderit, et nisi advo-
catum petierit et iuraverit, si iudici conveniens videbitur, quod
<pb n="648"/>
ad sue cause defensionem advocatum habere non possit, et tunc
spatium ad acquirendos advocatos tribuatur, quod iudici con-
gruum videatur; et nisi infirmitas fuerit allegata, et a iudi-
ce credita, aut dilationem tassedii petierit et ei data fuerit,
et nisi usus vocatus fuerit. Que questio, sicut dilatoria exceptio,
a iudicibus cognoscatur, et interlocutoria sententia utrum illa causa
vel questio sit de lege an de usu, ab eis secundum constituta que
sunt sub titulo "Que questiones ad usum <abbr>etc.</abbr>", vel, si nichil
inde ibi continetur, secundum bonum usum civitatis, vel secundum
quod eis iustius visum fuerit, ab eis in scriptis data, etiam altera
parte absente, in sui tamen persona, vel ad eius domum cum pro-
clamatione citata, diffiniatur infra V dies, nisi causa testium vel
instrumentorum a reo sub sacramento petitorum quod non protra-
hende litis causa ea petat, steterit; dato prius a reo pignore,
vocante usum, denariorum duorum per libram, quos reus sol-
vere teneatur. Si questio ad usum missa non fuerit, et infra biduum
postquam de legibus esse fuerit iudicatum, sive a previsoribus aliquam
causam vel questionem de legibus esse, per se vel per suas litteras
eisdem iudicibus fuerit nuntiatum, placitum reus incipere teneatur;
dato prius pignore XII denariorum per libram: dum tamen
<pb n="649"/>
iudex ante litem contestatam querat a reo si in totum vel in
partem debeat quod in peremptorio continetur, ei pro quo missum
est peremptorium. Et si confessus fuerit, faciat dictus iudex ut
continetur in constituto " Ordinamus <abbr>etc.</abbr> ", posito sub titulo
" De exceptione rei iudicate ". Si vero negaverit, fiant sacra-
menta <abbr>etc.</abbr> ab utraque parte, sicut continetur in constituto infra
posito " Si quis de aliquo debito <abbr>etc.</abbr> ", si actor petierit. Et hec
etiam fiant si tassedium fuerit petitum, antequam tribuatur. Si autem
non inceperit, termino peremptorii elapso, sententia contumacie;
de eo tantum quod in peremptorio continetur, actore instante,
contra eum detur: dum tamen prius sententiam de usu ad
leges non minus biduo ad respondendum habeat. Si vero a
iudicibus de usu esse fuerit iudicatum, infra biduum, si actor vel
reus petierit, iudex previsori per se vel per suas litteras nuntiet:
post quam nuntiationem, si, facta apud usum petitione,
reus infra biduum non responderit (et hoc iudici per previsorem,
vel per eius litteras, innotuerit; cum id previsor iudici, et iudex
e converso, in casu simili debeat previsori, ut dictum est, notificare)
si terminus peremptorii iam elapsus sit, sententiam contumacie contra
<pb n="650"/>
eum, actore instante, ferat iudex: sententia valente tamquam si
usum de illo facto reus non vocasset; facta tamen in omni casu
ab actore petitione, vel eius procuratore, et dato pignore XII de-
nariorum per libram, arbitrio iudicis, infra dies V a die dati pe-
remptorii. Si vero actor, vel alia persona pro eo, infra predictum
terminum petitionem non fecerit, et, ut dictum est, pignus non
dederit, vel post terminum peremptorii, aut etiam petitione facta
quandocunque, si reus voluerit, per iudicem vel eius nuntium
inde inquisitus, actor causam incipere usque ad litis contestationem
paratus non fuerit; reo postulante, vel eius procuratore pro eo,
peremptorium cancelletur, nisi antequam cancelletur incontinenti
actor, vel alia legittima persona pro eo, petitionem faciat, et pignus
dans, litem post terminum peremptorii contestetur: in quo termino
repentinas ferias et sollempnes que ultra biduum continuum exten-
duntur, non computari statuimus. Hoc tamen addito et intel-
lecto, ut nec sindicus pisani Comunis, nec operarius sancte Marie
pisane maioris ecclesie, nec etiam operarius sancti Iohannis Battiste,
nec pontonarius pontis Veteris aut Novi, seu pontis de Orbaula, in
causis quas pro eorum offitio gerunt; nullus pauper qui sacra-
mento suo precise et duorum eius convicinorum ex credulitate
<pb n="651"/>
iurantium monstraverit, sive monstrare paratus fuerit se paupe-
rem esse, et se pignus mobile non habere, et habere sine fraude
non posse, agendo vel respondendo in aliqua causa vel pro sententia
contumacie recipienda, pignus dare cogatur: sed iudices et previsores
in eorum causis ac si datum esset pignus, procedant, et sententiam
contumacie ferant, nisi iudici vel iudicibus videatur quod pignus
habere possit; et tunc sine pignore non audiatur. Vicinos in-
telligimus eos qui super predictis ydonei iudicibus videantur.
<pb n="652"/>
Statuimus, ut si quando a iudicibus peremptorium alicui extra
nostrum districtum commoranti mitti contigerit, non prius ex eo
<pb n="653"/>
peremptorio sententia contumacie detur, quam publice per apparito-
rem eiusdem curie ante domum quam citatus inhabitare consuevit,
vel si in civitate pisana vel districtu habitare non consuevit, in curia
publica proclamatio fiat, nominando personas conquerentis et citati,
ut si quis eum defendere velit, infra triduum coram iudicibus veniat
defensurus: quibus vero elapsis, nullo ad eius defensionem legittime
comparente, sententiam contumacie iudices dare non morentur. Que
proclamatio super peremptorio in actis publicis scribatur, et ubi ad
domum fit proclamatio, addiciatur in actis in qua hora domus illa
sita sit et in qua parrocchia.
Equitatis rationem considerantes, hac constitutione firma-
mus, ut castellanus Castri de Kallari, et omnes iudices, et qui loco
iudicum sunt, extra nostrum districtum commorantes, tempus
peremptorii et heremodicii possint suo arbitrio, pro qualitate facti
et personarum, abbreviare et dilationes tassedii denegare. Insuper,
tempus messium et vindemiarum in reddendo ius et sententiis
ferendis, cum utilitas navigantium et extraneorum exegerit, obser-
vare non teneantur. <hi rend="italic">Hoc constitutum est comune legis et usus</hi>.
Malitiis quorundam obviare intendentes, qui debitorum so-
lutiones subvertere vel transformare conantur, statuimus ut nullus
<pb n="654"/>
qui defensioni alterius se obfert aliter audiatur, nisi in satisdatione
iudicatum solvi iuxta quantitatem litis, fideiussor ex facultate solvendi
et facilitate conveniendi et exigendi pereque ydoneus ut est ille qui
defenditur, tribuatur. Contra quem fideiussorem sententia diffinitiva
et contumacie, que lite cepta contracto heremodicio fertur, sicut
contra ipsum defensorem, possit executioni mandari. Sed et contra
eum qui defenditur sententia executioni mandetur si est maior,
et eo mandante, vel sciente et non contradicente, defensor ad
ipsius accesserit defensionem, nisi ex tali confessione defensoris
sententia detur: quam is qui defenditur coram iudicibus vel previso-
ribus, prout causa erit legis vel usus, se facturum non fuisse, et
rem ita non esse vel fuisse, ut confessus fuit defensor, tactis sacro-
sanctis evangeliis, precise, vel eius heres ex credulitate, iureiurando
monstraverit.
</p>
</div1>
<div1 type="sezione">
<head rend="italic">II. Qualiter rei contumacia coherceatur.</head>
<p>Si quis maior viginti annis, ut suprascriptum est, contumax
fuerit, et contumacie sententia contra eum lata fuerit, possessio rei,
de qua controversia fuerit, reclamatori tribuatur, et post annum
continuum a die missionis in possessionem, dominus efficiatur,
si ille per annum in contumacia perseveraverit, sive post mis-
sionem possederit, sive non; nisi sua sponte expressim possessionem
dimiserit. Possessor tamen semper intelligatur, sive possessione
utatur, sive non; nisi per decennium continuum possessione uti
<pb n="655"/>
neglexerit; dum tamen in anno suprascripto, tempus quo
civitas pisana vacaret et careret Potestate, consulibus vel rectore,
in eo anno non computetur. Si tamen absentis procurator ad
hoc ab eo constitutus, se illum velle defendere contumaci denun-
tiaverit, et defendere paratus fuerit, exinde annus currat, sicut
illo presente curreret. Eodemque iure utatur et is qui in iure illius qui
sententiam contumacie consecutus est, successerit quocumque modo;
nec prosit contumaci si causam inceperit, et eam sine iusto impe-
dimento deseruerit: quod per notitiam iudicum declaretur; quam
notitiam in fine.sui officii iudices faciant, sed et ante si hoc al-
tera pars petierit, et hoc eis indubitanter videatur. Si autem infra
annum petens in petitorio iudicio eum advocaverit, fructus quos
inde perceperit in possessionem missus, vel eius successor, restituere
cum re principali per iudicis sententiam teneatur. Eo tamen in-
tellecto, si super possessione solum contumacie sententia feratur,
<pb n="656"/>
possessor per eam sententiam ex discursu anni dominus pro-
prietatis non efficiatur, sed fiat verus possessor, ita ut non possit
qui contumax fuerit; anno elapso, volens sententiam con-
tumacie retractare, possessionem advocare. Quod si aliquo agente
coram iudicibus curie nove, vel coram assessore aut iudice Potestatis,
sive coram arbitro vel arbitris ex compromisso electis, de inquieta-
tione vel imbrigatione possessionis, vel quasi possessionis, fuerit
contra reum contumacie lata sententia, ut is contra quem. lata fuerit,
infra trium mensium spatium de ipsa sententia cassanda, restitutis
prius actori expensis quas fecit, arbitrio et taxatione iudicantium
vel iudicantis, agere valeat, ordinamus. Salvo tamen in predictis,
ut ex sententia contumacie de aliquo opere destruendo contra maiorem
vel minorem data, infra annum predictum, a tempore date sen-
tentie computandum, opus non destruatur, nisi infra annum fuerit
per sententiam diffinitivam, appellatione non suspensam, sententia
contumacie confirmata. Si vero de debito contumacie sententia
lata fuerit, in potestate sit reclamatoris, ut per res mobiles vel
immobiles, vel iura et actiones effectui mandetur: ita tamen ut pro
XX soldis mittatur in possessionem tantorum bonorum ipsius que valeant
soldos triginta; et sic supra XX soldos infra observetur; nisi missus
fuerit in possessionem rerum mobilium: tunc enim mittatur in
tantum quanta fuerit summa, pro qua eum esse mittendum in
<pb n="657"/>
sententia continetur. Et liceat ei, qui pro debito rei mobilis
possessionem consecutus est, testato et absque fraude illam vendere
post duos menses a die inquisitionis inde facte, salva tamen
contumacis ratione in pecunia inde accepta, quam haberet de re
ipsa, si infra annum veniret. Sed si ex vendictione bona
fide facta quamtum in sententia contumacie continetur non fuerit
consecutus, pro eo quod deest, in possessionem aliorum bonorum
mitti valeat, et si plus quam habere debet ex vendictione perceperit,
illud restituat; et in utroque casu, quatenus in plus missus fuerit
etiam quoad possessionis ne dum dominii acquisitionem, ipso iure
non valeat, nec fructus de superfluo percipiat, de quo scilicet, an
superfluum sit, arbitri officio summatim et extra ordinem discer-
natur. Si tamen in bubus vel aliis animalibus, vel instrumentis
aratoriis tenere datum fuerit, is contra quem in predictis rebus
tenere datum fuerit, ei qui tenere consecutus fuerit, alias res mobiles
convenientes, arbitrio iudicantis qui sententiam tulit, vel eius suc-
cessoris, loco prioris teneris dando, vel si res mobiles convenientes
dare non potest, inde cognita veritate iuramento eius, dato fideius-
sore ydoneo de restituendo tenere predictum anno elapso vel
quantitatem pro qua missus fuerit in possessionem, vel solvere
<pb n="658"/>
quod fuerit iudicatum si contingerit sententiam contumacie non
esse cassandam pronuntiari, illud recuperare. Quod si debiti recla-
mator, rerum mobilium possessionem, vel nominum quasi posses-
sionem consecutus fuerit, et ex rebus mobilibus vel exactionibus
ei satis non fit, rerum inmobilium, secundum iam dictum modum,
possessio detur. Idem et e converso observetur, et post annum
predictum a die missionis in possessionem dominus efficiatur.
Si ille per annum in contumacia perseveraverit, sive post mis-
sionem possederit sive non, nisi sua sponte expressim possessionem
dimiserit, non obstante etiam eius possessione primo apprehensa,
si in possessionem aliorum bonorum eius, qui ut dictum est contumax
fuerit, infra annum quotienscunque vel postea semel tantum
per consulem mitti voluerit; dum tamen, incontinenti postquam in
possessionem alterius rei missus fuerit, per iudicem vel nuntium,
alteri parti vel ad eius domum significetur; et quam prius acceperat
possessionem, quando hoc ab eo contumax petierit, ei statim
restituat; et etiam eo non petente, eam statim derelinquat; et de
ea re defendenda, quam restituere debet, de suo dato et facto con-
tumaciam promittat; et ydoneum fideiussorem tribuat, si contumax,
quia dubitet ne ea alienaverit vel obligaverit, hoc ab eo petierit.
Si autem hec facta non fuerint, nullius momenti sit posterior missio
in possessionem. Mutatione autem possessionis·interveniente, non
computetur tempus quo prius possedit, sed a tempore apprehentionis
aliorum bonorum annus currere incipiat; et qui in iure eius quo-
cumque modo successerit, qui sententiam contumacie consecutus est,
eodem iure utatur: et in utroque casu, fructus quos ante acquisi-
tionem dominii, ipse vel alius pro eo, sive qui in iure eius quo-
cumque modo successit, percepit, restituat; vel sibi in debito
<pb n="659"/>
computatis eatenus minus rei predicte dominium consequatur. Si vero
in nominum vel iuris quasi possessionem missus fuerit, quatenus
per sententiam mitti debuit, idem ius ex iam dicti anni decur-
sione missus consequatur, quod missionis tempore contumax habebat.
Si autem infra annum ad rationem venerit, et reclamator in debito
obtinuerit, ipsum debitum cum pena duorum denariorum per libram,
facta fructuum computatione, ex omni mense a die missionis in
possessionem vel quasi possessionem transacto, recipiat; excepto
de eo tempore, quo per eum steterit quo minus agetur causa, ut
illius temporis nec fructus lucretur, nec penam habeat. Si vero non
obtinuerit, fructus, quos percepit cum re ipsa cuius possessionem ex
sententia contumacie habuerit, per iudicis sententiam restituat. Ita
tamen in predictis omnibus casibus sententia contumacie detur, ut
si debiti, vel cuiuscumque rei reclamator petierit soldos XL, vel
valens aut plus, etiam ex diversis causis, sacramentum calumpnie
prestet; et hoc sacramentum prestitum esse in sententia contumacie
scribatur; et amplius in ea causa, licet ille contra quem reclamatum
fuerit ad iustitiam veniat; sacramentum calumpnie, contumacie
sententia lata, vel non, facere non cogatur. Hec de contumacibus
viginti annis maioribus constituta sunt.
Equitatem potius quam stricti iuris rationem consequentes, ordi-
namus, ut si quis rem vel pecuniam sibi dari abaliquo, et si non
dederit, penam fuerit stipulatus, in eo quod duplum excedit, pena
<pb n="660"/>
exigi non possit, et utrumque, scilicet rem et penam, etiamsi
inter partes convenerit, habere non valeat.
</p>
</div1>
<div1 type="sezione">
<head>III. Quibus annus ex sententia contumacie non noceat.</head>
<p>Minores autem viginti annis sui iuris, vel in potestate constituti,
ex contumacia per annum dominium vel ius non ammittant, si non
et post viginti annos per annum in contumacia perseveraverint,
ut dictum est supra. Pena tamen suprascripta nichilominus a die
missionis in possessionem, vel quasi, contra eos currat.
</p>
</div1>
<div1 type="sezione">
<head rend="italic">IV. Qualiter sententia contumacie contra pupillum…</head>
<p>
De pupillo vero hoc observetur, ut sententia contumacie contra
eum dari possit, si tutores omnes inquisiti fuerint, et qui presentes
<pb n="661"/>
sint, scilicet in civitate pisana vel districtu, et alii qui secundum
leges inquiri debent ut infra dicitur, licet eum non defenderint,
et ut possessio rei, de qua controversia fuerit, per sententiam con-
tumacie reclamatori tribuatur. Si autem de debito se reclamaverit,
per sententiam contumacie detur ei possessio bonorum pupilli, sicut
de maiori dictum est; et in utroque casu, et tam in maiore quam
in minore actor possideat, et in possessorio iudicio semper potior
existat, et nunquam amplius a contumaci possessorio iudicio inter-
pelletur, nisi ubi de possessione sententia contumacie lata foret; quo
casu, dicendo sententiam contumacie cassandam, possit contumax
de possessione litigare: honere etiam probationis semper incumbente
ei qui sententiam contumacie contra maiorem vel minorem habet.
In eo vero qui pubes est, si curatorem habet, et eum non defen-
derit, aut si non habet et eorum inquisitio precesserit que in pupillo
fieri debet, et eum non defendunt, eadem omnia que supradicta
sunt de pupillo observentur.
</p>
</div1>
<div1 type="sezione">
<head rend="italic">V. Quando minor XX annis contumax intelligatur.</head>
<p><pb n="662"/>
Contumax autem minor XX annis intelligitur si tutores vel
curatores habet, et omnes qui presentes sunt, scilicet in civitate
pisana vel districtu inquisiti fuerint; vel si non habet tutorem vel
curatorem, quidam qui ad hoc magis ydonei videantur, ex his qui
pro minore secundum leges inquiri debent, et ipse si intellectum
habet citati peremptorio XX dierum per litteras misso, et
<pb n="663"/>
facta post terminum peremptorii proclamatione consueta publice in
convicinia, nullus eorum ad rationem faciendam venerit; dum tamen
post factam proclamationem ante triduum, sententia contumacie
contra minorem non feratur. Que autem de minore sui iuris
supradicta sunt, eadem et in minore et potestate constituto serventur,
dum tamen ipsi minores si intellectum habent et parenti
in cuius est potestate. Si vero non habet intellectum, parenti
tantum peremptorium mittere sufficiat. Ubi autem a minore, vel
alio pro eo, usus vocatur, predicta omnia in eo casu in maiore
statuta et confirmata, etiam in minore locum obtineant; nec
obsit actori quorumdam tutorum vel curatorum, cum extra pisanum
territorium essent, non facta requisitione, quominus, alio vel aliis
presentibus et, ut dictum est, requisitis, sententiam contumacie
contra minorem valeat obtinere.
De foretaneo quolibet maiore vel minore, suo vel alterius
nomine conveniendo, constituimus; ut si requisitus non inveniatur,
cum non sit extra districtum sue civitatis, ad domum ipsius pe-
remptorium detur, cum proclamatione in convicinia, et apud eccle-
siam cuius est parrocchianus, tunc facienda: et hoc tantum valeat
quantum si ipsi peremptorium datum fuisset. Dum tamen in requi-
sitione foretanei nostri districtus post terminum peremptorii, etiam
in maiore iterum proclamatio fiat, et post triduum transeat antequam
suam contumaciam proferant; quod etiam in qualibet muliere, que
requisita non invenitur observetur, sed ita ut in muliere cive, bina
ipsius facta requisitione, non in prima, sed in secunda perempto-
rium apud domum relinquatur, quod etiam in quolibet cive presente,
<pb n="664"/>
de quo post trinam apparitoris requisitionem evidens quod latitet
sit suspitio, observari statuimus. Et que de peremptorio statuta sunt,
eadem in heremodiciis in minorum causis observentur. Que
proclamatio super peremptorio in actis publicis scribatur.
Statuimus etiam, ut in causa actoris foretanei, qui non sit de
nostro districtu, tempus peremptorii et heremodicii arbitrio iudicum,
secundum quod eis sine fraude conveniens visum fuerit, peremptorio
et heremodicio per litteras misso, et requisitione pro heremodicio
a iudice urbis facta, possit expressim abreviari; dum tamen tempus
peremptorii et heremodicii sit ad minus trium dierum. Et ubi
extra nostrum districtum, vel in aliqua insula nostri districtus,
aliquis inquirendus existit, arbitrio iudicis terminus peremptorii,
ubi opus fuerit, prolongetur. De quo termino ferie solempnes vel
repentine non excipiantur, sed in eo computentur; et in eo casu,
citatio facta per peremptorium etiam apud primos successores tantum
illorum iudicantium, a quibus facta fuit, vires habeat, ut, scilicet,
termino peremptorii decurso, possit a successoribus primis ex illa
citatione sententia contumacie ferri, et valeat sicut si ab eis missum
peremptorium fuisset. Et si civis vel foretaneus peremptorio
<pb n="665"/>
citatus, ob id Pisas venerit, et se litem contestando coram
iudice paratum dixerit, et actor a iudice monitus, litem contestari
distulerit, omnes expensas, quas citatus propterea cum iudicis
taxatione se fecisse suo sacramento monstraverit, iudicis officio
extra ordinem cognoscentis, restituere compellatur. Adiungimus
etiam, ut iudex Curie nove inquisitiones pro ablatis vel in-
quietatis possessionibus, vel quasi, faciendas per litteras perem-
ptorias faciat, certo termino, secundum eius arbitrium in eis, non
minus tamen triduo, apponendo. Hoc constitutum est commune
legis et usus.
<pb n="666"/>
Si quis rei servande causa in possessionem rerum absentis a
iudicibus vel previsoribus mitti desiderat, non antea in posses-
sionem mittatur quam per apparitorem illius curie in convicinia
in qua morari absens consuevit, proclamatio fiat, nuntiantem quis
contra quem mitti in possessionem rei servande causa, et a qua
curia postulat, et quod nisi infra dies octo aliquis eum legittime
defendens coram iudicantibus comparuerit, iudicantes quod ad eo-
rum officium pertinet inde facient, de predictis in actis publicis
scripturam faciendo. Quibus octo diebus elapsis, instante eo qui
mitti desiderat, tempus conveniens secundum loci distantiam in
quo absens esse credatur a iudicantibus in actis publicis statuatur, in-
tra quem absenti possit denuntiari, et ipse pro sui defensione venire,
sive legittimum defensorem mittere valeat: quo subsecuto, si intra
tempus statutum neuter suprascriptorum absens, vel alius pro eo, fe-
cerit, ab ipsis iudicibus vel previsoribus iterum fiat eodem modo
suprascripta proclamatio. Et si nullus eorum legittime defendens oc-
currat, notitiam in actis publicis iudices seu previsores totius negotii
processum notificantes de mictendo eum in possessionem rerum
absentis, rei servande causa, secundum mensuram debiti, sacramento
petentis coram iudicibus seu previsoribus declarari faciant
statuendo in ipsa notitia tempus computandum a die facte missionis
<pb n="667"/>
non minus sex mensium, non tamen plus anno. Post quod, rem in
qua missio facta fuerit, publice bona fide vendere, et sibi de quan-
titate in notitia comprehensa satisfacere valeat. Si vero res in qui-
bus missio facta fuerit iusto pretio vendi non poterit, iudices seu
previsores ipsas res, misso in possessione ipso instante, pro su-
prascripta quantitate, si res iusto pretio estimate tamen valeant,
alioquin pro ea quantitate quam valeant, possint et debeant iure
dominii adiudicare. Statuimus etiam, ut quod per primos iu-
dices vel previsores completum non fuerit, per eorum suc-
cessores sortiatur effectum. Si vero ante vendictionem vel adiudica-
tionem is contra quem missio facta fuerit, sive eius heres, vel
alius pro eo occurrerit, ipsam possessionem, restitutis espensis et
prestita satisdactione legittima, valeat recuperare. Salvis his que
continentur in capitulo quod incipit: " In omnibus societatibus con-
stituimus ", posito sub titulo:·" De societate inter extraneos facta ".
Constitutione perpetua credimus ordinandum <abbr>etc.</abbr>, ut in Con-
stituto usus, posito in tictulo " De modo cognoscendi ", per omnia
continentur. Hoc constitutum est commune legis et usus.
<pb n="668"/>
Si quis de aliquo debito sortis et non pene, vel de aliqua re,
quarum iudicium lite cepta non pendeat coram consulibus maio-
ribus vel aliquo eorum, aut coram Potestate vel eiusdem Potestatis
vel consulum aut rectorum iudice reclamationem fecerit, reus
circa quem reclamatum fuerit per publicum nuntium civitatis,
statim sine fraude, per preceptum sub sacramento factum, aut etiam
viribus civitatis venire cogatur; et si veniens illud debitum confi-
teatur vel rem petitam se debere restituere, vel sacramento quod
non per calumpniam petat a reclamatore facto, quod non debeat,
vel quia debitum fuisse neget, aut solutum fuisse dicat, de suo facto
precise, de alieno vero ex credulitate iurare nolit, aut si ex pu-
blico instrumento petatur, cum instrumentum solutionis non habeat
solutum fuisse vel compensationis iure: in hoc et superiore casu,
aut aliqua exceptione, se tutum que iudicanti proposita ydonea
videatur, precise, vel ex credulitate, secundum distintionem predictam
non iuret, infra dies octo, vel brevius tempus, si hoc iudicanti ex
iusta causa videbitur, vel alium terminum arbitrio consulis sive
Potestatis vel suprascripti iudicis, non ultra mensem tamen consti-
tuendum, reus per consulem vel Potestatem, sive per suprascriptum
iudicem, per preceptum sub sacramento de quo factum teneatur, vel
de novo si actor petierit cum id non prestiterit faciendum, vel si opus
fuerit, etiam viribus civitatis, predictum debitum cogatur solvere et
rem ipsam restituere. Si vero dictus reus citatus per publicum nun-
tium infra biduum, quando ille qui citatur est in civitate pisana,
et sine termino, vel ut statim veniat, citatus fuerit: si vero extra
civitatem vel in civitate, cum appositione certi termini fuerit citatus,
termino transhacto, coram dicto iudicante rationem facturus non
venerit, ut actor ad modum contumacie sententie mittatur in
<pb n="669"/>
possessionem bonorum eius, si actor voluerit, pro quantitate petita, vel
ipsius rei petite, vel extimatione rei petite, si res ipsa petita non
compareat; recepto prius sacramento ab actore, quod non per ca-
lumpniam petat, sed quia de his que petit se rationem habere pu-
tat. Hac constitutione firmamus, quod si reus infra annum
veniens rationem facturus, possessionem recuperare voluerit, non
aliter audiatur nisi prius convenientia advocatorum salaria pro iudi-
cantis arbitrio et duos denarios per libram extimationis dicte
rei, seu quantitatis petite, actori solvat: ita tamen, quod dicta
quantitas summam soldorum LX non excedat; nec minus pre-
stetur, soldorum V, si quantitas petita vel extimatio rei petite fuerit
soldorum XX vel plurium; et tunc possessio restituatur eidem. Quod
si reus citatus ad terminum sibi a iudice per se vel nuntium aut
litteras adsignatum coram iudicibus venerit, actor vero non compa-
ruerit, teneatur actor omnes expensas quas in veniendo reus fecit,
arbitrio iudicis et taxatione ab eo facta ipsi restituere. Addimus
<pb n="670"/>
etiam huic constitutioni, ut suprascriptus iudex in domo sua, ·vel
prope domum, curiam retinere non debeat, cum de civitate vel di-
strictu potestas vel rector fuerit, sed in aliquo certo loco ei a po-
testate vel consulibus omnibus vel maiori parte eorum ordinato;
ut habere habeat duos nuntios certos de communibus nuntiis adsi-
gnatos pro citationibus, et aliis que ipsi iudici pro eius officio erunt
necessaria faciendis. Si vero occasione sui officii aliqua causa vel
questio coram eo mota fuerit, et ipsam ex compromisso officii tem-
pore recepto etiam post depositum officium finierit, diricturam et
quicquid inde habuit, publico camerario Pisane civitatis cum effectu
restituere teneatur.
<pb n="671"/>
Quoniam iuris ratio precipit et communis utilitas suadet, ne
circa rem rusticam occupati ad forum venire tempore messium
compellatur, statuimus ut nullus iudex alicuius curie civitatis
Pisane, a medio mense iunio usque ad kalendas augusti,
aliquem foretaneum nostri districtus, vel pro eodem foretaneo
aliquem ad iudicium venire compellat, nisi tantum ad litem
contestandam ubi actionis dies foret exiturus.
</p>
</div1>
<div1 type="sezione">
<head rend="italic">VI. Quibus casibus dilatio tassedii denegetur.</head>
<p>Dilatio tassedii occasione, vetusto huius urbis iure salubriter
constituta, sicut in constituto usus per omnia continetur, postulan-
tibus tribuatur, nisi commodati, vel depositi ex sua persona, aut
furti, vel vi bonorum raptorum, vel condictione furtiva, vel de vio-
lenta possessione seu iniuste invasa, vel si alias ex maleficio ex
<pb n="672"/>
sua persona quis conveniatur, vel cum debiti voce propria con-
fessi, aut quod publico instrumento quod non sit inventarium
continetur solutio postuletur, ne dum quis tassedium pretendat,
maleficiorum potius sibi querat impunitatem. Sed et si tassedii vel
peregrinationis causa dilationis postulantis persona esse suspecta
videatur, quod malitiose abesse velit, vel quod non de facili sit
reversurus sine ydonea fideiussione, et quod ad certum tempus sit
reversurus promittens prout iudicanti visum fuerit prestiterit, placi-
tum per se vel per alium incipere cogatur. Postremo si qua alia
rationabilis causa in animis iudicantium inheserit, quod iam dicunt,
non prestanda videatur dilatio, tunc tassedium vel iter ut dictum
est, pretendentibus non prosit hec excusatio. Que dilatio si semel
prestita fuerit amplius in eadem causa non tribuatur.
</p>
</div1>
<div1 type="sezione">
<head rend="italic">VII. De questionibus et causis in iudicio legum inceptis…</head>
<p>Si aliqua questio incepta per litis contestationem coram iudi-
cibus fuerit, ut ad usum non vadat, et ecconverso, statuimus. Post
litis autem contestationem, si questio usus inciderit, ut de ea post-
quam inciderit, antequam inde tractetur coram iudicibus vocatus
fuerit usus, a iudicibus eiusdem curie per usum, sicut a provisoribus
cognoscatur, et in sententia diffinitiva principalis negotii expressim
a iudice dicto, quod per usum illam questionem finiant, secundum
usum ab eisdem finiatur. Post tractatum vero super incidenti que-
stione usus coram iudicibus habitum, sive usus vocetur, sive non,
iudices, si non infra tres dies quibus curia teneatur, usus coram iudice
in curia publica vel in scriptura publica interveniente extra curiam
vocatus fuerit, ac si usus vocatus non esset, nichilominus in causa
procedant. Cuius rei veritas an tractata sit nec ne, iudicum sacramento
quo iudicare tenentur credatur. Si tamen iudex se id in memoria
<pb n="673"/>
non habere dixerit, et si aliqua partium quod tractata sit probare in-
continenti voluerit, audiatur, nisi in actis publicis aliter inve-
niatur.
</p>
</div1>
<div1 type="sezione">
<head rend="italic">VIII. Quando aliqua partium iudicantis persona …</head>
<p>Si quando altercatio emerserit, in qua advocatus vel pro consilio
seu pro advocatione aliqua accepto vel convento consiliator, vel de
causa cum consilio de principali negotio dato instructor aut suffra-
gator, vel lite cepta procurator alicuius fuerit, vel sacramento fidelitatis
alicui partium vel societatis seu consortii tenetur, de eodem negotio
iudex vel cognitor esse possit, vel non, decernimus ut, nisi partes
sponte consenserint, iudex vel cognitor aut etiam consiliator socio-
rum esse non possit. Sed consentire partes videantur, si per se, vel
per iudicis renuntiationem, incontinenti ex quo inde curia coram
utraque parte meminerit faciendam, aliquod suprascriptorum scientes,
lite coram illo tractari cepta, infra tres dies quibus curia teneatur
ob id a iudicio eum non removerint; et si ob id remotus fuerit,
de illa causa exinde se intromittere non teneatur. Si coram iu-
dice, qui usque ad certam solummodo quantitatem cognoscere po-
test, actor ex causa maioris quantitatis vel rei petitione divisa,
partem aliquam petierit, non possit postea coram eodem, vel coram
eius socio, seu qui est cum eo in eodem officio vel simili, ex ea-
dem causa aliquam aliam petitionem facere, licet inter debitorem
<pb n="674"/>
creditoremque <abbr>etc.</abbr>, ut in Constituto usus per omnia continetur, po-
sito sub titulo De pignoribus.
</p>
</div1>
<div1 type="sezione">
<head rend="italic">IX. De opponendo creditoribus …</head>
<p>Creditoribus, vel in iure eorum succedentibus, pignora seu ypo-
tecas persequentibus earum possessoribus ex novo iure utilis hec non
sit exceptio, si non principales et mandatores seu fideiussores et
sponsores conveniantur, sed in arbitrio sit creditoris quem velit prius
convenire. Ordinamus ut si aliquis fideiusserit pro aliquo <abbr>etc.</abbr>, ut in
Constituto usus continetur, posito sub tictulo De fideiussoribus.
Supervacuam exceptionem de reo principali primo conveniendo tol-
lentes, statuimus ut de cetero in potestate sit creditoris, quem prius
an principalem, vel fideiussorem alium, vel intercessorem velit con-
venire, nisi sit fideiussor seu sponsor pro tutela vel cura acceptus,
tunc etiam tutore vel curatore presente primo convento,
<pb n="675"/>
fideiussor seu sponsor postea conveniatur. Duo vel plures si fideiusso-
res aliqui de aliqua re fuerint, nisi nominatim in solidum se
obligaverint, pro equali parte tantum teneantur: nisi de partibus
aliquid expresse dixerint. Quod si de partibus expresse convenerint,
secundum quod convenerint teneantur: si autem unusquisque in
solidum fideiusserit, unusquisque in solidum teneatur; sed ius
quod habet adversus principalem debitorem in totum, vel contra alium
vel alios intercessores tantum pro parte contingente pro nu-
mero personarum ei a quo solide petiit prestare, creditor teneatur.
Quod si facere non vult, de parte solummodo; et si in solidum ac-
ceptus sit fideiussor, exigatur, cessione tamen nichilominus con-
tra principalem debitorem illi qui exigit iuris sibi pro ea parte
competentis a creditore facienda.
</p>
</div1>
<div1 type="sezione">
<head rend="italic">X. Quo casu filius familias contra patrem agere possit.</head>
<p>Liceat filio maiori viginti annis contra patrem de dote mortue
matris, et rebus maternis, et materni generis, et de aliis rebus pro-
priis et suis acquisitis agere; et si pater ad iudicium venerit, lis
contestetur <abbr>etc.</abbr> suo marte, ut inter extraneos sacramento calumpnie
prestito decurrat. Si tamen pater sacramentum calumpnie in totum
vel pro parte recuset, non ideo pro confesso habeatur, sed in quan-
tum recusat sacramentum de tota veritate dicenda, quam de illo scit
<pb n="676"/>
negotio aut credit, omnibus iuribus curie et consulis iustitie facere et
sub eodem iudice alteri parti respondere cogatur. Quod si ante
litis contestationem confiteri voluerit, nisi predicto sacramento de
tota veritate dicenda prestito, ex eius confessione notitia non de-
tur, sed nichilominus instante filio sententia contumacie feratur. Si
vero pater ad iudicium non venerit, peremptorio decurso, sententia
contumacie contra eum sicut contra quemlibet extraneum de-
tur, dum tamen annus in contumacie sententia, et sex men-
ses in diffinitiva non currant patre vivente. Mortuo vero patre,
tempora diffinitive vel contumacie sententie contra heredes absentes
nisi a tempore scite mortis parentis et sententie late non currant,
et usumfructum lege concessum pater habeat, quamdiu, paternam
erga filium exibet affectionem. Et ubi etiam ad iudicium pater non
venerit, ad petitionem filii predictum sacramentum de veritate di-
cenda, ut suprascriptum est, facere compellatur; et in predictis, secun-
dum quod sub sacramento dixerit, contra ipsum et eius heredes cre-
datur, permissa tamen heredibus in contrarium probandi facultate. Hec
ita se habeant si filius iuraverit se nullum colludium vel fraudem cum
patre vel alio pro eo commisisse; sed in his casibus filius ut quilibet
extraneus testes per publicamentum et contra patrem dare possit: sine
sacramento autem patris confessio, filio in potestate existenti vel eman-
cipato, in iure vel extra ius facta coheredibus ex patre descendenti-
bus obesse non valeat; que omnia sub hoc titulo comprehensa in
omnibus liberis utriusque sexus etiam in potestate constitutis obtineant.
</p>
</div1>
<div1 type="sezione">
<head rend="italic">XI. De sacramento calumpnie.</head>
<p>
Sacramentum calumpnie in omni causa XL <abbr>sol.</abbr> vel valens
<pb n="677"/>
continente prestetur, si petatur, ita ut voluntate partium
remitti et differri possit. In minori autem causa ab invito non exi-
gatur, salvis que superius contra contumaces, et que inter patrem
et filium, et que in capitulo " Si quis de aliquo debito <abbr>etc.</abbr> contine-
tur " de sacramento calumpnie dicta sunt. In causis tamen archiepi-
scopatus, sindicus qui ab archiepiscopo generalem tam in agendo
quam in respondendo causarum archiepiscopatus habeat administra-
tionem, qui sit clericus bone oppinionis, et huic officio conveniens,
arbitrio et auctoritate iudicum ordinatus, sacramentum calumpnie
prestet. Sed in causis L librarum vel supra coram archiepiscopo al-
tera parte postulante sacramentum fiat calumpnie, et in eisdem causis
coram archiepiscopo sub sacramento sindicus et archiepiscopus in
verbo veritatis interrogati respondeant. Si vero archiepiscopus vice-
dominum vel vicecomitem habuerit, licet sindicum habeat, tamen in
causis maiorem L. librarum quantitatem continentibus, vicedominus
seu vicecomes, si adversarius petierit, sacramentum calumpnie faciat,
dummodo iuret prius adversarius cum sacramento calumpnie, quod
ideo ab ipso sacramentum calumpnie petit, quia ipsum melius scire
vel dicturum veritatem existimet. In causis autem universitatis vel
collegii a sindico vel yconomo, qui ex ipsis sit bone oppinionis, ne-
gotiorum universitatis, vel collegii, pro maiori parte notitiam habens,
arbitrio et auctoritate iudicum curie legis, sive foretaneorum inter
foretaneos constitutus, sacramentum calumpnie prestetur. Si tamen
supra summam librarum L sint, et altera pars ante sacramentum a
sindico factum hoc petierit a prelato illius collegii vel universitatis
<pb n="678"/>
vel ab alio, de quo alio de universitate vel collegio adversario
magis placuerit; sacramentum calumpnie prestetur; adversario inde
prius sacramentum calumpnie prestante, et insuper iurante quod
ideo ab ipso sacramentum calumpnie exigit, quod ipsum melius
scire vel dicturum veritatem putet. Que dicta sunt in causis uni-
versitatis vel collegii L librarum, vel que sunt infra vel supra eam
summam, eadem in causis pisane maioris ecclesie librarum C vel plus
minusve continentibus obtineant. Ita tamen, ut in causis maioris
canonice pisane ecclesie librarum XV, vel plebis archiepiscopalis, et
in aliis causis universitatis vel collegii, prelati collegii vel univer-
sitatis adversario postulante, si non sunt absentes, in verbo veri-
tatis respondeant. Ubi vero civitas agit vel convenitur, equitatis
ratione similia suadente, in causis L librarum vel infra, sindicus
sacramentum calumpnie prestet. In aliis vero potestas vel consul qui
presens fuerit, quem adversa pars elegerit, dum tamen prius ut in
collegio dictum est iuret. Si vero consul vel potestas in bona causa
de qua advocati communis consulerint, sacramentum calumpnie re-
cusaverit facere, totum dampnum quod propterea civitati evenerit de
suo proprio restaurare cogatur, nisi iuraverit quod predictum iura-
mentum facere salva conscientia non possit. Iuramentum tamen de
veritate dicenda, quam scit vel credit, adversario postulante facere
teneatur. Que autem dicta sunt de universitate, scilicet ut unus eorum
pro faciendo sacramentum calumpnie possit elegi <abbr>etc.</abbr>, ut supra dicta
sunt, hec eadem in uno tutorum, sive curatorum vel fideicommis-
sariorum in nostro comitatu existente, quem adversa pars elegerit,
prestito prius sacramento ut supra, et si per alium tutorem sive
curatorem vel fideicommissarium lis agatur, observentur: nisi iudi-
cibus, et hic et in omnibus superioribus, magis calumpnie vel odii
causa dictum sacramentum peti, quam ut melius scire vel dicere
veritatem putet videatur. Si vero tutor vel curator seu fideicommis-
sarius qui electus fuerit sacramentum calumpnie prestare noluerit,
invitus per consulum officium totis viribus compellatur; si tamen
non poterit cogi, nullum ideo dampnum causa patiatur. Quod si
adversarius iam predictum sacramentum, quod cum sacramento ca-
lumpnie prestare debet, facere noluerit, et sindici seu yconomi sa-
cramentum magis elegerit, a sindico vel yconomo et tutore vel
<pb n="679"/>
curatore seu fideicommissario, qui in lite est, sacramentum calum-
pnie prestetur. Calumpniosam in causis responsionem amputantes,
constituimus ut nullus in causis cum sacramento calumpnie, vel sub
legalitate de facto proprio interrogatus, respondeat Dubito; sed sit
responsio eius: Sic est, vel Non est; vel Credo, vel Non credo:
et si forte sub sacramento petierit tempus ad deliberandum, ei
<pb n="680"/>
secundum quod iudici congruum videbitur tribuatur: et verbum illud
Dubito in facto propries in causis extirpetur. De facto autem alieno,
cum in eo sit tollerabilis error; liceat alicui respondere Dubito.
Ordinamus ut iudices post litem contestatam, interrogationes, con-
fessiones e negotiationes, que sibi scribende videbuntur, in publicis
actis redigant vel redigit faciant.
Constituimus ot in omnibus responsionibus ab hinc in an-
tea a litigatoribus in lite faciendis, litigantes ab advocatis et suffra-
gatoribus suis ad invicem per iudicis officium, altera partium id
petente, separati; ita ut sue parti, sine iudicis vel alterius partis
audientia, loqui non possint, absque patronorum vel suffragatorum
suorum consilio tunc dando respondeant. Studeant autem iudicantes
circa interrogationes et responsiones cum benignitate et cautela pro-
cedere; et si aliquem in respondendo errasse crediderint, erroris eius
quam diu tunc de illa causa tractatur correctionem ab eo factam
recipiant. Non tamen erroris correctio vel revocatio scribatur in
actis, nisi iudici videatur correctionem vel revocationem esse reci-
piendam.
Si ab eo qui exceptione vel datione actionum vel rationum de
aliquo nomine vel iure, seu re mobili vel inmobili, que a dante
vel cedente non possidebatur tempore dactionis·vel cessionis sibi,
vel cui successit, facta contra aliquem agit, ut eum qui dedit vel
cessit heredemve eius iuramentum de veritate sue scientie vel cre-
dulitatis iurare faciat reus petierit, actor ad voluntatem iudicis vel
arbitri id facere teneatur, si in civitate Pisana vel eius districtu est.
Si vero est absens, siquidem fuerit civis vel de districtu, sub iudice
vel consule, qui pro Pisanis fuerit ubi degit, dum tamen in Kallari
<pb n="681"/>
coram castellano castri vel eius iudice, si vero iudex vel consul
pro Pisanis ubi degit non fuerit, tunc sub iudice illius loci. Quando
is qui cessit vel dedit est foretaneus non nostri districtus, et causa
vel extimatio rei de qua agitur excedat summam XXX librarum; sub
iudice coram quo lis vertitur; alioquin sub iudice illius loci ubi
degit. Dum tamen iuret prius reus, quod ideo predictum sacramen-
tum petit, quia eum qui cessit vel eius heredem melius scire vel
dicturum esse veritatem putet; et quod sub eo sacramento dixerit, ac
si ab ipso actore confessum esset perinde habeatur. Quod si predi-
ctum iuramentum factum non fuerit, reus ita ab ea petitione absol-
vatur, sicut actore sacramentum de calumpnia absolveretur, ut a
tali sententia non liceat appellare. Et quando is qui cessit vel dedit
vel heres eius predictum sacramentum inquisitus facere recusat, ad
restituendum quod propter dactionem vel cessionem datum fuerit, et
ad id totum quod insuper ex conventione contra eum vel eius he-
redem agi potest, teneatur: et si per plures personas successive cessio
facta fuerit, is cedentium quem reus eligit predictum sacramentum
facere debeat. In predictis autem excipimus, quod si interrogationi-
bus a reo per scripturam exibitis, et ab eo sub iuramento firmatis,
videatur iudici vel arbitro ad causam non proficere, ut sacramentum
ab eo qui cessit vel eius herede fieri debeat, vel si alias magis ca-
lumpnie causa dictum sacramentum peti, quam quod melius scire
vel dicere veritatem debeat, is cuius sacramentum petitur iudici vel
arbitro videatur illud fieri facere, actor a iudice non cogatur. De
predictis autem excipimus eos et eorum successores, qui cessionis seu
dactionis actionum vel rationum a Florentinis habuerunt, ut non
ostante hac constitutione, ius suum consequantur, requisito prius re-
ctore illius civitatis per litteras Pisane civitatis, ut civem vel fore-
taneum sui districtus predictum sacramentum prestare faciat: quod
si factum non fuerit, iurantibus ipsis coram iudicibus qui operam
bona fide dederint in quantum potuerint, ut predictum sacramen-
<pb n="682"/>
tum prestaretur, nec per eos stetit quominus fieret, ius suum con-
sequi possint.
</p>
</div1>
<div1 type="sezione">
<head rend="italic">XII. Si reus vel actor post litem ceptam abesse ceperit.</head>
<p>
Heremodicii edicti vice statim post litis contestationem, pars
utraque viva voce per heremodicium a iudicibus et arbitris compro-
missariis requiratur, et in actis inquisitio ipsa scribatur, qua re-
quisitione per oblivionem obmissa, vel si de ea nichil in actis con-
tinetur, ab his iudicibus a quibus fieri debuit, et ea non facta, a
successoribus eorumdem iudicum heremodicio X dierum pre-
senti; vel eo absente, per scripturam ad domum, in qua morabatur
cum abesse cepit misso, vocetur reus maior, sive minor intellectum
habens, et tutores vel curatores ipsius, qui presentes, vel is eorum qui
presens est; vel si non habet tutorem vel curatorem, aut cum eos ha-
bet et omnes absentes sunt; sive a minore, cum auctoritate tutoris
vel curatoris, lis sit cepta vel tractata, sive a tutore vel curatore eius,
pro eo quidam qui ad hoc magis ydonei videantur, ex his qui pro
minore debent inquiri, vel qui pro maiore vel minore causam in-
cepit et deseruit, actore instante. Quo heremodicio decurso, si de causa
non liqueat, vel alius contumax puniatur, si contumax perseveraverit,
cum per reum stet, quominus actor de sua intentione possit eum in-
terrogando probare. Dum tamen prius in minori consueta procla-
matio post decimum diem in convicinio fiat, et tres dies post factam
<pb n="683"/>
proclamationem ante sententiam transeant: si autem liqueat,
diffinitiva sententia promatur. Si vero actor maior seu tutor vel cura-
tor, decurso heremodicio, non venerit, reo instante, si de causa
liqueat, sententiam ferat. Quod si non liqueat post decimam
diem ab inquisitione heremodicii numerandam, die proxima notitiam
quando per actorem stet, faciat, reo instante, a die vero notitie
post annum ut in contumacie supra dicitur computandum, actor
maior omni cadat actione, etiamsi interrupto dumtaxat anno denuo
litem deseruit. Infra quem si venerit actor maior seu tutor vel
curator, non prius audiatur quam si expensas, quas propter reclama-
<pb n="684"/>
tionem reus fecit, arbitrio iudicum ei actor prestiterit, vera quanti-
tate earum sacramento rei cum iudicis taxatione sine fraude ma-
nifestanda; et iudices in actis publicis denotari faciant qualiter vel
qua de causa per actorem stetisse credunt vel cognoscunt. Hec autem
ita obtineant, nisi aliquis pro actore vel reo causam usque ad finem,
satisdatione prestita, exequatur. Heremodicium actorum vel reo, ut
supra dicitur, missum, et requisitio heremodicii vice a iudicibus facta,
ut apud illos iudices, a quibus missum vel requisitio facta fuerit,
usque ad sententiam suam retineat efficaciam ordinamus: nec prosit
inquisito semel vel plures ad iudicium postea venisse; nisi per se
vel per alium usque ad sententiam litem fuerit executus; nimirum
quandocumque iudex eum contumaciter vel malitiose abesse puta-
verit, possit velut contumacem ipsum, ut dictum est, punire vel
contracto heremodicio sententiam ferre. Hoc etiam addicimus, ut
si iudex non malo more inquisitum abesse existimet, nichilominus, si
causa ei liquida sit, possit ex hac constitutione contracto heremodicio
diffiniendo pronuntiare. Dum tamen ut beneficium appellationis absenti
non auferat, quod non per contumaciam absit, in sententie prola-
tione apponat. Quia vero in heremodiciis usque ad hec tempora dies
continui computari consueverunt, et ex hoc sepius captio continge-
bat, ideo ut de cetero repentine ferie omnes et sollempnes, que ultra
<pb n="685"/>
biduum continuum extenduntur, in eis non computentur, statui-
mus. Decernimus etiam, ut aliquis iudex de denario non integro
expressim iudicare non teneatur.
</p>
</div1>
<div1 type="sezione">
<head rend="italic">XIII. De indutiis pro advocatis non prestandis.</head>
<p>
Lite cepta pro advocatis absentibus, adversa parte instante,
ultra dies tres indutie non dentur, nisi advocatus pro facto pisani
Communis abfuerit, et tunc indutie octo dierum dentur, si infra
illud tempus speratur reddire. Sed nec semper trium dierum indu-
tias iudex necesse habeat prestare. Universorum commodum private
utilitati preferentes, ordinamus ut de cetero in nova causa nullus
iudex legis vel usus vel appellationun aut foretaneorum vel Curie
nove vel assessor consulum vel potestatis audeat patrocinium in
aliqua quinque predictarum curiarum civitatis, quamdiu in officio
fuerit, prestare; nec etiam arbiter publicus, preter quam in causa
propria, vel in ea quam cum alio habet communem et uxoris, li-
berorum et parentum suorum, nurus et pronurus et fratris con-
sanguinei et liberorum eius, et fratris uterini et liberorum eius, et
sororis et ipsius etiam viri et liberorum sororis, soceri et socrus
etiam et generi et fratris uxoris, et eius cuius est tutor vel curator,
agendo et respondendo in aliis curiis; in sua vero tantum se in
causa propria, vel in ea quam cum alio communem habet defen-
dendo.
Illicita et inhonesta sacramenta et contra commodum reipu-
blice extirpare cupientes, constituimus, ut si aliquis advocatus vel
iurisperitus de cetero iuraverit vel voverit officium publicum iudi-
candi non recipere, libras XX denariorum, nomine pene, nostro
Communi dare teneatur, nec alia pena afficiatur: et si semel
<pb n="686"/>
suprascripta pena prestita fuerit, ulterius propterea ab eo non exigatur.
Si vero ad publicum officium iudicandi vocatus, sine iusta. et ra-
tionabili causa recipere recusaverit, libras X Communi persol-
vat. Hac constitutione firmamus, ut quilibet advocatus civitatis
Pisane, sacramento consilium dare bona fide iudicibus teneatur, si
ab eo fuerit petitum.
</p>
</div1>
<div1 type="sezione">
<head rend="italic">XIIII. De calumpniosa dilatione sublata.</head>
<p>
Si dilatio postuletur, quam constitutio nova, etsi per calumpniam
petatur, concedit, non tribuatur.
</p>
</div1>
<div1 type="sezione">
<head rend="italic">XV. De testibus.</head>
<p>
Ad testimonium dicendum non admittantur descendentes neque
adscendentes nec contra se, idemque de viro ut uxore; nec cogatur
socer nec socrus contra generum et nurum, et ecconverso. Ex latere
vero, frater contra fratrem non cogatur. Item, nec frater contra so-
rorem, nec soror contra sororem nec contra fratrem. Sorores et fra-
tres in suprascriptis intelligantur sive germani vel uterini sint. Sed
si socer vel socrus pro genero vel pro nuru, vel ecconverso, aut
frater vel soror pro fratre vel sorore iuraverit, in eadem causa con-
tra eos veritatem dicere cogatur, etiam de alia questione, si adversa
<pb n="687"/>
pars eum pro teste petierit. Nec admittantur nec cogantur advocati
in his causis in quibus patrocinium prestant, nisi in his factis super
quibus, cum fiebant, nominati testes vocati fuerint, et nisi pars adver-
sa, ante quam contra se advocatus incipiat advocare, vel postea illo
die dixerit quod velit eum testem habere. Quo casu, de his que
occasione advocationis vel consilii novit, dicere non cogatur. Huius
tamen constitutionis occasione non liceat alicui advocatum suum in
ea causa in testimonium producere, nec etiam super eo negotio
super quo vocatus testis fuisset. Si tamen contra partem suam
aliquo predictorum casuum advocatus in testem productus fuerit,
quod tunc pro sua parte dixerit, ratione advocationis repelli non
possit. Sed nec ad testimonium dicendum apud aliquos iudices
vel arbitros recipiatur falsator de moneta vel de carta, sive de auro
aut argento, videlicet qui faciat, aut qui fecit, aut qui per alium facere
faciat aut facere fecit, aut qui monetam falsam sive aurum aut argen-
tum falsum malo animo comparaverit vel vendiderit vel pignoraverit,
aut in cambio dederit. Similiter observetur de eo, qui falsum testimo-
nium sub iuramento vel sub legalitate dixisse, vel falsam senten-
tiam vel iniustam fraudulenter et studiose dixisse convictus fuerit.
Sed nec predictorum falsatorum, aut aliorum qui propter predicta
maleficia a testimonio repelluntur, sacramento in eorum causis cre-
datur, ubi lege dicitur, quod, inopia probationum emergente, causa
iureiurando deciditur. Item, nec hii recipiuntur, qui lege prorsus
prohibentur: nec recipiantur excomunicati, qui ab Ecclesia vel a
canone pro factis propriis, et non pro factis Communis nostre
civitatis excomunicati fuerint, donec permanserint in excomunica-
tione. <hi rend="italic">Hoc constitutum est comune legis et usus.</hi>
Testium dicta, etiam ante litem contestatam per publicamentum,
recipi possint, dummodo alia pars, si presens est, requiratur; qua
requisita, licet non venerit vel inventa non fuerit, publicentur:
dum tamen, ubi inventa non fuerit vel .ubi absens est, ad domum
in qua habitat vel habitabat quando abesse cepit, proclamatio fiat,
qualiter talis contra talem, expressis nominibus, testes producere vel
dare per publicamentum velit. Et si ab aliquo pro eo contratitulus
datus fuerit, recipiatur: que proclamatio super titulo in·actis pu-
blicis scribatur, et etiam in qua hora sive parrocchia domus illa
sita sit: quo casu testes ad reddendum testimonium iudex ut ce-
teros testes, per se, vel per consulem iustitie, sine fraude venire
cogat, et eos recipere et examinare teneatur, nisi altera pars pre-
sens existens, contra quam testes ante litem contestatam dari po-
stulantur, inde litem incipere parata fuerit, et nisi sit tale factum
super quo testes producere volentem, petitionem illi negotio aptam
facere non posse iudicibus videatur, et nisi curie per interdictum
potestatis vel consulum aut rectorum non tenerentur. Si vero
presens non fuerit, sive presens et incipere parata non fuerit, iu-
rante prius testes producere volente, quod super eo toto unde
testes producere velit, putat se habere rationem, testes per publi-
camentum recipiantur. Hec autem ab eo iudice tantum fieri posse
<pb n="688"/>
et debere statuimus, ad cuius forum id pertinet, cuius gratia testium
examinatio fieri postulatur. Ceterum, si ab alio iudice testium exa-
minatio vel publicatio fiat, inutilis erit, nisi cum id fieret, alterius
curie negotium esse iudicibus, cum testes reciperent, non videretur.
Tunc enim licet a non suo iudice factum fuerit, valeat tamen ra-
tione incertitudinis, et de capitulis, de quibus testes post litis con-
testationem vel ante vocantur, titulus fiat: qui si recipiendus sit vel
non, infra dies quinque a die porrectionis eius, a iudicibus parti
que titulum dederit, vel ad eius domum, per se vel per nuntium
eorum, dicatur: et quando recipiendus fuerit in actis, pro recepto
scribatur; et adverse parti, si presens fuerit, vel ea absente, ad eius
domum infra V dies ex quo receptus fuerit, mittatur: et si
contratitulum fecerit, alteri parti minime ostendatur: et nomina
testium cuiuscumque litigatorum, alteri parti non manifestentur;
et secundum quod in titulo et contratitulo continetur, de his, que
ad causam pertinent et expedire videntur, testium examinatio
a iudice vel notario ad id sufficiente, cum iudici videbitur expe-
dire, partibus tamen consentientibus, scriptura publica de earum
<pb n="690"/>
consensu interveniente; et eorum que de predictis dixerint, in actis
scriptura fiat. Studeant etiam iudex et notarius, in examinando, te-
stes, ut incontinenti postquam testis aliquid dixerit, sive contrati-
tulus fuerit factus, sive non, interrogent testes de causa scientie;
et sicut dixerint, ita in actis scribant. <hi rend="italic">Hoc constitutum est comune
legis et usus.</hi>
Licet multis temporibus in nostra civitate sit obtentum, ut
post publicationem testium unius partis liceret alteri etiam su-
per eisdem facere testium productionem; tamen, quia nonnumquam
falso componendo, litiumque protractioni materiam prestare solebat;
placet ut, predicta consuetudine, cessante de his que ad titulum
post litem ceptam datum, ex quo testes publicati sunt, pertinent,
sive excipiendo sive contra ea qualitercumque se defendendo, nulli
<pb n="691"/>
deinceps liceat testes producere post iam dictam adversarii testium
publicationem, preter quam in causa appellationis, et in casu infe-
riori; nec tamen in appellationis Curia post publicationem ibi
factam, ut dictum est in prima Curia. Sed ex quo alicuius litiga-
torum tictulus receptus alteri parti datus fuerit, is cui tictulus por-
rectus erit, si visum sibi fuerit expedire, titulum faciat, suosque
testes ante adversarii testium edictionem producat, sciturus quod si
hoc facere tardaverit, hoc etiam ei detrimentum erit quod totum
tempus, quod elapsum fuerit a decem diebus transhactis post tituli
adversarii receptionem in dilatione, quam pro suis testibus a lege
vel a iudice habebit, computabitur. Iudex autem ante termi-
num dilactionis alicui pro testibus competentis, alterius partis testes,
nisi ad eius petitionem non publicet, et si ea petente publicaverit,
nichilominus altera pars usque ad terminum sue dilationis testes pro-
ducere valeat. Finita vero dilatione alicui pro testibus competente,
ab eo testes producti etiam ad petitionem alterius partis, possint et
debeant publicari, etiam per tabellionem precepto iudicis, ut etiam
uno saltem pro quavis partium publicato, alii ab eadem parte,
lite cepta, vel ante producti, debeant pro publicatis haberi. Et ne
occasione producendorum testium, quod plerumque factum cognovi-
mus, lites in inmensum protrahantur, hac constitutione saluberima
decernimus, ut a die in actis scribenda, qua titulus receptus fuerit, et
a triduo transhacto, quod pro contratitulo faciendo prefigimus, post
numerum mensium testibus producendis a legibus prefinitum, nullus
testis ex eo titulo recipiatur, nisi cum ab altera parte testes producti
non sunt publicati, aut sunt adhuc ab ea testes producendi; tunc
enim post dilationis sibi competentis terminum, unaqueque pars
<pb n="692"/>
etiam testes super novo titulo producere possit; sed nichilominus,
parte petente, ipsius testes quando voluerit publicentur. Quibus pu-
blicatis nullus testis ab altera parte recipiatur post tempus dilationis
sue finitum, et licet post unius tituli dactionem alium titulum vel
alios, quandocumque aliqua partium dederit, non ideo tamen alia vel
maiore, quam prius haberet, utatur dilatione. Huius autem constituti
occasione, ut quidam minus recte dicebant, credi non debet, quod pro-
ducturus testes semper habeat integram, que a lege conceditur, dila-
tionem; sed iudex secundum qualitatem personarum et locorum, in
quibus testes esse dicuntur distantiam vel vicinitatem, et secundum
quod cause viderit expedire, possit et debeat dilationis tempus
artare; et postquam artaverit, non tamen ultra legittimum tempus
valeat artatum prorogare. Illud autem sciendum est, quod etiam
post publicationem testium, ad reprobandas personas testium, vel ad
probandum eos falsitatem dixisse, non tamen de principali negotio,
nec de eo unde principaliter producti sunt testes, sed de circum-
stantiis facti, aut de alio quod testes in sua dixerint attestatione,
liceat alterutri partium contra testes alterius partis testes pro-
ducere.
Suggerente rationis equitate, constituimus ut de temporibus
que a lege vel iudicante pro testibus producendis litigantibus in-
dulgentur, modis omnibus in testibus recipiendis in civitate Pisana
et eius districtu, etiam coram arbitris compromissariis excipia-
tur tempus quo civitas iudicibus caret; et quando per interdictum
potestatis vel rectoris, seu consulum curie non tenentur; et quando
iudices post eorum officii sacramentum prestitum a principio eorum
officii sedere distulerint; et quando in mense septembris et
<pb n="693"/>
in causis rusticorum, scilicet a medio iunio usque ad kalendas au-
gusti, non tenentur. <hi rend="italic">Hoc constitutum est comune legis et
usus.</hi>
Ut lites breviores fiant, et calumpniosa litigantium dilatio
coherceatur, decernimus ut si actor vel reus testibus uti voluerit, et
requisitus a iudicante an testes producere velit, et se velle producere
dixerit; statim, ex quo hoc dixerit, iudex eum admoneat, uti infra
dies quinque titulum faciat, et testes per scripturam nominet, de eo
quod opportuerit ipsum actorem vel reum probare, comminando ei de
sententia ferenda si hec non fecerit, diemque admonitionis in
actis publicis scribi faciat: et si illis quinque diebus et aliis quin-
que preteritis, titulus datus et testes ab eo non fuerint nomi-
nati, deinceps super ea causa in illa curia aliquem testem produ-
<pb n="694"/>
cere non possit. Si vero infra predictos X dies titulum dederit,
testiumque nominationem scriptam, quam unam productionem esse
dicimus, fecerit, possit iterum secundam et tertiam testium produ-
ctionem vel nominationem per scripturam facere; sed tantum in-
fra XXX dies ex quo titulus receptus fuerit, et non postea: et in
qualibet productione scribatur in quo loco testes nominati sint, se-
cundum nominantis credulitatem. Et si cum tempore nominationis
aliquis testis presens esset, infra tempus dilationis pro presentibus
competentis se absentaverit, nichilominus dilationem pro absentibus
concessam vel concedendam habeat qui eum nominavit, nisi fraudu-
lenter eum producere distulisset. In causa autem appellationis infra
X dierum terminum, ut supra dicitur, computandum, unam tan-
tum liceat facere testium productionem, nec recipiatur aliquis a
iudice in testimonium, nisi qui, ut dictum est, fuerit per scripturam
nominatus. Sed et quamvis neutra partium dicat se velle testes
producere, et iudici videatur quod plus non debeant partes se ad
invicem interrogare, quod ex eo intelligere poterit, quod semel
aut pluries inde ab eo partes requisite amplius non interrogaverint;
quam requisitionem faciat quandocumque sibi expedire videbitur,
tunc partes admoneat si sibi conveniens videbitur, ut si in ea
causa testes producere voluerint, infra dies V titulum et testium
nomina scripta tribuant, cominando eis de sententia danda, si
ita non fecerint, et, ut statutum est, dies admonitionis in actis
publicis scribatur. Et si admonitione facta infra X dies, titu-
<pb n="695"/>
titulus et nomina scripta ab aliqua partium data non fuerint, postea
in illa curia nullus testis pro ea parte super eadem causa recipiatur. Si
vero post tituli porrectionem et testium nominationem iudicibus, vi-
deatur quod actor vel reus, in petendis testibus a consule vel a se ipso
prestandis, malitiose versetur, bis vel ter, per intervalla convenientia,
a iudice vel eius nuntio commoneatur, quod eum ulterius non sit expe-
ctaturus; et postea si malitiose versetur, ulterius iudex propter ipsos
sententiam non moretur. Sed non nisi semel dilationes propter
testes legibus prestite, tam actori quam reo concedantur, nisi ino-
pinatum quid emergat, vel nisi tales questiones vel allegationes de
testibus alibi degentibus, quam tunc crederetur ab eo qui testes
vocaverat vel alie ydonee postea opponantur, quas tunc is qui di-
lationibus usus est in mente non habebat, et hoc per suum sacra-
mentum iudici manifestum faciat; si non ex aliquibus coniecturis,
vel ipsius cause qualitate iudicanti videatur, et hoc reum vel acto-
rem iuste ignorare potuisse, tunc enim et absque sacramento possit
iterum dare dilationem. In appellationibus vero testibus etiam super
eisdem capitulis et aliis etiam dilationibus uti possit, dummodo se-
cundum iam dictam observationem in testibus fiat. Hoc constitutum
est comune legis et usus.
In negotiis et causis in quibus de matrimonio inter aliquos qui
non vivunt, sive de filiatione vel parentela vel vita vel morte ali-
cuius, vel naufragiis, questio fuerit, publicam adeo famam valere
<pb n="696"/>
ad probationem ac si per testes qui interfuissent esset probatum, con-
stituimus. Addimus etiam, in feodis et rebus feodorum, publicam fa-
mam, non ex novo, sed a triginta annis sursum ortam, per
testes ydoneos probatam, ac si per testes qui interfuissent esset
probatum, ad probationem sufficere.
</p>
</div1>
<div1 type="sezione">
<head rend="italic">XVI. De executione rei iudicate.</head>
<p><pb n="697"/>
Si aliqua sententia diffnitiva vel laudamentum aut conventum
seu notitia que fit ex confessione rei, vel preceptum ab assessore
seu civitatis rectore cum assessoris consilio vel ab aliquo curiarum
<pb n="698"/>
iudice, de re aliqua contra aliquem data vel datum aut factum
fuerit; si apud eum vel alium pro eo res ipsa mobilis vel semo-
vens, vel si est inmobilis, et eius possessio invenitur, per con-
sulem iustitie victori, et in ipsius potestatem statim tribuatur. Si
vero apud condempnatum vel alium pro eo non inveniatur, vel si de
quantitate pecunie fuerit facta condempnatio, vel preceptum, in po-
testate victoris sit ut condempnato, nisi infra terminum in sententia
vel laudamento seu convento vel precepto comprehensum, vel si
terminus ibi non est, si infra XXX dies non solverit, vel non
restituerit sub sacramento quo teneatur a se iam facto, aut si cer-
tum non est consuli ipsum sacramento teneri, tunc, ut sacramentum
faciat cogendo a consule vel rectore iustitie precipiatur ut rem vel
quantitatem in sententia vel laudamento aut convento seu notitia
vel precepto comprehensam, vel rei estimationem, que in con-
dempnatione continetur; sive ubi res estimata non est, illam esti-
mationem, quam post condempnationem victor sub sacramento cum
taxatione iudicum, vel ipsi iudices bona fide fecerint, si pre-
dictam rem vel estimationem sive quantitatem in bonis habet, vel
in fraudem illius qui victor est alienavit, vel si infra dies XXX
habere sine fraude potuerit, infra eumdem terminum XXX dierum
victori solvat vel restituat. Si vero victor ut taliter precipiatur no-
luerit, vel post preceptum infra XXX dies condempnatus non
solverit vel non restituerit, pro voluntate victoris per res mobiles vel
inmobiles vel iura et actiones, sententia vel laudamentum aut
conventum sive notitia ex rei confessione facta vel preceptum, in-
ducto victore in possessionem, vel si malit ex solo iudicis officio
verbis aut ex decreto eius qui sententiam tulit, scriptura in
<pb n="699"/>
actis exinde facienda possessore constituto, denuntiatione postea reo
facta, vel ad domum eius publice missa, executioni mandetur:
quod etiam in executione sententie contumacie observari statui-
mus. Et post sex menses a tempore missionis idem observetur
et consequatur, quod reclamator ex anni decursione et missione in
possessionem per sententiam contumacie consequitur, sive post mis-
sionem possederit, sive non; nisi sua sponte possessionem expressim
dimiserit, non ostante etiam ei possessione primo apprehensa; si in
possessionem aliorum bonorum condempnati ante acquisitionem domi-
nii, que fit per sex mensium decursionem quotiescumque, vel postea
semel tantum per consulem mitti voluerit. Dum tamen inconti-
nenti, postquam in possessionem alterius rei missus fuerit, alteri
parti, si presens sit, vel si absit, ad eius domum significetur; et quam
prius acceperat possessionem, incontinenti restituat, et eam dere-
linquat, et satisdet ut supra dicitur. Si vero hec facta non
<pb n="700"/>
fuerint, nullius momenti sit posterior missio in possessionem. Mutatione
autem possessionis interveniente, non computetur tempus quo prius
possedit, sed ex integro a tempore apprehensionis aliorum bonorum
sex menses currere incipiant, nec aliquid ultra sortem, occasione
temporis quo prius possedit iure sententie, habeat. Et in utroque casu,
si quos fructus percepit ante acquisitionem dominii, restituat vel in
sortem sibi compenset, et eatenus minus rei in cuius possessionem
missus est dominium consequatur; et pro XX solidis in possessionem
bonorum que valeant solidos XXV, victor mittatur, et sic supra XX
solidis et infra observetur; eodemque iure utatur is qui in iure victo-
ris quocumque modo successit. Sed si is contra quem sententia lata,
vel laudamentum aut conventum datum,·vel preceptum factum est,
rem pignori captam infra sex menses liberare voluerit, penam
duorum denariorum per libram ex omni mense a die missionis in
possessionem currentes, computatis in ea tamen fructibus exinde per-
ceptis, prestare cogatur. Si vero in plus quam supra diximus missus
fuerit etiam quo ad possessionis, ne dum dominii acquisitionem
ipso iure non valeat. Liceat autem ei qui possessionem rei mobilis
consecutus fuerit, testato illam rem bona fide et sine fraude
<pb n="701"/>
vendere, inquisitione tamen facta, non minus XXX dierum spatio ab
inquisitione decurso; et si vendictione infra sex menses facta plus
inde habuerit, superfluum condempnato vel sibi succedenti refundat.
Si vero minus, pro eo quod deest, in possessionem aliorum bono-
rum condempnati mitti valeat. Hoc constitutum est comune legis
et usus.
Confessio extra placitum, et cetera, ut in Constituto usus per omnia
continetur, posito sub titulo "De confessionibus extra placitum".
Ordinamus ut si aliquis pecuniam, vel rem aliquam coram iudicante
petierit per perentorium, et reus coram iudicante, se eam ei debere
confessus fuerit, ut iudex vel previsor precipiat reo ut, infra octo
dies, id quod reus confessus est petitori solvat: et si petitor octa-
va, die transhacta ad iudicantem reversus fuerit, asserens sibi a
reo non fore satisfactum, iudex vel previsor notitiam faciat, qualiter
coram se fuerit ab actore petitum, et a reo confessum, et minime
tempore statuto satisfactum; et ut reus vel eo ante defuncto heres
eius actori vel eius heredi, quod in confessione deductum est solvat,
pronuntiet; et consul vel consules eam notitiam perinde executioni
mandet vel mandent, ac si sententia diffinitiva contra eum lata
fuisset. Si alicuius sententie a principe vel legato Ytalie, vel ab
aliquo eorum delegato, aut a quolibet rei ordinario iudice laico,
pro cive nostro contra foretaneum non nostri districtus late, a civi-
tatis rectore executio postulabitur, requisito litteris publicis domino
vel rectore loci cuius iurisdictioni reus subest, ut ipsam in bonis
condempnati executioni mandare debeat, nisi iustam causam vel ra-
tionem pretenderit vel allegaverit, quare ipsam exequi non debeat,
quatenus iusta et rite lata erit in rebus condempnati, si de eis in
civitate vel districtu invenerit, ad postulationem victoris vel eius here-
dis, nisi iusta causa vel senatus consilio remaneret, ipsam executioni
mandare teneatur.
Equitatis ratione a nobis ordinatur, ut si quando a iudicante
possessio, sive tenere postulatur, si aliqua dubitatio in animo iudi-
cantis oriatur, ne si actor possessor efficiatur, reus si de iure con-
tendere possit, dampno sive dispendio opprimatur, ut possessio, nisi
ille cui tenere vel possessio danda est excompromissorem ydo-
neum ad voluntatem iudicis pro suprascriptis dederit vel dare
<pb n="702"/>
paratus fuerit iudicantis arbitrio, reo postulante interim apud aliquem
constituatur, donec utriusque causa sine dilatione cognoscatur et dif-
finiatur: quod si ratio per dies octo quibus ius reddatur a tempore
sequestrationis a reo peti differatur, vel postea per eum steterit, quo
minus causa inter eos cognoscatur, possessio sive tenere actori pe-
tenti, sine aliquo temporis intervallo, secundum preceptum iudicis
a consule tribuatur.
Si quis ex sententia, diffinitiva vel contumacie, aut ex lauda-
mento vel convento, sive alia causa, in possessionem alicuius rei
missus fuerit, in quam eum non esse mittendum, vel quia ad eum,
contra quem missio facta fuerit non pertineret, aut alia ratione,
iudex qui executionem vel missionem fieri precepit, de plano
et sine magna disceptatione cognoscat. Et si ipsi conveniens visum
fuerit, ipso eodem iudice hoc precipiente, de illa possessione
per consulem iustitie extrahatur; non obstante tali precepto iu-
dicis vel extrahactione, si is qui missus fuerit de tali missione,
sive de re ipsa vel possessione iure ordinario agere voluerit.
</p>
</div1>
<div1 type="sezione">
<head rend="italic">XVII. De appellationibus.</head>
<p><pb n="704"/>
Statuimus ut si appellator, in causa que XL solidos vel valens
aut plus contineat appellatione uti voluerit, infra decem dies, pi-
gnora XII denariorum per libram litis extimationis valentia, arbitrio
cognoscentis de appellatione, vel eo non residente, arbitrio consulis
vel rectoris, a die appellationis numerandos, ipsis vel alicui eorum
prestet appellator, nisi inopia eius sacramento a iudice infra
predictum terminum cognita, preterquam si iudici sacramentum non
esse recipiendum videatur, excusetur; vel nisi in causa civitatis,
pro civitate, vel opere Sancte Marie maioris pisane ecclesie, vel opere
Sancti Iohannis Battiste, vel pontonarii pontis veteris aut novi, vel
pontis Orbaule, pro ipsis pontibus appellatum fuerit. Si autem
causa XL solidos vel valens non contineat, appellari non possit,
nisi cum iudex aliquem pro parte condempnat, et pro parte absolvit;
tunc enim si de re maiori aliqua partium appellaverit, liceat alteri
parti etiam de re minore appellare, et de appellatione procedere,
nisi alia pars in totum appellationi renuntiaverit, predicta dirictura
summam vel estimationem XXV librarum minime excedente, cuius-
<pb n="705"/>
cumque summe vel estimationis sit appellationis causa, pro qua di-
rictura exigi debeat. Si autem de facili lis estimari non potest, secun-
dum quod cognitor appellationis vel consul seu rector, cum cognitor
appellationis non resideat, aut ipse cognitor pignorum quantitatem
prefinierit infra iam dictos dies, appellator pignora eis vel alicui
eorum prebeat, et appellator appellationis placitum incipere, vel
causam appellationis misso heremodicio apud iudicantes prosequi
infra XXV dies a sententia lata connumerandos teneatur, nisi per
cognitorem vel cognitores steterit. Quod si in fine temporis cogno-
scentis vel cognoscentium de appellatione fuerit appellatum, si XXV
dies non supersunt, infra X dies ex quo cognitor resederit,
pignora iam dicte quantitatis prebeat appellator, et placitum
incipere, vel causam appellationis, misso heremodicio, prosequi
infra alios X dies teneatur. Quod si secundum quod dictum est
appellator non observaverit, perimde sententia firma teneatur, tam-
quam si appellatum non esset. Si tamen appellator pignora dederit,
sed non tam valentia quanti est cause pro qua appellavit dirictura,
in tantum possit procedere, in quantum pignora dedit et non in
plus: pignoribus vero maioris valentie datis, etiam si expressa sit
quantitas pro qua data fuerint, non possit ideo in plus quam sit
revera estimatio cause vel summa, dirictura ulla ratione extendi.
Ubi vero sententia, de cuius etiam iniustitia agitur, nulla dicitur
vel diffinitur, etiam si data sint pignora, nichil pro dirictura pos-
sit exigi. Si vero sententia principaliter nulla dicatur, pignore
arbitrio iudicantis denariorun XII per libram, ab eo qui nullam
<pb n="706"/>
dicit, dato tempore missionis heremodicii, predicta dirictura, dum-
modo non excedat libras X ab eo, si succubuerit, in totum; si vero
obtinuerit, pro medietate tollatur. Ille vero, contra quem sententia
data fuerit solvat aliam medietatem, pro qua etiam ab initio pi-
gnus ab eo exigatur; alioquin, iudices eum non intelligant, nisi
sit ea persona a qua propter paupertatem, vel aliam caussam su-
perius comprehensam, pignus tolli non debeat. Sed si contentio
fuerit, utrum appellator iam dicta appellationis sollempnia comple-
verit vel non, sacramento appellatoris hec questio dirimatur,
nisi in actis publicis aliter inveniatur. Sed si finito iudicum offitio,
coram quibus appellator omnia predicta adimpleverit, LX diebus
steterit, quod apud eorum successores primos vel ulteriores cau-
sam heremodicium mittendo executus non fuerit, postea de appella-
tione procedere non possit; et sicut si appellatum non esset, maneat
firma sententia. Et iudices appellationum in hoc casu et ubicumque
de appellatione procedi non potest, ut sententia firmetur, precipiant,
si hoc ab eis victor vel eius successor, vel aliqua legittima persona
pro aliquo eorum petierit, et appellator in hoc casu lite appellatio-
nis per scripturam vel verbis ab utraque parte cepta, tertiam diricture
partem solvere cogatur. Quod si appellator victus fuerit
appellationum cognitorum sententia vel laudamento vel convento,
honoraria advocatorum adverse partis pro tota causa principali, scili-
cet et appellationis, scilicet VI denariorum per unamquamque libram:
<pb n="707"/>
ita quod summam X librarum non excedat, cuiusque summe vel
estimationis sit causa: si vero causa fuerit minus librarum XX, decem
solidos ad minus, infra VIII dies, per consulem iustitie, sine placito,
iudice appellationum hoc precipiente, dare cogatur, si hoc adversa
pars petierit. Sed unam diricturam publico, idem de viginti
unum, si vincat seu vincatur, dare teneatur ei qui sententiam
iustam vel iniustam pronuntiaverit vel inde laudamentum dede-
rit. Illi vero contra quem appellatum est, si sit presens, vel
ad domum eius si est absens, appellatore instante, appellationum
cognitor heremodicium dirigat. Quod si infra X dies post he-
remodicii inquisitionem, ad causam appellationis examinandam non
venerit, his diebus transhactis, presentis allegationes audiat, et tam-
quam eo presente causam cognoscat et finiat. Idemque in appellatore,
si cessaverit, observetur.
Cognitor vero appellationis, causam sine fraude incipere et
examinare curet, et infra octo dies post causam inceptam, vel
post heremodicii terminum, causam si ei liquet, et quominus li-
queat, fraudem non committat, finire cogatur; nisi indutiis a
constituto vel a lege datis, que scilicet a lege date, constitutis
legum non reprobentur, remanserit. Quibus transactis, sine fraude
<pb n="708"/>
maturius quam poterit, si tempora suffragaverint, diffiniat. <hi rend="italic">Hoc con-
stitutum est comune legis et usus. </hi>
Liceat iudicibus de appellationibus sententiarum suorum ante-
cessorum, et eorum qui loco suorum antecessorum cognoverint,
cognoscere, si cognitores appellationum de eis cognoscere non pos-
sint. Item, cum nec aliquis de iudicibus de causa possit cognoscere,
appellationum cognitores de ea cognoscant et iudicent, nisi et
eorum quilibet de ea cognoscere prohibeatur; tunc enim potestas
vel consul ipsam causam uni vel tribus iurisperitis conmittat, sub
sacramento diffiniendam; qui iudices illam et non maiorem dirictu-
ram tollant, quam iudex curie tolleret. Si iudices appellationum de
aliqua appellationis causa que legis sit, de qua etiam iudices curie
legis cognoscere prohibeantur, iudices esse iure non possint, Consul
vel Potestas eam causam, cum convenientibus expensis appellatoris,
uni aut tribus iurisperitis sine fraude committat; ita tamen quod
<pb n="709"/>
illam diricturam appellator de appellatione cognoscenti tribuat, quam
appellationum cognitori dare tenebatur. Statuimus ut si cognito-
res appellationum appellationis causam ante se vel suos successores
inceptam non finierint, nichil pro dirictura publica ab appella-
tore accipiant. Sed pignora ab appellatore, pro appellationis
causa data, si de appellatione procedere noluerit, salvo quod infra
de dirictura danda dicitur, appellatori reddat vel reddi faciat, dum
tamen prius in actis notitiam faciant de renuntiatione appellationis.
Si vero de appellatione procedere voluerit, apud pignorum camera-
rium, pro dirictura appellationis cause, detineantur vel dentur. Et si
appellator antequam sententia legi incipiat, vel dum sententia legitur,
priusquam ad verbum "Unde nos", vel "Unde ego" perveniatur,
liti renuntiaverit, vel cum adversario se concordaverit compromit-
tendo, vel quocumque alio modo; tantum quartam partem diricture
publice dare cogatur: de honorariis autem advocatorum alterius partis
nichil, quando liti renuntiat, dare teneatur. Hoc videlicet intel-
lecto; ut ante missum heremodicium, sive etiam post missum,
si causa cepta per scripturam, scilicet in actis publicis, ab utraque
parte insertam, seu verbis tantum ab utraque coram iudice propo-
sitis non sit, si de appellatione procedere noluerit, nichil pro di-
rictura curie appellationis dare teneatur. Addimus etiam, ut ante
finem litis ex compromisso faciendam, nec predicte quarte diricture
<pb n="710"/>
exactio fiat, neque ante solutionem suprascripte diricture pignorum
possit peti restitutio. <hi rend="italic">Hoc constitutum est comune legis et usus.</hi>
A sententia arbitrorum a partibus sumptorum, ut per rationem
diffiniant, appellationem coram ipsis vel uno eorum, eodem die quo
sententia fertur, factam, tanquam a publicorum iudicum sententia
valere decernimus. Quo transhacto, infra X dies a die late senten-
tie numerandos, coram cognitore appellationis in scriptis, in curia
vel extra curiam, scriptura publica interveniente, appellari posse
statuimus. A sententia eorum qui ab electoribus officialium <abbr>etc.</abbr>,
ut in Constituto usus per omnia continetur, posito sub titulo " De
appellationibus".
</p>
</div1>
<div1 type="sezione">
<head rend="italic">XVIII. De diricturis publicis.</head>
<p><pb n="711"/>
<hi rend="italic"> XVIII. De diricturis publicis.</hi>
 Litigator qui in causa obtinuerit, diricturam publicam solvere
non cogatur. Is autem qui perdiderit, nisi sit sindicus Communis,
vel operarius Sancte Marie pisane maioris ecclesie, vel operarius Sancti
Iohannis Battiste, vel pontonarius pontis Veteris et Novi, vel pontis
Orbaule, in causis quas pro eorum offitio gerunt, vel pauper,
qui sacramento suo precise et duorum eius convicinorum ex cre-
dulitate iurantium monstraverit se pauperem esse, et se pignus
mobile non habere, et se habere sine fraude non posse, nisi
iudici vel iudicibus videatur quod pignus habere possit, et tunc sine
pignore non audiatur. Vicinos intelligimus eos, qui super pre-
dictis ydonei iudicibus videantur de eo quod perdiderit, sive
per laudamentum vel conventum post litem contestatam a iudice
factum, sive per sententiam de XX unum, ubi facilis est estimatio.
In possessionibus vero et aliis que de facili estimari non possunt
iudicis arbitrio, estimatione bona fide facta, iam dicta dirictura
<pb n="712"/>
exigatur: si denarius est integer, et non plus tollatur, et quoad
diricturam pertinet, quominus de XX unum tollat non obsit iudi-
canti, si ab eius fuerit appellatum sententia; predicta dirictura sum-
mam XXV librarum minime excedente, cuiuscumque summe vel esti-
mationis sit causa, pro qua dirictura a iudicante exigi debeat. Si vero
ante quam sententia vel laudamentum aut conventum legi incipiat,
vel dum legitur, priusquam ad verbum " Unde nos " vel " ego " perve-
niatur, actor vel reus liti renuntiaverit; de eo in quo renuntiat,
quartam partem diricture publice, et non plus, solvat. Sed si partes
inter se concordaverint, vel extra curiam compromiserint, et ex com-
promisso liti finis impositus erit, quartam partem diricture eiusdem
cause, partes communiter et equaliter persolvant. Ideoque decerni-
mus, ut nisi soluta quarta parte predicta, propter compromissum a
partibus factum, vel propter finem officii iudicum pignora non re-
stituantur; sed finito iudicum officio, successoribus eorum pignora
dentur, vel pro eis a cammerario teneantur; et eo salvo, quod
de divisione denariorum, ubi non tollatur nisi quinquagesima pars
ab utroque pro rata partium persolvenda; et salvo eo quod supra
de appellatione dicitur. Sed nec de sententiis solutionis minorum,
vel aliorum sub cura degentium, aliquid pro publico tollatur. Idem
observetur et de eo qui a pluribus interpellatus solvere, paratus est;
sed cui magis solvendum sit dubitat. Quoniam ecclesia sancti
<pb n="713"/>
Xisti ad ius pertinet nostre urbis, et per hedificationem et dotatio-
nem eiusdem, ut credimus, eadem civitas ius patronatus obtinet in
eadem; idcirco dignum est, ut dicta ecclesia speciali privilegio a ci-
vitate nostra debeat honorari. Quare statuimus ut dicta ecclesia in
aliqua curia civitatis, vel a iudicibus, seu aliquibus qui habeant
officium iudicandi, diricturam vel pignus pro dirictura dare vel sol-
vere minime cogatur.
<pb n="714"/>
Statuimus ut si aliquis civis a pluribus civibus interpellatus fuerit,
et solvere paratus, cui magis solvendum sit dubitet, iudicum legis,
secundum quod causa erit per leges vel per usum, sit cognitio. Si
vero foretaneus interpellatus fuerit vel interpellaverit, iudicis fore-
taneorum sit cognitio.
Cum quis a pluribus interpellatus, cui ratio dictaverit solvere
se dicit esse paratum, inter ipsos interpellantes, cause conflictus et
disceptio esse potius intelligantur, ut sacramentum calumpnie
atque confessionis inter se invicem debeant exigere, et cetera que
ad cognitionem et executionem cause pertinent, ac si inter eos tan-
tum controversia esset procedant. Si vero per eorum confessiones vel
alias probationes lis finem inter eos non possit accipere; tunc, secun-
dum quod interpellatus, sub sacramento de veritate dicenda pre-
stito, dixerit vel crediderit, in totum vel in partem iudex finem
per sententiam cause imponat. Aliter autem vel in alio casu in-
terpellati, confessio alicui interpellantium non possit preiudicare,
quod sacramentum interpellatus ad petitionem alicuius de interpel-
lantibus, vel iudice deferente, subire cogatur. Quod si ad voluntatem
iudicis non fecerit, utrique interpellantium in solidum petite quan-
titatis, vel si species est, uni in rem ipsam, et alteri in rei
<pb n="715"/>
estimationem propter contumaciam non iurandi per diffinitivam sen-
tentiam condempnetur.
Constituimus, ut si aliquis contra aliquam sententiam contuma-
cie petierit, quatuor denarios per libram vel pignus sufficiens iudican-
tibus pro publica dirictura tribuat; et non tantum pro debito, ut
supra dicitur, sed etiam pro dirictura eius pena infrascripta in pos-
sessionem contra contumacem mittatur. Predicta vero dirictura sum-
mam solidorum C. minime excedente, cuiuscumque summe vel esti-
mationis sit causa vel reclamatio; nec aliter iudicantes contumacie
sententiam dare teneantur, nisi in causa Communis pro Communi,
vel pauperis qui se probaverit pauperem, ut supradictum est in capite
" Litigator " vel opere sancte Marie, vel opere sancti Iohannis Bat-
tiste, vel pontonarii pontis Veteris et Novi, et pontis de Orbaula,
ut superius continetur. Et si contumax postea infra annum, a die
dati teneris numerandum, ad iudicium venerit, non aliter audiatur,
nisi prius reclamatori quantum pro dirictura publica prestiterit,
resarciat cum pena de duobus tres. Et si contumax infra annum
debitum et non publicam diricturam cum prefata pena obtulerit,
prius in eo quod datum est pro suprascripta dirictura et eius pena
accepto feratur; reliquum in debitum in contumacie sententia com-
prehensum eiusque pena computetur. Que omnia de diricturis sta-
tuta sunt, sint communia in causa legis et usus.
</p>
</div1>
<div1 type="sezione">
<head rend="italic">XVIIII. De divisionibus.</head>
<p>Si de divisione reclamatio facta fuerit, altera pars ut infra
X dies pro divisione vel licitatione facienda veniat, ab arbitro
per litteras, rem dividendam vel licitandam continentes, inquiratur;
que si non venerit, aut veniens, se velle dividere dixerit; sorte
divisio fiat, cum commode divisio fieri potest; nisi aliqua partium
<pb n="716"/>
dividere et partes commode ponere voluerit, electionem accipiendi
quam partem velit suo adversario concedendo: de quo si dissentio
fuerit, arbiter, si commode vel non divisio fit, interloquendo discer-
nat, ut si integra predia in portione posita fuerint, illa portio, si
conveniens est, magis commoda videatur; et ubi aperte commode
non dividitur, alia parte postulante, arbiter in divisione procedat.
Et in eo casu, quo aperte commoda fit divisio, non plus cen-
tesima pro dirictura prestetur, et ab utroque pro rata partium per-
solvatur. De personalibus autem prestationibus et fructibus in
omni casu, et ubi de controversia proprietatis arbiter pronuntiat,
de eo, quod adversus se obtinebunt, de XX unum dirictura prestetur.
Si vero commode dividi non potest, parte postulante, secundum
legem ad licitationem perveniant, et ei qui in licitatione obtinue-
rit, res adiudicetur, illo in statutam pecuniam condempnando. Quod
si altera pars licitari noluerit, vel ad licitandum non venerit, esti-
matione rei ab arbitris facta diligenter, et partibus vel aliqua earum
absente, ad eius domum nuntiata, aliorum decem dierum ter-
minus prefiniatur: quo decurso, si non venerit, aut si venerit et
licitationem non fecerit, parti que licitationem fieri postulat, aliquo
addito, res vel pecunia, prout elegerit, adiudicetur, eo invicem in sta-
tutam estimationem quando rem elegit, et in additamentum con-
dempnando. Si vero pecuniam elegerit, alteri parti res et addi-
tamentum adiudicentur; et ei qui licitationem fieri postulabat, in
predictam estimationem condempnetur. In divisionibus vero, in
quibus ex una parte est minor XX annis, in eum modum fiat eiusdem
<pb n="717"/>
minoris vel partis eius requisitio, secundum quem minorem intel-
ligi debere contumacem supradicitur: qua requisitione facta, divi-
sio et adiudicatio et condempnatio fiat, sicut inter maiores fieret:
dum tamen contra minorem non habentem tutorem vel curatorem,
divisio vel licitatio non fiat; ut autem fieri possit ad petitionem al-
terius partis, tutor vel curator minori detur. Sed et ubi commode
potest divisio fieri, si partibus factis et nuntiatis (quam annuntiatio-
nem in omni casu ante adiudicationem faciendam esse dicimus), aliquis
ex consortibus pro capienda parte, quam velit, licitare voluerit, lici-
tatio fiat et procedat ut supra scriptum est: altera vero parte licitari
nolente, ei qui licitare vult illa pars quam petierit, aliquo alteri parti
addito adiudicetur; nuntiatione autem partium facta ante X dies;
alterutra parte absente vel invita, adiudicatio vel condempnatio non
fiat. Si vero pars inquisita venerit, et se cum adversario non debere
dividere vel licitari pro aliqua parte ea ratione qua divisio postula-
tur dixerit, si curiam legis vel usus de hoc vocaverit, sacramento
prestito, quod non per calumpniam hoc dicit, sed quia ita credit,
et quod fraudulenter causam non protrahet, tunc arbitri super eo
quiescat officium, et ad legis vel usus curiam, prout causa erit, ne-
gotium dirigatur. Si tamen reclamator partem possidet, pro qua
vult dividere vel licitari, et ubi pro aliqua parte eum dividere vel
licitari posse pars adversa non negat, vel predictum sacramentum
non prestat, licet tantam partem, quantam reclamator dicit ei non
competere dixerit, vel nullam ubi possidet reclamator, et quando
ut supra dicitur non iurat, vel iuramento prestito sine iusto impe-
dimento per mensem causam differt incipere, apud arbitrum nego-
tium cognoscatur, et per diffinitivam sententiam quarta pars re-
clamatori competat, et pro qua parte dividere vel licitari valeat ab
arbitris declaretur, secundum quam sententiam, si non fuerit
<pb n="718"/>
appellatione suspensa, vel si appellatione interposita fuerit confirmata,
divisio vel licitatio fiat. Si autem fuerit infirmata in totum vel pro
parte, secundum postremam sententiam, nichilominus apud eosdem
arbitros divisio vel licitatio fieri valeat vel non valeat.
Si duo vel plures consortes fuerint alicuius rei vel aliquarum re-
rum, hoc modo divisio fiat. Si equaliter et commode divisio fieri
potest, vel si una pars melior est alia, facta adictione de re eadem,
vel de alia, si habent communem, vel adictione nummorum, se-
cundum quod ille qui divisionem facit sine fraude conveniens esse
viderit, fato divisionem faciat; nisi, infra tempus denuntiationis in-
frascripte, aliquis ex consortibus voluerit incantare. Si vero commo-
de unaqueque pars esse non potest, divisor faciat tot partes commode
de ipsa re quot facere potest; vel ponat totam rem in una parte,
si ·non potest facere duas partes; et faciat aliam partem vel alias,
secundum quod consortes fuerint, in restauratione denariorum, vel
alterius rei, sine fraude si habent communem: et nuntient consor-
tibus in hoc et in predicto casu, qualiter sit facta divisio; et si ali-
quis ex consortibus voluerit incantare, incantent infra X dies
postquam ei denuntiatum fuerit. Si autem per quemcumque incantatio
<pb n="719"/>
remanserit, alii incantare volentes, prius partes quas voluerint reci-
piant aliquo addito. Si vero nullus incantare voluerit, fato, ut supra
diximus, huius denuntiate divisionis pars habeatur. Et in omni su-
pradicta divisione, ille qui denarios debebit dare a XX diebus in antea,
postquam partem acceperit, si eos tenuerit det tres denarios per
libram, pro pena, in unoquoque mense, quantumcumque eos tenuerit.
Et alius qui denarios habere debet, teneat et possideat rem totam
loco pignoris, donec in denariis, et non in alia re contra ipsius vo-
luntatem, totum ei debitum solvatur, si voluerit. Alioquin possit
facere mandari sententiam executioni vel super ipsa re, vel su-
per aliis rebus illius qui denarios debet, aut faciendo ei fieri pre-
ceptum de solvendo, sicut per omnia in titulo " De executione rei
iudicate ", supra dictum est. Idem et in emptore quolibet obser-
vetur, scilicet ut rei empte pretium, non nisi in denariis contra
venditoris voluntatem, solvendi habeat facultatem. Comodam
divisionem fieri posse dicimus, si in civitate domus vel turris vel
terra vacua iuxta Arnum ex utraque parte fluminis, vel in Burgo
sancti Michaelis ab Arno usque ad cantonem de Rivolta ex
<pb n="720"/>
utraque parte tantum est ampla, quod ei qui minorem partem in
ipsa habet veniant sex pedes. In aliis vero locis, ubicumque sint
septem pedes, et extra civitatem, ubicumque sint domus murate
septem pedes. De muro vel pariete medio inter duas domos diver-
sarum personarum communi, ut de eo licitatio ab his qui unam
ipsarum domorum, et ab aliis qui aliam habeant, ad similitudinem
vestibuli fieri non possit constituimus.
Predium rusticum commune cum aliquo, qui per triennium
absens fuerit, habens, quod commode sine incantatione dividi potest,
liceat ei reclamationem contra ipsum absentem de divisione facere;
et tunc facta ad domum absentis inquisitione, sive pro absente
aliqua persona ad dividendum veniat, sive non, tamquam omnibus
presentibus, qui rem communem habent, fiat et valeat fato facta
divisio. Si unius petii terre in civitate positi plures consortes fuerint,
in quo unus vel plures, predictum numerum pedum habeat vel
<pb n="721"/>
habeant, non possit is qui dictum numerum habet compelli licitare;
sed inter alios consortes, quibus singulis predictus numerus non
competit, integra portio predictum numerum continens vel maiorem,
communiter remanebit. Sed et si plures in una portione que inte-
gra sit, pro diviso sibi adsignanda esse voluerint, alius vel alii,
cui vel inter quos integra portio communiter remanet, eos ad lici-
tationem cogere non valeant; sed divisio fieri possit, cum, ut dictum
est, duo vel plures partes de eodem petio integra fieri valent, lici-
tatio tamen quam pro capienda primum parte fieri posse diximus,
in predictis non prohibeatur.
Equitatis ratione suadente, hac constitutione firmamus, ut ad
postulationem unius vel plurium creditorum, qui rem unam vel
plures habeant quocumque modo obligatas; arbiter ex suo officio
extra ordinem de re ipsa obligata vel pluribus, tantum ei qui iura
potiora habet, de rebus quas possidet vel detinet pro suo debito
tam capitalis quam proficui, nisi debitum alii vel aliis creditoribus
offerret, assignet quantum arbitrio bonorum hominum ubi res sita
est in illa hora esistentium sub sacramento cognoverint ad solu-
tionem totius debiti suprascripti sufficere, pro quo assignatio po-
stulatur communi estimatione valere: addito insuper quantum ca-
pit quarta pars sortis de suprascripta re vel suprascriptis rebus.
Reliquum autem quod remanet alii vel aliis creditoribus, pro eorum
debito sortis et proficui tantum iure videlicet ei qui iura inter ipsos
potiora habet servato, per sententiam arbitrorum in scriptis datam
habere permittatur, nisi forte, qui iura potiora habet, infra dies
octo a die requisitionis sibi inde ab arbitro facte magis elegerit,
ut de re una vel pluribus obligatis alii vel aliis creditoribus usque
in quantitatem debiti sortis et proficui, tantum assignatio ab arbitro
fiat; reliquum vero retinere et habere pro suo debito volens, tunc
enim, ut hoc scilicet usque in quantitatem totius sui debiti faciat
arbiter, nisi in hoc casu debitum sibi in totum offeratur, constitui-
mus; nullo preiudicio generando ei qui iura potiora habet vel eius
successori, si acciderit id quod pro suo debito de pignore vel
<pb n="722"/>
ypotheca remanserit, de iure sine culpa sua aliquo casu evinici, quomi-
nus reliquum quod remanserit vel fuit adsignatum alii vel aliis
creditoribus, in nullo tali adsignatione vel facto obstante suo iure
ypothece nulla prescriptione nisi XXX annorum obstante, prosequi
possit. Si vero alicuius debitoris creditores alias non habentes res
obligatas, in possessionem rerum eius iudiciali auctoritate, an-
tequam aliquis eorum dominium nactus sit, missi fuerint, ut
inter eos pro rata debiti cuiusque rerum debitoris equa fiat distri-
butio, nisi debitum alicuius sit privilegiatum, constituimus. Tunc
enim privilegium habenti usque in quantitatem sortis et proficui
tantum, prius satisfieri debere hac constitutione firmamus. Que
omnia locum habere statuimus cum res debitoris alie non inve-
niuntur, ex quibus alii creditori uni vel pluribus convenienter sa-
tisfieri possit.
<pb n="723"/>
Quoniam constitutio pro concordia consortum provisa, que
inanis honestatis colore res inmobiles in civitate positas extraneis
consortibus et feminis quibuslibet remissa etiam quarta portione
iusti pretii consortibus, ex quorum patrimonio res fuit, distrahendi
necessitatem imponebat, adversariam pretendebat figuram, et pro
concordia potius discordias excitabat; ideo ipsa provide a nobis
cassata, ne in futurum ammodo vel adhuc pendentibus aut etiam
preteritis negotiis ullas vires obtineat, statuimus: ut his que
eius auctoritate vel pretestu facta vel statuta sunt, vel a iudicibus
diffinita, quasi contra leges, pro infectis et nullis ex hac constitu-
tione habitis,  liceat ei qui ex eius tenore lesus est vel iniuriam pas-
sus, et eius heredi vel successori, refuso vel coram iudicibus oblato
pretio secundum illius formam recepto, res inmobiles, quibus con-
stitutionis illius obtentu privatus est, et earum possessionem, non
obstantibus que contra eam statuta sunt, auctoritate videlicet curie
<pb n="724"/>
usus vel legis huius constitutionis iure, a quolibet possessore re-
cuperare.
Ne malignandi occasio consortibus extraneis additis
<pb n="725"/>
civibus relinquatur, statuimus, ut si quis cuiusque sexus domum
vel terram in civitate positam, quam cum alio vel aliis sive sint
sive non sint propinquitate coniuncti communem habet, ad venden-
dum venerit, denuntiatione omnibus consortibus tunc presentibus,
ubi consortes propinquos non habet: si vero aliquos habet
<pb n="726"/>
consortes propinquos, ipsis propinquis tantum: dum tamen primo propin-
quioribus ex ipsis presentibus, deinde, eis nolentibus, aliis sequen-
tibus propinquis qui presentes fuerint, vel nullis ex eis volentibus,
postea aliis consortibus etiam propinquitate sibi non coniunctis,
si tamen presentes sint, missa. Si infra mensem postea, quod
sine fraude ab aliis suis iuramentis, ipse si maior est, vel si mi-
nor, tutor vel eius curator, se habere ostenderit, vel quod arbitri
officio, etiam consorte inscio venditore postulante, fuerit estimatum
obtulerint, omnibus aliis in emptione preferantur; alioquin, ex
tunc liberam cui voluerit distrahendii habeat facultatem. Si vero
predicta a consorte venditore observata non fuerint, pretium quod
revera solutum est, ab eo cui denuntiatio feri debebat vel eius
herede infra annum oblato, emptori, vel ei qui ab eo causam
habet, ei vel eius heredi, cui venditio, ut suprascriptum est, fa-
cienda fuerat, rem restituere, emptor et qui ab eo causam habet
teneatur. Eadem in permutatione et etiam in quocumque alio
<pb n="727"/>
quod in fraudem huius constitutionis factum fuerit obtineant, oblato
pretio vere estimationis rei officio arbitri publici faciende.
Quoniam in hora que palus Auseris nominatur, ubi aquarum
multitudo restagnat, estivo tempore inficiuntur aque; unde fit ut
humana corpora corrumpantur, et cives nostri circa illas horas habi-
tantes infirmitatibus sepius agraventur; ideo statuimus ut omnes
habentes terras ab Arringo usque ad Scutariam, foveas omnes que
<pb n="728"/>
sunt iuxta terras eorum in illis confinibus constitutus repleant de
terra, ita quod aque in eis coagolari non valeant. Circa vias tamen
publicas, que in dictis locis sunt, fovee fiant in amplitudine trium
pedum, et a dicto Arringo usque ad viam de Scutaria, iuxta viam
qua itur extra muros civitatis, fiat fovea in latitudine quinque
pedum, et ab ipsa fovea versus muros, ubi in muris sunt clavate,
fiant canales lapidibus choperti, ita quod aque que descendunt in
predictis foveis libere per dictos canales in barbacanis labi valeant.
Ad defensionem etiam dictarum terrarum et ortorum dicimus, ut
liceat dominis predictarum terrarum sepes ibi constituere; et ut si
quis ipsas sepes fregerit, vel in dictas terras aut ortos pro dampno
dando intraverit, penam X solidorum Communi pisano solvere com-
pellatur: et insuper dampnum in duplum emendare. Et ut predicta
debitum sortiantur effectum, ut iudex et arbiter pisane civitatis ad
executionem predictorum plenariam habeant potestatem, firmiter
ordinamus, statuentes, ut omnes et singulos habentes terras in pre-
dictis locis, arbiter ad predicta facienda compellat; et ut si quis
eius arbitrium in predictis contempserit adimplere, eidem penam
XX solidorum imponat, quam potestas contemptori tollere te-
neatur.
<pb n="729"/>
Hoc constitutum est commune legis et usus. Quia vero in di-
visionis iudicio, et in aliis que ad officium arbitrorum pertinent;
questiones subtilem tractatum legum exigentes sepe incidere connsue-
verunt; ideo ut in arbitratus officio publico de cetero unus iurispe-
ritus de melioribus et peritioribus, qui in illis tribus diebus, quibus
curia teneri debet, scilicet die lune et die mercurii et die veneris, non
advocet in aliqua curiarum pisane civitatis, nec in curia assessoris;
et pro suo feodo habeat libras XXX.; et unus de usu sciens de
mensuris habens notitiam legendi et scribendi eligantur, et semper
esse debeant, hac constitutione firmamus, qui vero de usu pote-
statem non habeat iudicandi; cui detur pro suo feodo libras XX.
</p>
</div1>
<div1 type="sezione">
<head rend="italic">XX. De contractibus locorum venerabilium.</head>
<p>Contractus ecclesiarum et aliorum locorum venerabilium com-
muni nostre civitatis iure procedant; hoc tamen excipiendo et
<pb n="730"/>
observando, ut administratores locorum venerabilium donare non possint
rem inmobilem cuiuslibet venerabilis loci, nec predictarum rerum
contractum aliquem inire cum agnatis vel cognatis usque ad tertium
gradum, nec cum his quibus sunt affines usque ad tertium gradum,
secundum Decreta; nisi eo tempore quo contrahitur, administrator,
et is cum quo contrahit, iuraverit nil in eo contractu se sciente
factum esse ad lesionem religiosi loci. Monasteriorum vero in civi-
tate Pisana vel extra positorum, et canonicarum collegiatarum in
civitate positarum, prelatis et capitulo sancte Marie pisane ecclesie,
res inmobiles predictorum venerabilium locorum alienare vel obli-
gare liceat, cum maioris partis consensu ibidem servientium et non
alio modo. Ceteris autem prelatis quorumcumque locorum venera-
bilium pisani archiepiscopatus, videlicet plebium, cappellarum
omnium et hospitalium, vel aliorum locorum religiosorum, in civitate
vel extra esistentium, et canonicarum extra civitatem positarum,
res inmobiles sive sacras vel divino usui deputatas, sine presentia et
auctoritate domini archiepiscopi pisani, vel eo absente, aut etiam
non esistente, pisane ecclesie archipresbiteri, vel eiusdem ecclesie
capituli alienationis causa necessaria vel utili ab ipso archiepiscopo,
vel archipresbitero, seu capitulo approbata, nullatenus liceat alie-
nare vel obligare: ita tamen ut si locus venerabilis capitulum habeat
vel collegium, sine consensu maioris partis fratrum eiusdem loci
alienatio vel obligatio non fiat; et in hoc casu, etiam ante con-
tractum alienationis vel obligationis in presentia fratrum faciendum,
possit a domino archiepiscopo vel archipresbitero aut a capitulo
per scripturam publicam auctoritas adhiberi, et causa, ut dlictum
est, adprobari. De predictis autem excipimus, ut pro dirictura
cause cuiuslibet loci venerabilis possit apud curiam fieri predictarum
mobilium rerum ipsius loci, absque predicta sollempnitate, obli-
gatio.
</p>
</div1>
<div1 type="sezione">
<head rend="italic">XXI. De tutoribus et curatoribus.</head>
<p><pb n="732"/>
Si minorum aliqui creditores vel debitores sint, non ideo a
tutela vel cura excusentur vel removeantur, nec aliquam penam
idcirco substineant; sed si in dactione vel confirmatione tutoris vel
curatoris a iudice facienda, vel in satisdactione a legittimo prestanda
oppositum fuerit aliquem esse debitorem, in arbitrio iudicis sit
a tutela vel cura ipsum ideo removere, si hoc minori ex quantitate
vel qualitate debiti vel persone putaverit expedire. Ubicumque au-
tem iudici, ab aliquo postulatione vel denuntiatione facta, ex qua-
litate persone vel rei equum visum fuerit aliquem satisdare debere,
et satisdare nolit, eum ut satisdet compellere vel removere sine
infamia possit. Sed si plures fuerint qui satisdare voluerint ar-
bitrio iudicum vel iudicis; preferatur in administratione quem iudex
elegerit.
Nulla mulier admictatur ad tutelam vel curam, nec bona admi-
nistret, sine aliquo vel aliquibus masculis, de patrimonio minoris,
qui sint de civitate vel districtu, et in tertio gradu secundum Ca-
nones intellecto, vel proximiori, minori actineant, a iudicibus Nove
curie adiuncto vel adiunctis. Iudices vero unum vel plures quem
vel quos pro utilitate minoris, de cuius tutela vel cura tractatur,
meliorem vel meliores de ipsius minoris patrimonio cognoverint,
adiungant vel adiungi per potestatem vel consulem, si opus fuerit, fa-
ciant. Quod si minor aliquem infrascriptorum aliquo graduum sibi acti-
nentem de patrimonio in civitate vel in districtu ad tutelam vel curam
convenientem non habuerit, vel licet habeat, aliquem ex eis habere
non poterit; in arbitrio iudicum sit, quem vel quos ei adiungere pro
<pb n="733"/>
minorum utilitate viderit expedire. Hec ubi defunctus masculum
collegam mulieri non adiunxit, vel adiunctus ad tutelam vel curam
haberi non potest; si enim mulieri ab eo aliquis adiunctus fuerit et
haberi poterit, ille cum ipsa administret.
Sedictionis materiam tollentes, ordinamus ut sicut in successio-
nibus decedentium iure nostro, ita et in tutelis vel curis que ab
intestato deferuntur, agnati, salva gradus prerogativa, sed ad honus
tulele vel cure suscipiendum sunt habiles, qui tamen in tertio gradu
secundum Canones intellecto, vel proximiori, minori, vel aliis qui
curatoribus indigent, actinent, omnibus aliis preferantur. De aliis
vero qui longiori gradu minori vel aliis supradictis iunguntur,
licet non sint de patrimonio minoris vel aliorum predictorum, si
nullus suprascriptorum proximorum existit, vel si sit inhabilis in
potestate iudicum Nove curie sit, quem vel quos minori vel alicui
predictorum tutorem vel curatorem unum vel plures dare voluerint,
matri tamen et avie circa tutele vel cure susceptionem, iure romano
eis permissam, salvo quod in superiori capitulo dicitur, ex hac
nostra constitutione nullo preiudicio generando. De avo autem ma-
terno statuimus, ut omnibus ex latere agnatis et cognatis, excepto
fratre consanguineo et patruo, qui cum eo, salvo graduum ordine,
admictantur ad tutelam suorum nepotum ab intestato suscipiendam
preferatur.
Excusationes a tutela vel cura propter sacramentum sepius pre-
tendi considerantes, ne ex hoc ceteris exemplum sumentibus
<pb n="734"/>
minores sine consilio deserantur; statuimus, ut si quis occasione facti
deinceps, scilicet ab anno Domini <date value="1220">MCCXX</date>, indictione octava, quinto
kalendas decembris, iuramenti, se a tutela vel cura excusaverit
minori, a cuius primum tutela vel cura se propter iusiurandum
excusat, libras XX, et Comuni pisano decem, nomine pene, ex hac
constitutione solvere compellatur.
Pupillorum vel adultorum pecunia a tutoribus vel curatoribus
fenerari possit, pignoribus vel alia interveniente securitate; sed
per mare usque ad tertiam partem mittere possint, ita ut fiat cum
auctoritate iudicum Nove curie. Et iudices sciant personam que se-
cum portat, et havere, scriptura publica interveniente, nisi a patre
societas ordinata sit, ut in Constituto usus continetur. Sed si a te-
statore aliquid super ipsa pecunia statutum est, ita observetur, nisi
nova causa postea superveniente, pro minorum utilitate, aliter a
predictis iudicibus decernatur. Si vero noluerit tutor vel curator pe-
cuniam minoris ad usuram dare, neque per mare mandare, nullum
dampnum inde predictus tutor vel curator patiatur. Statuimus ut usu-
rarum nomine ultra duos denarios per libram in mense a quoquam
exigi non possit, quacumque ratione petantur, salvo quod dicitur
de his que dantur ad proficuum maris in Constituto usus.
Pro minorum et aliorum qui curatoribus indigent utilitate no-
stri districtus, ne illorum negotia inconsulte deserantur, hac salubri
constitutione a capitaneo. Vallis Here et capitaneo Maremme, et
castellaneo seu capitaneo Plumbini, minoribus et aliis qui cura-
toribus indigent de eorum territorio, videlicet ab unoquoque ipso-
rum tantum in sua iurisdictione, minus librarum LX in bonis habenti-
bus tutores et curatores de cetero dari posse, et quorumlibet minorum
et aliorum sub cura degentium sue iurisdictioni, quantumcumque in
bonis habentium solutiones debiti vel rei non maioris quantitatis
vel valentie librarum XX celebrari posse, sicut a iudicibus Nove
curie ex eorum officio fieri permittitur, feliciter ordinamus. A ca-
stellano vero castri Kalleritani, sive eius iudice, minoribus et
aliis qui curatoribus indigent sue iurisdictionis, et etiam filiis omnium
<pb n="735"/>
pisanorum de Sardinea, seu in quacumque parte Sardinee moranti-
bus, tutores et curatores dari quantumcumque in bonis habeant;
et eisdem, auctoritate eiusdem castellani vel eius iudicis, solutiones
quantitatis vel valentie quantecumque fieri posse constituimus.
Quoniam superioris constituti occasione, plurimosque mino-
rum, qui rerum mobilium substantiam possidebant, facultatibus de-
fectos esse cognovimus, tutores etenim vel curatores eorum pecuniam
negligenter infructuosam relinquentes, aut forte turpiter eam ad suum
commodum abutentes, in victualibus et aliis negotiis minorum eam
esse consumptam renuntiaverunt, dignum duximus eos qui sub tu-
tela vel cura fuerint in hoc articulo adiuvare. Ideoque statuimus, ut
quicumque deinceps tutor vel curator fuerit, qui in numerata pe-
cunia aut in rebus mobilibus aut semoventibus in pecuniam con-
vertendis, vel in nominibus talia continentibus, librarum XX vel plu-
rium habuerint quantitatem vel estimationem, inventarium a se de
bonis illius confectum infra dies VIII postquam fuerit consumatum,
iudicibus Nove curie ostendat, et quicquid sibi de iam dictis rebus
pro pupillorum vel quorumlibet sub cura agentium utilitate a iudi-
cibus iniunctum fuerit, fideliter faciant et observent. Iudices autem
predictorum utilitatem diligenter actendentes, imprimis debita que
presentialiter solvi opportet, ut ex talibus solvantur precipiant.
Pro his vero que in diem vel sub condictione debentur, vel apud
ydoneam personam collocari pecuniam faciant, ut ex ea lucrum
interim possit sine peccato provenire, vel in tuto loco eam conser-
vari, ut, die vel condictione veniente, illorum debitorum possit so-
lutio fieri. Si vero aut nulla sint debita, aut, eis solutis, superfuerit
pecunia, tunc, secundum persone qualitatem et pecunie quantitatem,
aut in emptionem prediorum pecuniam converti, aut alicui ydoneo
viro vel aliquibus, cum securitate si opportuerit convenienti, pro
lucro faciendo, ut supra dictum est, eam committi, vel partem ex
ea, secundum formam superius constitutam, per mare mandari, aut
si quid aliud melius pro utilitate persone sub tutela vel cura posite
faciendum putaverint, ex ea pecunia fieri iubeant, notitiam
<pb n="737"/>
secundum quod preceperint vel dixerint, in actis publicis faciendo. Si
vero tutor vel curator in ostendendo iudicibus inventarium, ut su-
pra dictum est, et observando predicta fuerit negligens vel remis-
sus, predicti iudices, quocumque eis denuntiante ad ostentionem
inventarii, et observationem predictorum ex officio suo, denuntiantis
nomine non expresso, tutores et curatores compellere teneantur.
Illud tamen ubi plures tutores vel curatores fuerint, ipsis a iudicibus
ante alia precipiatur, ut nullam inter se divisionem pecunie fa-
ciant, nisi forte per testatorem·vel iudicem facta esset divisio; sed
vel in domo minoris seu alterius persone sub cura constitute, aut,
si ibi secure esse non posset, apud edem sacram arbitrio ipso-
rum iudicum sub tuta firmatura vel firmaturis duarum scilicet di-
versarum clavium vel plurium, secundum numerum tutorum vel
<pb n="738"/>
curatorum, quando plures fuerint, ut quisque eorum unam habeat,
reponatur, ut ex ea pecunia quod a iudicibus preceptum fuerit possit
facile adimpleri: salvo tamen in predictis omnibus, quod in superiori
constituto continetur, quando super ipsa pecunia aliquid a testatore
fuerit statutum. Si quis autem tutor vel curator omnia que su-
prascripta sunt non observaverit, et ut suspectus a tutela vel cura
propter hoc aliqua legittima persona id postulante, si hoc minoribus
expedire iudicibus videatur, removeatur: et si statuti suprascripti,
de ostendendo inventario, facti ignarus non fuerit, et circa id
iudicibus negligens fuisse videatur, ad interesse domino condempnetur.
Cavere autem opportet, ne tutores vel curatores in conficiendo inven-
tario negligentes existant; sed infra trium mensium spatium a tutele
vel cure susceptione computandum, inventarium, sicut de iure fieri
debet, perficiant. Et si predia in illis bonis sint, quantitatem red-
dituum cuiusque predii, que tunc sit; vel si non sit certus reddi-
tus, secundum quod predium tenetur, scilicet ad medium, vel alio
modo, iuxta ipsum predium in inventario comprehendant. Si vero
ita non fecerint, et in predictam penam remotionis, si hoc iudicibus
conveniens videatur,·incidant; et insuper quanti in litem iuratum
fuerit, cum iudicis taxatione ei cuius tutelam vel curam gesserint
vel gerere debuerint, ex hac constitutione dependant.
Statuimus ut cum iudices curie Nove minoribus et aliis sub
cura degentibus et eorum familiis alimenta duxerint decernenda, his
quibus minores et alii sub cura degentes, de iure dare tenentur, et
<pb n="739"/>
etiam matribus et aviis eorum cum eis existentibus et suas rationes
non habentibus, ad postulationem tutorum vel curatorum, ea
prout equum viderint, decernere possint; si visum fuerit eis hoc
minoribus vel aliis sub cura degentibus expedire.
Licet secundum leges pupillus vel adultus, adversus quondam
tutorem vel curatorem ipsorum tutele actione, et aliis actionibus sibi
competentibus agere, compelli non valeat; verum ut tutores. et cu-
ratores adversus futuram calumpniam, et securitati filiorum suorum
valeant providere; hac constitutione provida ordinamus, quatenus li-
ceat olim tutoribus et curatoribus pupillos et adultos suos et heredes
eorum, postquam ad etatem XX annorum pervenerint, et duos de
consanguineis ipsorum, de proximioribus eis, auctoritate iudicum
curie legis ubi ad dictam curiam causa pertinet vel curie foretaneo-
rum, si eorum esset iurisdictio si causa ageretur de ea cognoscere,
per nuntium publice curie, trina denuntiatione publice requirere,
ut ante predictos iudices actiones suas moveant, et ab olim suis
tutoribus vel curatoribus exigant et recipiant rationem. Quod si
pupilli vel adulti, aut eorum heredes presentes in civitate vel di-
strictu, taliter requisiti infra biennium continnum a tempore denun-
tiationum adversus quondam tutorem vel curatorem sibi compe-
tentes non intentaverint actiones, non valeant postea tutores vel
curatores aut eorum heredes seu eorum bona pro administratione
tutele vel cure in  aliquo molestari.
</p>
</div1>
<div1 type="sezione">
<head rend="italic">XXII. De rebus eorum qui in alienis partibus
     moriuntur sine periculo ducentis vel mittentis reducendis.</head>
<p>Res eorum qui in alienis partibus moriuntur, date tamen vel
accepte presente consule vel vicecomite, si ibi fuerit, scriptura
publica interveniente, si notarii copia haberi potest, alioquin pri-
vata, testibus tamen ad hoc specialiter convocatis, que esse debeat
<pb n="740"/>
apud scribam navis, et etiam apud consulem vel vicecomitem; et
si aliquis eorum ibi non esset, apud aliquem ydoneum de nostra
civitate; et si nullus ibi esset pisanus, sit apud eum qui res ipsas
habuerit sine periculo ducentis vel mittentis; duci vel remitti sine
fraude possint et debeant: et si ex eis investita facta fuerit, quam
fieri posse permictimus, octavam lucri partem inde pervenientis, qui
investitam fecerit et retulerit vel referri fecerit, consequatur. Sed
si eas Pisas mittere non potest, et ipse in aliud tassedium ire vo-
luerit, possit sine periculo eas secum tractando vel investiendo
portare, et lucri ex quo portaverit pervenientis, quartam partem ut
socius retinere, prius tamen facta mercium inventarum, quas portat,
diligenti estimatione; et post illud tassedium Pisas mittere vel re-
ducere, testibus tamen ad hoc et ad predictam estimationem spe-
cialiter vocatis, scriptura publica vel privata, ut supra dicitur, inde
interveniente.
</p>
</div1>
<div1 type="sezione">
<head rend="italic">XXIII. De exactione dotis.</head>
<p>
<pb n="741"/>
Mulier manens in domo viri vel parentis viri propria vel con-
ducta a viro vel eius parente, in qua vir cum ipsa tempore mortis
vel quo abesse de civitate ceperit postea non reddiens habitabat,
infra annun, pro facultatibus quondam mariti et parentis eius in
cuius erat potestate, si matrimonio consentiit, nutriatur in
victualibus et indumentis et habitatione domus. Sed ita demum
parens viri vel eius filii indumenta, ul dictum est, dare teneatur,
si deducto here alieno et rationibus uxoris, eis vel ei tantum in
bonis remaneat quod valeat libras C. Idem sit si cohacta est
exire. Si autem sponte exierit, medietatem habeat eius quod ma-
nens in ea domo de iure consequeretur. Post annum vero dotem
cum duorum denariorum additamento, post interpellationem idest
repetitionem, demum sive in domo viri moretur, sive extra, per
libram in mense recipiat; si inquisita de manifestatione bonorum
mariti sacramentum fecerit, aut per eam quominus faciat non ste-
terit. Quousque vero per eam cum sit inde ab herede vel ab alio
pro ea inquisita steterit, suprascriptum additamentum ei non detur,
nec dotem, nec alias suas rationes, nec etiam res pro suis rationibus
obligatas a quocumque petere possit. Post mortem vero viri in
domo, ut supra scriptum est, manens, si aliquid ex sua re etiam
denuntiatione vel inquisitione ei facta ut de havere domus opere-
tur per se ipsam vel per aliam personam, que non sit de familia
domus fuerit operata, apud eam remaneat. Si vero per aliquam per-
sonam de familia de suo aliquid operata fuerit, heredis sit; sed
quod in eo de suo expendit mulier, ipsi ab herede reddatur; de
quibus si questio fuerit, suo sacramento credatur, nisi contrarium
fuerit probatum. Sed et quod de corredis eius extat, statim a morte
viri mulieri volenti restituatur et exactio detur; et si penes eam
sint, retentionem habeat; eo excepto quod superfluum est, quod
in domo viri manere debeat, ut infra de guarnimentis dicitur. Si
autem inmobilia in dote sint, vel species inextimate, que ex ipsis
extent, illico mulieri petenti post mortem viri restituantur. Sed
hoc casu mulieri pro rata rerum restitutarum et aliarum suarum
rationum, scilicet dotis et antefacti et donamentorum, que sibi re-
manent ad solvendum, predicta alimenta minuantur. Sed si
<pb n="742"/>
indumentis vel alimentis ultra quam debeat aliquid post annum ac-
ceperit, cum ipso additamento usque ad similem quantitatem com-
pensetur vel restituat. De indumentis vero que infra annum habuit,
et post annum supersunt, dicimus ut mulier post annum vel re-
stituat quod superest, vel cum debito usque ad similem quantitatem
compenset. Interpellatio autem intelligatur facta per sententiam
contumacie ab eius recitatione, si suprascripto modo interpellatio
facta non sit. Si vero non interpellaverit, et victualia de domo viri
in eiusdem domo manens susceperit, propterea dos non minuatur,
sed additamentum non habeat. Si vero interpellatione facta, nichi-
lominus alimenta perceperit, nisi rationes suas fuerit consecuta,
dos ipsius, si usuras vel additamentum remiserit, diminui non de-
beat. Ubi autem propter absentiam suam non fraudulentam heres
mariti interpellari non potuit, ex quo attestatio ad propinquos vel
procuratorem absentis facta fuerit, vel ad domum eius, si propinqui
vel eius procurator non inveniantur, idem quod in presente inter-
pellato obtineat.
<pb n="744"/>
contra minorem autem XX annis ita demum usure currant,
si contra eum sententia contumacie, ut supra dictum est, lata fuerit,
vel si reclamatione facta per iudicem vel eius nuntium, ipsi minori,
si intellectum habet, et tutoribus et curatoribus minoris et aliis cum
tutorem vel curatorem minor non habeat, qui per legem inquiri
debent, fuerit nuntiatum ut solvant solo peremptorio usuras
non inducente.
Quoniam mulieres circa exactionem dotis omnibus creditoribus
etiam anterioribus tempore simile ius cum eis habentibus iura pre-
ferre voluerunt, ideoque, equitate pensata, ut mulieres in rebus datis
in dotem estimatis, licet mariti debitores velut summe pretii effi-
ciantur, creditoribus etiam habentibus pignora seu ypothecas expres-
sas etiam anterioribus tempore in predictis rebus preferantur, salu-
briter ordinamus.
Ut in exactione dotis et antefacti, mulieres que ad secundas vo-
lunt nunptias convolare, facilitatem et non difficultatem inveniant,
cum publice intersit, quod mulieres salvas habeant dotes suas ut nu-
bere valeant ad sobolem procreandam et replendam liberis civitatem;
hac constitutione sancimus: ut si postquam matrimonium solutum
fuerit morte viri, mulier de dote et antefacto suo agens tempore
licito contra successores viri viginti annis minores, consecuta fuerit
ex sententia contumacie missionem in possessionem bonorum olim
viri post lapsos tres annos continuos in minori etate usque in quan-
titatem dotis et antefacti tantum dominium consequatur. Eo tamen
salvo et intellecto, quod si postquam minores heredes ad etatem
XX annorum pervenerint, infra biennium probaverint, in petitione
dotis et antefacti deceptionem aliquam vel fraudem fore commissam,
<pb n="745"/>
recuperare valeant ipsa bona, in quorum possessionem mulier missa
fuerit.
</p>
</div1>
<div1 type="sezione">
<head rend="italic">XXIIII. De guarnimentis.</head>
<p>De guarnimentis statuimus, ut si consumpta sint vel deteriorata,
sibi quondam uxor, vel que pro uxore cum viro stetit, licet
uxorem non fuisse legittime quacumque ratione constiterit, imputet.
Et si postea sint renovata vel meliorata, eadem vel alia de novo
facta, vel quecumque muliebria correda non etiam communia, que
scilicet sunt promiscui usus, si consimilia mulier habet, nisi talia
sint que haberi duplicia consueverunt, ad utendum fuerint a
viro uxori expressim vel tacite concessa, usque ad quantitatem
quam in guarnimentis habuit sibi computet, etiam in dissimilibus
<pb n="746"/>
muliebribus guarnimentis: superfluum vero in domo rema-
neat.
Si sponsus sponse corredum aliquod miserit sive dederit, vi-
delicet frontale, sive anulum vel bindam, sive savanam seu cingulum
vel fibularium, quantecumque estimationis, aut aliquid aliud,
quod in estimatione quantitatem solidorum XL non excedat, dona-
tum quod missum sive datum fuerit, intelligatur. Si vero aliud
corredum, quod sit maioris valentie solidorum XL, sponsus miserit
vel dederit, non donationis causa, sed ut sponsa magis ornata ad
eum veniat, vel alia causa ad donationem non pertinente eum
<pb n="747"/>
misisse vel dedisse iudicetur; nisi in aliquo predictorum casuum aliter
ab eo qui miserit vel dederit, per se vel per alium, cum mittitur
vel datur, exprimatur.
</p>
</div1>
<div1 type="sezione">
<head rend="italic">XXV. De sacramento manifestationis bonorum quondam mariti
ab eius uxore prestando.</head>
<p>Ne super sacramento quod mulieres prestare de rerum quondam
maritorum manifestatione tenentur, de cetero dubietas oriatur;
constituimus ut mulier iuret quod quicquid de bonis mobilibus vel
semoventibus, que fuerunt mariti, apud se habet, vel alia persona
pro ea, sive habuit, a LX diebus a mariti morte retro computandis,
et ubicumque, vel apud quemcumque inde esse cognoscit per aper-
tum scriptum infra dies octo heredi mariti vel alii pro eo, vel iu-
dici publico secundum suam conscientiam manifestabit; et quod si de
eo quod manifestabit, dixerit ad maritum vel alium pro eo, vel ad
heredem mariti aliquid fuisse reversum, vel in eius utilitatem con-
versum, veritatem inde dicet, nullo mendacio apposito; sacramento
non preiudicante, quin de predictis omnibus possit probari con-
trarium per testes vel per confessiones eius in iudicio factas vel
faciendas, vel alio modo; et ea que mulier de bonis mariti sacra-
mento manifestationis bonorum se vel alium pro se habuisse dixerit,
que ad virum vel alium pro eo vel eius heredem reversa, vel in
eius utilitatem conversa fuisse sub hoc eodem sacramento non dixe-
rit, vel heres mariti eam vel alium pro ea habuisse probaverit, in
iudicio dotis vel donationis nuntialis seu donamentorum si extant,
iudicantes, vel restitui faciant, vel in compensationem deducant.
Quod si mulier restituere noluerit, et de facili res estimari non
possit, de estimatione, heredis sacramento cum iudicum taxatione
credatur. Si vero res de facili estimari possint, iudicantium arbitrio
estimentur; et in utroque casu, predicta estimatio in dote seu do-
natione nunptiali vel donamentis quoad quantitates concurrunt
compensetur. Idem dicimus de predictis rebus non extantibus ut
iudicantium arbitrio estimentur. Si vero predictum sacramentum mu-
lier ab herede mariti, vel ab alio pro eo, inquisita non fecerit, non
<pb n="748"/>
solum a petitione suarum rationum, donec illud non fecerit repel-
latur, sed etiam quanti in litem heres mariti iuraverit cum taxa-
tione iudicum, secundum qualitatem personarum et rerum facienda,
condempnetur. Quod iuramentum contra heredem mulieris sufficere
statuimus, occasione non prestiti a muliere sacramenti, quamvis
inde inquisita fuisset, ipsum a petitione rationum quondam mulieris
non excludentes.
Hac nostra constitutione firmamus, ut nulli mulieri licet ra-
tionum suarum alienationem, seu obligationem inter vivos facere,
nisi prius sacramentum manifestationis bonorum quondam mariti
sui vel eius heredi, vel iudici prestiterit, vel per eam non steterit
quominus fecerit. Quod si ut dictum est non observaverit, quod
fecit nullius sit momenti; nisi ab ea, si vivit, predictum sacra-
mentum prestitum fuerit. Idem obtineat si defuncta sit, et de sa-
cramento inquisita, illud facere recusavit. Ceterum si ante inqui-
sitionem decesserit, predicta alienatio vel obligatio sacramenti non
prestiti occasione nullatenus infirmetur. Ubi autem vivit, et sacra-
mentum ad petitionem illius, cui rationum donatio, seu quocum-
que modo dactio vel cessio facta fuerit, vel successoris eius facere
noluerit, per consulem iustitie vel potestatis officium mulier illud
facere cogatur.
Si qua mulier constante matrimonio de dote vel suis rationi-
bus contra virum suum egerit, ut collusionis materia deinceps valeat
admoveri, statuimus ut sententia contumacie contra virum suum
non detur, sed denuntiatione creditoribus viri sub iuramento ipsius
lite cepta iudici nominatis, vel eorum maiori parti pro debiti quan-
titate publice missa ut cause agende debeant interesse, presentibus
ipsis creditoribus vel eorum aliquo, aut procuratore ipsorum, ipsis
etiam interrogationes facere et probationes alias afferre valentibus, sub
iuramento veritatis vel calumpnie, sub una computatione cum pre-
dicto, a viro prestando, causa tractetur. Ut tamen circa dotis et alio-
rum ractionum quantitatem non ex eius confessione, sed orriginalibus
tantum instrumentis non in fraudem·confectis, vel testibus, intentio-
nem suam mulier valeat comprobare, permissa creditoribus etiam
qui non interfuerint appellandi facultate, si contra virum contigerit
sententiam promulgari. Addimus etiam huic constitutioni, ut
<pb n="749"/>
assessor potestatis vel consul, ex confessione viri, nullum preceptum ei
fiat, nisi de ea quantitate tantum vel rebus que in orriginalibus
instrumentis non in fraudem confectis viderit contineri.
</p>
</div1>
<div1 type="sezione">
<head rend="italic">XXVI. Quibus mulieribus permissum sit dotem et
     donamenta suo sacramento probare.</head>
<p>Item, alio tempore, idest A<abbr>.</abbr> <abbr>D.</abbr> <date value="1146">MCXLVI</date>, sexto kalendas martii,
constitutum fuit, ut dotes mulierum que ammodo maritabuntur, in
scriptis viris prestentur. Sin autem nec testibus vel instrumento pro-
bari possit, minime mulieris sacramento solummodo credi statuimus.
De dotibus anterioribus, ut sacramento mulieris publicari pos-
sint, etiam causa non cepta, statuimus; hoc in isto sacramento ad-
dicendo, ut manifestet iudici in publicatione, si in aliquo sibi sit
pro dote solutio facta, et quicquid inde habet secundum suam con-
scientiam, quod sit sine preiudicio rei, si in contrarium probare
poterit.
Donamenta vero mulierum que ammodo maritabuntur, idest
ab anno Domini <date value="1186">MCLXXXVI</date>, Indictione quarta, pridie kalendas fe-
bruarii, in scriptis viris prestentur; alioquin, sacramento mulieris
non credatur, nisi per maritum se habuisse non inficiantem, nec
aliam iustam causam proponentem steterit quominus scribantur:
tunc enim mulieris sacramento credatur, ut supradictum est. Et si
<pb n="750"/>
aliter quam per mulieris sacramentum probatio fiat donamentorum,
ea que mulierem propriis parentibus ultra XII denarios donavisse
probatum fuerit, in compensationem deducantur.
</p>
</div1>
<div1 type="sezione">
<head rend="italic">XXVII. De exceptione pecunie non numerate.</head>
<p>Generali nostra civili constitutione ordinamus, ut exceptio non
numerate pecunie infra IIII menses a tempore confessionis in pu-
blico instrumento facte, dumtaxat opponatur; si tamen in publico
instrumento fuerit renuntiatum exceptioni, infra duos menses tantum
possit opponi. Et non numerate dotis querela seu exceptio, a pu-
blici instrumenti, in quo confessio continetur, confectione infra
annum possit opponi, nec ultra porrigatur; si vero in publico in-
strumento exceptioni fuerit renuntiatum infra tres menses tantum
possit opponi. Si autem post dies XX a die prime renuntiationis
computandos, iterum exceptioni in publico instrumento renuntiatum
fuerit, non numerate pecunie vel dotis querela, seu exceptio ulterius
opponi non valeat, nisi confessio facta fuerit a minore XX an-
nis; tunc enim incipiat ei currere post legittimam etatem. Hec
in futuris confessionibus obtineant. In factis autem confessionibus, a
tempore publicationis huius constitutionis quatuor menses vel annus,
ut predictum est, currere incipiant. Si vero maiori XX annis infra
tempus exceptionis mortuo minor successerit, tempus, quod illi
supererat post etatem viginti annorum, et non antea, in persona
heredis currat. Sed et si minori minor successerit, postquam minor
XX annis fuerit, exceptionis tempus ei currere incipiat.
</p>
</div1>
<div1 type="sezione">
<head rend="italic">XXVIII. Quo casu pater de dote filio prestita in solidum teneatur.</head>
<p><pb n="751"/>
Si filius suscepit dotem, patre ipsius quandocumque con-
sentiente, pater de reddenda dote in solidum teneatur cum
dotis privilegio et ypotheca, salva tamen aliorum liberorum legittima,
etiam patre vivente; nisi antequam filio dos solveretur, partem mu-
lieris pater certioraverit, ut non filio sed sibi dos solvatur; e tunc
licet filio dos sit promissa, solvendo patri liberatio contingat, et
hec de solvenda dote patri obtineant, si pater bone fuerit oppinionis,
et honera matrimonii subire, et  paternam erga filium exhibere vo-
luerit affectionem.
</p>
</div1>
<div1 type="sezione">
<head rend="italic">XXVIIII. De donatione propter nunptias.</head>
<p>
De antefactis secundum quod consuevimus teneatur. In hisau-
tem pigneribus vel ypothecis que pro antefactis fuerint, statuimus, ut
completo tenoris tempore, qui est in cartula,res pro antefacto obli-
gata sit mulieris, si voluerit, usque ad summam antefacti de duobus
tres, et non ultra, si in denariis non fuerit antefactum solutum ante
terminum et in alia re contra voluntatem mulieris antefacti solu-
tionem fieri prohibentes.
Si quis autemuxori sue medietatem pro antefacto fecerit, non
habeat nisi quartam totius substantie: que duo capitula locum te-
neant in futuris matrimoniis, id est ab anno Domini <date value="1156">MCLVI</date>, quarto
<pb n="752"/>
kalendas februarii, Indictione quarta. Quod dictum est si voluerit,
usque ad summam antefacti, de duobus tres et non ultra, locum
habeat in matrimoniis nondum solutis et in futuris.
Sed cum minor XX annis de antefacto solvendo tenetur, ita
demum post cartule terminum res pro antefacto obligata sit mulie-
ris, si ipsum minorem, cum intellectum habet, et tutores vel cu-
ratores eius qui presentes sunt, aut tutor vel curator eius qui pre-
sens est, vel si non habet tutorem vel curatorem, alios de quibus
dictum est ad eius defensionem venire, sola mulier vel procurator
eius ut sibi antefactum solveretur interpellaverit, et ab ea inter-
pellatione tres menses transierint. Idemque sit in minore in pote-
state constituto, ita tamen ut parentem in cuius est potestate, et
ipsum minorem quando habet intellectum interpellare sufficiat, in
integrum restitutione in istis casibus minori non competente. Sed
cum maritus in absentia obierit, sive in presentia, heredibus omni-
bus tamen absentibus, res pro antefacto obligata ita demum sit mu-
lieris, si post cartule terminum ipsa vel procurator eius heredes inter-
pellaverit, et tres menses postea transierint, tempore termini qui est
in cartula currere incipiente, ex quo mortuus in presentia vel publica
fama de eius morte, vociferatione tamen facta de eius morte fuerit.
Quia cognovimus per effectum, matres circa filios in exactione
dotis et antefacti non maternum affectum sed impietatem habere
sepius novercalem; idcirco, huic rei salubre remedium adhiben-
tes, hac piissima constitutione sancimus, ut si quando accide-
rit mulierem dotem et antefactum a filio vel filiis propriis
velle exigere, iudex in condempnatione antefacti, deducto
here alieno, filiorum inspecta qualitate personarum ne egeant
habeat rationem, dotis condempnationem in solidum faciendo.
Idem vero in filiabus obtineant cum ipse sole succedunt, et in
<pb n="753"/>
nepotibus, patribus eorum non extantibus, reservato tamen iure
eis de eo quod minus consecuti sunt, si contigerit filios aut filias
vel nepotes absque liberis, ipsis mulieribus viventibus, decedere.
</p>
</div1>
<div1 type="sezione">
<head rend="italic">XXX. Quid mariti ex morte uxoris sine pacto lucrantur.</head>
<p>
Si uxor sine liberis ex eo matrimonio in quo decedit, viro
premoriatur, medietatem dotis et donamentorum vir eius ex morte
lucretur. Alia vero dotis medietas, si sine iudicio et sine liberis alte-
rius matrimonii decedat, ad eum a quo profecta fuerit et eius here-
dem revertatur, licet non sit agnatus nec cognatus. Si vero ex
alio matrimonio vel ex aliis liberos unum vel plures habens dece-
dat, ad eos dotis medietas postea a quocumque date pertineat,
excepto quod alii iudicare potuit, et iudicavit, nisi is qui dotare
non tenebatur cum de proprio noviter dotaret, eam sibi reddi fuerit
<pb n="754"/>
stipulatus; tunc enim, expensis funeris pro medietate septimi et
trigesimi in totum deductis ad eum revertatur. His vero non extan-
tibus, revertatur ad eum vel eos, qui de iure mulieri succedere
debent. Anuli vero sponsalicii, aut alii in eorum locum usque ad
ipsorum estimationem subrogati, tamquam mulieris proprii, heredi
eius in totum restituantur. Expensas vero funeris libras VIII non
excedentes maritus ex lucro dotis pro medietate faciat. Relique
expense et septimi et trigesimi ex altera parte dotis, seu ex bonis
mulieris, fiant; quas si maritus inmoderatas fecerit, sibi debeat super-
fluum imputare. Si vero filium vel filiam vel deinceps descendentem
dereliquerit, et ipse filius vel filia vel deinceps descendens, viro
mulieris adhuc superstite vel mortuo infra annum a morte matris,
sine liberis decesserit, medietas dotis et donamentorum, computata
quarta in eadem medietate quam iudicavit, ad eum et eius heredem
a quo profecta dos fuerit, vel ad alios, ut suprascriptum est, reverta-
tur, nisi de ea mater fuerit testata; de qua ipsam in casu mortis
filii vel filie vel alterius descendentis, si infra annum decesserit,
testari posse ordinamus. Et a morte filii vel filie vel alterius de-
scendentis, vel ab obitu uxoris in superiori casu, statim post men-
sem peti possit, non expectato anno.
In supradictis, si mulier unam rem totam vel plures iudicaverit,
usque ad estimationem partis quam dare potest et non ultra valeat,
et in ea parte computetur, etiam si vir ei consensit. Si vero predicta
filia vel alia descendens vixerit, et maritum patre consentiente vel
alio per virilem sexum ascendente acceperit, dotem et alia bona
omnia sue matris vel avie vel alterius ascendentis, liberis masculini
sexus ex ea de cuius bonis agitur non derelictis, pater integre ei
dare cogatur pro ea parte, quam matri vel alteri ascendenti succe-
deret. Si vero, nolente vel ignorante patre, vel alio per virilem sexum
adscendente, filia vel alia descendens minor XX annis maritum ac-
ceperit, cum pater seu alius de ascendentibus non malitiose eam
maritare distulerit, veritate parentis iuramento cognita, nichil in
<pb n="755"/>
dotem vel alio modo se vivente ei dare parens cogatur. Si autem
quocumque casu filiam vel aliam ex se descendentem aliquis iurave-
rit, vel pro ea nubenda ei reliquerit, quicquid in dotem ei dederit
vel pro dote ei reliquerit, videatur de dote et·aliis bonis matris
vel alterius ascendentis, in quibus per se vel etiam aliquo mediano
succedit, ei esse datum usque ad quantitatem illorum bonorum, licet
in dissimilibus rebus dos data fuerit, nisi nominatim aliud actum fue-
rit. Hoc capitulum, videlicet " Si autem quocumque casu <abbr>etc.</abbr> ", lo-
cum habeat in preteritis et futuris et adhuc pendentibus negotiis.
</p>
</div1>
<div1 type="sezione">
<head rend="italic">XXXI. De ultimis voluntatibus.</head>
<p>
De ultimis voluntatibus per legem romanam iudicetur; et
excepto ut agnatione postume, que testatori si moriretur intestati
nostro iure non succederet, testamentum non rumpatur, et ut etiam
agnatione postumi utriusque sexus, qui nostro iure ab intestato
succederet, testamentum similiter non rumpatur, nisi ad pu-
bertatem pervenerit, iure interim veri successoris apud eum integ
permanente; et excepto ut filiifamilias habitatoris pisane civitatis
vel districtus super se vel cum domino, et alterius omnis qui Pisis
<pb n="756"/>
vel extra pro pisano habetur, vel nomine pisanus censetur, paren-
tem in cuius est potestate alterius civitatis vel districtus habitato-
rem habentis, ultima voluntas in omnibus bonis eius undecumque
etiam a patre provenientibus, exceptis his que a parente, non alimen-
torum causa datis, repetendi animo se ei dedisse parens ostenderit
ac si sui iuris esset, valeat: dum tamen parentem legittima
quam de bonis defuncti si esset sui iuris haberet, fraudare non
possit. Eo etiam excepto ut hereditatem ad aliquem a quocumque
ex testamento vel aliter de voluntate possit quis, etiam non adi-
tam, ad istar legati ad heredes suos vel extraneos transmittere:
et hoc non solum in futuris et pendentibus, sed etiam in preteritis
nondum finitis, obtineat; et remota sollempnitate testium, si-
gillorum, et testium rogationis, et subscriptione testium et testatoris,
ita tamen ut tres testes intersint, et illi sufficiant, in quo
numero non computetur notarius, quando per ipsum ultima volun-
tas scribitur, si ex ea scriptura tantum probatio inducitur. Et eo
remoto ut quia non fecit heredem vel eum non rogavit, voluntas
defuncte persone non deficiat, sed actiones etiam in possidentes in-
tendantur cum species legatur, nec heredes qui ab intestato suc-
cessuri sunt, quibus legittima non debetur, ad huius defuncti suc-
cessionem hereditario iure ullam habeant petitionem, cum omnia
distribuit vel distribuenda commisit, sed ipsis distributoribus, vel
qui vulgo fideicommissarii dicuntur, quorum fides a testatore electa
est, bonorum defuncti petitio tamquam heredibus detur, si non
infra annum ex quo presentes fuerunt, defuncti voluntatem adim-
plere neglexerint. In petitione tamen speciei legate, vel alte-
rius cuiuscumque legati, in quantum scilicet ei petitio competit,
fideicommissario, seu distributori bonorum defuncti, legatarius pre-
feratur. Predicto vero tempore transhacto, vel ipsis distributoribus
iam defunctis, legatariis tamquam heredibus petitio detur. Lega-
tarii vero in eo quod summam sibi legatorum de iure competen-
tium excedit, voluntatem defuncti per iudicis officium adimplere
cogantur Legatariis autem non agentibus, etiam post annum pro
adimplenda voluntate defuncti fideicommissariis seu distributoribus
superstitibus petitio concedatur. Extantibus vero qui successuri sunt
ab intestato, quibus nostro iure civili non refragante legittima de-
betur, secundum legem romanam, remotis sollempnitatibus predictis
observetur. Sed si quod aliqua persona debet legatum fuerit, lega-
tarius utilem habeat actionem tamquam ex nominum legato. Si
vero liberi testatori fuerint usque ad annos XX directo eius sub-
stituere possit, si hoc expressim dixerit; quo casu ipsis ante puber-
tatem vel post sine liberis et legittima voluntate decedentibus,
valeat, in totum defuncti voluntas propter pubertatem non retractan-
dam. Sed si legittimam condiderit voluntatem in sola eorum legittima
defuncti voluntatem retractare possint. Si vero per fideicommissum
substituerit, aut bona sua per legata vel fideiconmissa in casu mortis
liberorum distribuerit, ipsis infra pubertatem vel post sine
<pb n="757"/>
liberis et legittima voluntate defunctis, persone que eis nostro iure ab
intestato succederent, eorum legittimam, in qua gravari de iure non
potuerint, percipiant: in eadem legittima computato legato vel fidei-
commisso, eisdem personis a testatore relicto, in nullo alio defuncti
voluntate diminuta. Sed et si liberi legittimam condiderint volun-
tatem, in sola legittima defuncti voluntatem possint retractare. Si
autem liberi, quibus directo vel per fideiconmissam est facta sub-
stitutio, vel quando per singularia relicta in casu mortis eorum est
facta bonorum distributio, non sine liberis qui pervenerint ad puber-
tatem decesserint, in totum evanescat talis voluntas, nisi alium
testator iure non impediente expressim voluerit. Si pater legavit filie
que in capillo sit, vel vidue cuius patris bona pervenerunt ad filium,
qui postea uxorem accepit fratre defuncto, filia in bonis que fue-
runt patris sit potior uxore fratris defuncti, cum prior sit tempore.
Humanitatis intuitu hac constitutione decernimus, ut fratre vel
nepote aut alio virilis sexus et per virilem sexum descendente
defuncto, qui sororem vel amitam aut magnam amitam vel proami-
tam, in capillo, vel viduam, nostro iure dotare tenebatur, uxo-
rem quam post mortem patris vel alterius virilis sexus et per vi-
rilem sexum ascendentis parentis acceperat, vel quicumque fratris
vel nepotis creditores, quos tamen ex successione parentis non
habuerit, predicte sorori vel amite seu proamite, in bonis que
fuerunt fratris vel nepotis non preferatur; sed ipsa soror
vel amita seu proamita in capillo, vel vidua, in quantum sibi
frater vel nepos, secundum quantitatem bonorum, que ex
<pb n="759"/>
successione patris vel avi ad eum pervenerunt, dotis nomine pre-
stare tenebatur, relicte fratris vel nepotis aliisque creditoribus
predictis preferatur. Et hec etiam fratre vel nepote viventibus
optineant quam dotis quantitatem iudices curie legis inter cives,
et iudices foretaneorum inter foretaneos, ex bono et equo, in hoc
casu et etiam quando a vivente fratre vel nepote soror vel amita
vel proamita non dotatur, reclamatione inde iudicibus facta
suo officio extra ordinem arbitrentur, reservando tamen filiis legit-
timam; quod tamen arbitrium estimationem tertie partis bonorum
que ex successione parentis ad filium vel nepotem pervenerunt mi-
nime excedat, etiam si plures sint que dotande sunt. Hoc idem
obtineat, si aliqua suprascriptarum nubere noluerit, sed vel morari
innupta, vel ad religionem transire; a quo arbitrio possit
<pb n="760"/>
appellari, et iudices appellationum extra ordinem infra VIII dies in
scriptis diffiniant, nisi iusta causa remanserit. Si is cum quo agi-
tur de aliquo legato coram se ipso relicto quandocumque confitea-
tur, relictum licet in minus sollempni voluntate, aut eius sacramen-
tum si sciat relictum ab actore eligatur, et is cum non referat
facere recuset, aut relatum, vel cum recusatur et non refertur, iu-
dicis officio interveniente, quod se presente relictum fuerit ab actore
iuretur, licet nullus testis interfuerit, peti et exigi possit quod
relictum dicitur, ac si legittimo testium numero probaretur.
Equitatis ratione considerantes, hac constitutione firmamus, ut
mulieri in capillo sine facultatibus aliis ab hereditate parentis per
liberos masculini sexus ab intestato vel facto testamento excluse
ab aliquo parente pro dote sibi relicto, vel non ab eisdem liberis
ultra eorum legittimam, non modicum de parentis hereditate habenti-
bus, usquequo nupserit, vel aliam vitam elegerit iudicis arbitrio,
iudicio etiam sibi a parente facto propter hoc non minuendo, ali-
menta prestentur, nisi aliud fuerit a testatore super eius alimentis
statutum. Hoc tamen de predictis excipiendo, quod si per mulierem
cum honeste nubere possit, steterit quominus nubat, vel si nubere
non vult, quominus vitam religiosam eligat, ex hac constitutione
alimenta aliquis ei dare non teneatur.
Dubitationis scrupulum tollentes, pro communi utilitate statui-
mus, ut nulla mulier minor XX annis apud matrem que ad secun-
das convolaverit nuptias, invitis agnatis usque ad tertium gradum
secundum canones intellectum eidem mulieri actinentibus, educe-
tur, sed apud eum vel eos alatur, apud quem vel quos omni
<pb n="761"/>
suspitione remota, et pro moribus et honestate, mulieri iudices
curie Nove magis cognoverint expedire.
Omnem a fideicommissariis fraudem excludere volentes, sta-
tuimus, ut fideicommissarii de bonis defuncti nullam inter se faciant
divisionem, sed qui presentes sunt et officium fideicommissarie ge-
rere volunt, simul vel unus aliorum voluntate, alienationes bonorum
defuncti, quas fieri opportet, et cetera que ab eis agenda sunt, fa-
ciant. Si vero contra fecerint, quandocumque alienatio sine volun-
tate aliorum qui presentes erant facta fuerit, nullius sit momenti:
et si de eorum dactione vel distributione sive gestione questio fuerit,
eorum sacramento minime credatur, et insuper qui divisionem de
bonis defuncti fecerint, communi Pisano libras XX de suo proprio,
nomine pene, dare cogantur. Agere tamen et respondere in causa
et uni fideicommissariorum in solidum concedimus, dum tamen ce-
teris qui presentes sunt, ab eorum vel eius fideicommissario noti-
ficetur, et si cause interesse voluerint ad agendum et respondendum
communiter admictantur; et tunc sive admissi ab adversario fuerint
sive non, vel si ut dictum est eis denuntiatum non fuerit in con-
fessionibus et in sententia atque in aliis que ad causam pertinent
perinde censeatur, ac si pro virilibus tantum partibus predictum offi-
cium eis testator commisisset. Si vero discordia inter fideicommissa-
rios de his que ad eorum officium pertinent acciderit, aditi curie
legis iudices, prout bono et equo convenit, de plano ipsam
discordiam, remota appellatione, inter ipsos in scriptis finire procu-
rent, et secundum quod dixerint observetur.
Addimus etiam, ut si quando vir uxorem suam solam
fideicommissariam aut uxor virum suum solum fideicommis-
sarium reliquerit, fideicommissarie officium exercere non valeat,
nisi alius ab archiepiscopo, vel, eo absente, vel vacante archiepi-
scopatu, ab archipresbitero, cum consensu Capituli, ei fuerit
<pb n="762"/>
adiunctus; et tunc perinde censeatur ac si a testatore fuerit relictus.
Et si mulier ad secunda vota convolaverit, statim fideicommissaria esse
desinat, et adiunctus officium fideicommissarie fideliter exequatur.
<pb n="763"/>
Si quis pauperibus vel alias incertis personis vel locis bona
sua vel eorum partem, aut aliquid aliud reliquerit, nullo relicto
distributore, vel relicto seu relictis, sed nullo eorum estante,
vel eo qui superest, vel omnibus qui supersunt voluntatem adimplere
defuncti infra annum negligentibus, dominus archiepiscopus per
sindicum suum, vel archipresbiter aut prelatus ecclesie in cuius
parrocchia defunctus habitabat, per se vel per sindicum sue ecclesie,
si habet sindicum, bonorum defuncti petitionem et distributionem
habeant, pro iam dicta defuncti voluntate implenda; nullo predicto-
rum sacramentum calumpnie vel aliud sacramentum exinde facere
cogendo. His autem, post inquisitionem vel nuntiationem inde eis
factam, et mensibus tribus transhactis cessantibus, etiam extraneo
cuicumque, approbato tamen a iudicibus curie legis, et iuranti coram
eisdem quod pro suo posse defuncti voluntatem adimplebit, peti-
tionem et distributionem concedimus, vigesimam partem relicte
quantitatis vel rei sibi pro merito bone operationis hac pia
<pb n="764"/>
largientes constitutione. Pluribus autem ad hoc accedentibus, vel omnes
simul, ut dictum est, faciant, vel magis ydoneus a iudicibus admicta-
tur. Quousque autem aliquod suprascriptorum factum non fuerit,
qui primo relictus erat officium fideicommissarie valeat exercere.
</p>
</div1>
<div1 type="sezione">
<head rend="italic">XXXII. De inventario faciendo.</head>
<p>
In inventario faciendo hoc addicimus, ut heres habeat anni spa-
tium, ex quo inventarium conficiendi habuerit facultatem, et
unus tabellio ad eius confectionem sufficiat, et ut sollempnitates
subscriptionum heres observare minime teneatur: dum tamen
rerum quantitatem in inventario confiteatur. Infra annum vero
de eo quod habet conveniatur. Statuimus etiam ut descendentes
propterea quod inventarium non fecerint, circa eorum legittimam
penam non patiantur, nec in eo quod a defuncto eis debebatur,
aliquod preiudicium sibi generetur.
</p>
</div1>
<div1 type="sezione">
<head rend="italic">XXXIII. De eo quod pater filiis vel filiabus necesse
habet relinquere.</head>
<p><pb n="765"/>
Si quis uni filiorum plus quam alteri vel aliis reliquerit, non
valeat in eo quod plus est relictum, nisi is melius ei secundum
Deum servierit, et obediens fuerit cui reliquerit; ita videlicet ut si
duo sint filii, in tertiam partem sue substantie possit eum melio-
rare, qui, ut dictum est, melius ei servierit; et si fuerint tres filii,
quartam partem; et sic deinceps: hoc intellecto, ut idem observetur
in nepotibus cum filiis, et in nepotibus solis, aliisque virilis sexus
et per virilem sexum descendentibus: nec intelligatur melius servire,
cum alter est minor XX annis, nec is qui impubes est melius ser-
vire intelligatur. Idem de filiabus sibi melius servientibus, cum filium
filiosve aut alium virilis sexus et per virilem sexum descendentem
non habeat. Si autem cum filiis filiam habeat, dotare eam dum
vivit solummodo debet, ita quod legittima filiis vel filio, quos vel
quem tunc habet, non diminuatur, sine eorum maiorum XX annis
voluntate. Sed et moriens, si eam vivens non dotavit, et liberis
masculini sexus ultra legittimam iure nostro eis debitam tantum
unde convenienter dotari possit non dereliquit, in quantum
conveniens est pro se dotanda ei parens relinquere teneatur.
Quod si non fecerit, contra eos qui a parente de bonis eius ultima
voluntate vel titulo lucrativo tempore mortis parentis fuerunt con-
secuti, eidem filie uni, vel pluribus, ius revocandi seu petendi que
<pb n="766"/>
relicta sive donata sunt pro medietate competat. Idemque in matre
observetur, eo excepto quod filiam dotare non teneatur, nisi quando
ipsa locuplex est, et aliunde filia dotem habere non potest. Hoc
etiam addito, ut ubi parens plus uni quam alteri relinquere non
potest, nec illi qui in eius est potestate vel ex eo descendenti possit
relinquere. Que dicta sunt in relictis, eadem et inter vivos datis
intelligantur, quatenus tempore mortis illius qui dedit ea que data
fuerint exstant, vel in substantiam eius qui recepit conversa sunt. Me-
lius vero servisse filius vel filia; vel deinceps descendens non intel-
ligatur, nisi expressim parens filium vel filiam vel deinceps de-
scendentem melius servivisse in ultima voluntate dixerit, non
ablata filiis vel nepotibus aliisve descendentibus facultate probandi
in contrarium. Sed cum neptem ex premortuo filio et filium su-
perstitem, vel ex ipso prolem masculinam parens habet, possit
neptem usque ad legittimam iure Romano intellectam, si quat-
tuor sint vel pauciores <abbr>etc.</abbr> pregravare, filie tamen persona minime
computanda.
</p>
</div1>
<div1 type="sezione">
<head rend="italic">XXXIIII. De legittima filii.</head>
<p>
Si unum filium pater habet, medietas; si vero plures, compu-
tata persona patris, reliquum filiorum legittima intelligatur. De
matre autem dicimus, ut si tres vel pauciores habeat filios legitti-
mos, tres partes; si vero plures, computata eius persona, secundum
numerum filiorum sit legittima ipsorum. Idem in filiabus, cum sole
sint. Ceteri etiam liberi in locum suorum parentum succedant, et
eam legittimam percipiant, que parentibus eorum, si viverent, per
hanc deberetur constitutionem: salvo quod dictum est supra in titulo
" De eo quod pater filiis <abbr>etc.</abbr>, de nepote ex filio premortuo alio
filio superstite ".
</p>
</div1>
<div1 type="sezione">
<head rend="italic">XXXV. De successionibus ab intestato.</head>
<p>
Cum successionum tres sint ordines, descendentium, ascenden-
tium, collateralium, in successione semper prima causa sit libero-
rum, etsi ulteriori gradu quis sit constitutus: dummodo masculo
estante, idest persone defuncte filio, vel eius sobole masculini sexus
et per masculinum sexum descendente, soror idest defuncte per-
sone filia, vel eius soboles nou succedat; et liberi cuiuscumque sexus
loco suorum parentum antea defunctorum vel defunctarum ad suc-
cessionem avi vel proavi, avie vel proavie, vel ceterorum, secundum
iam dictum modum, succedant, nisi cum parens sine sobole ma-
sculini sexus decesserit, filia vel filiabus relictis, et ex premortuo
filio vel filiis, filia vel filiabus et non filiis derelictis, tunc enim
in capita ad avi vel proavi, avie vel proavie, successionem veniant.
Si tamen ex diversis filiis neptes cum filia vel filiabus relinquun-
tur, filia vel filie quantum ex successione in capita eis contingit,
facta filiarum et neptum omnium connumeratione percipiant. In
reliquum autem neptes ex diversis filiis inter se in stirpem succe-
dant. Hoc tamen distinguendo et observando, quod matre mortua,
fìliis vel aliis virilis sexus et per virilem sexum descendentibus cuius-
cumque matrimonii derelictis, vel his cessantibus, filiabus aliisque
feminini sexus, vel per femininum sexum descendentibus, succes-
sio equaliter deferatur: excepto eo quod in dotem in posteriori ma-
trimonio datum est, vel temporenumptiali donatum; quod liberi
illius matrimonii masculi vel femine lucrantur, muliere in
<pb n="767"/>
matrimonio, idest ante mortem viri, decedente. Si vero dissoluto ma-
trimonio, idest post mortem viri, mulier decesserit, omnes liberi
cuiuscumque matrimonii virilis sexus et per virilem sexum descen-
dentes, vel nullo eorum extante, feminini sexus liberi, et per fe-
mininum sexum descendentes, in iam dicta dote et donamentis in
capita succedant. Si tamen ex posteriori matrimonio femina vel fe-
mine et per femininum sexum descendentes, et ex priore masculus
vel masculi et per masculinum sexum descendentes supersint, femina
vel femine vel per femininum sexum descendentes cum masculo vel
masculis, et per masculinum sexum descendentibus prioris matrimo-
nii, in iam dicta dote et donamentis succedant in capita. E converso
autem ex posteriori matrimonio masculus per virilem sexum descen-
dens, femine ex priori matrimonio suscepte eiusque liberis cuius-
cumque sexus preferatur; precipuam tamen liberi illius matrimonii
donationem nuptialem habeant, ex cuius matrimonio mater lucrata
est, si in dotem eam cum secundo nubit non dedit: datam enim
in dotem liberi illius matrimonii, pro quo data fuit, muliere in ma-
trimonio decedente habeant; muliere vero post mortem viri mo-
riente, donatio propter nuptias liberis illius matrimonii ex quo eam
lucri fecit in totum competat. Liberis autem defuncte persone
non extantibus, ascendentes virilis sexus qui per agnationem defuncte
persone iunguntur, ex ordine ad successionem vocentur, ut qui
prior est in gradu, potior sit in successione: fratribus vero consan-
guineis virilis sexus defuncti, et filiis masculini sexus fratrum pre-
mortuorum in stirpem cum patre defuncti ad successionem vocandis.
<pb n="769"/>
Sed et patre non superstite, avus paternus cum fratre consanguineo
defuncti et cum liberis masculini sexus premortui fratris in stirpem,
vel nullo suprascriptorum existente, cum sorore germana defuncti,
et cum filiabus alterius premortui consanguinei fratris, in stirpem
similiter admictatur. Idem sit de proavo paterno, avo non exi-
stente, dum tamen per fratrem consanguineum defuncti vel eius
filios masculos proavus excludatur. Sed nullo suprascriptorum
existente, filiam vel filias sororis vel sororum defuncti proavus pa-
ternus non excludat, sed cum ea vel eis in stirpem ad successio-
nem admictatur. Filio autem mortuo vel filia sine liberis, patre et
sorore vel eius filiis, et non fratre vel eius liberis virilis sexus exstan-
tibus, in rebus maternis pariter succedant, in aliis vero solus pater.
Si quis aut si qua fratrem ex patre tantum, et fratrem ex
utroque parente eorumve liberos habens, intestatus vel intestata
decesserit, in rebus maternis et materni generis, frater ex utroque
parente, vel eius liberi, eo qui tantum ex patre est, eiusque liberis
exclusis, ad successionem solummodo admictantur. Idemque in so-
rore ex utroque parente eiusque liberis, cum defuncti fratre ex patre
tantum et eius liberis existentibus obtineat, scilicet ut fratrem ex
patre tantum et eius liberos in predictis rebus excludatur, quando
frater ex utroque parente vel eius liberi non existunt. Uterinus au-
tem vel filius eius masculus, vel uterino vel eius filio non existente,
uterina, fratre vel sorore ex utroque parente eorumve liberis non
extantibus, cum fratre ex patre tantum, vel eius liberis, in predictis
rebus in stirpem pariter admictantur. Salvo quod supra dictum est
de patre ad successionem filii vel filie admictendo.
Descendentibus vero et ascendentibus predictis non exstantibus,
qui sunt ex latere et ex agnatis vocantur, et primo quidem frater
ad successionem tam fratris quam sororis cum filiis et nepotibus
virilis sexus agnatis premortui fratris in stirpem vocatur. Horum
autem nullo existente, filia premortui fratris cum sorore et cum
sororis premortue filiis masculini sexus, vel his non extantibus fe-
minini sexus, in stirpem divisione facienda succedant, ex quibus
<pb n="770"/>
aliquo seu aliqua non extante, patruus cum fratre patrueli defuncte
persone, et cum premortui patruelis filiis masculini sexus, in stirpem
ad successionem admictantur. His autem omnibus deficientibus,
qui vel que agnatorum iure ad successionem vocantur usque ad
quartum gradum vulgariter intellectum succedant, ita ut masculus
proximior mulieri eodem gradu constitute preferatur. Agnatis vero
usque ad iam dictum gradum, aliisque personis supradictis non
extantibus, iure romano successio deferatur, dummodo agnatus co-
gnato eodem gradu existenti preferatur. Et soror ad nullius defuncte
persone successionem vocetur, fratre ipsius sororis defuncte persone
pariter actinente, aut eius filio vel nepote agnato existente; salvo
tamen quod supra dictum est. Sed frater sororem germanam et
filius fratris et nepos et pronepos amitam suam et sui patris et avi
paterni alere et dotare cogantur, si in capillo est vel nupta sine dote,
secundum quantitatem bonorum ex successione venientium. Idem
statuimus in vidua, scilicet ut eam dotare cogantur, si non est do-
tata de suprascriptis bonis, nisi pro aliqua legittima causa se eam
viduam, vel nuptam sine dote, dotare non teneri monstraverit. Et in
nullis successionibus melior cuiusquam conditio habeatur, quia sit
ex utroque parente coniunctus, sed sola consanguinitas spectetur,
salvo quod in capitulo novo " Si quis aut si qua " continetur. Hoc
tamen inspiciendum est, ut in rebus patrimonii, idest ex patre pro-
venientibus, uterinus suo fratri uterino, cum persone de patrimonio
in tertio gradu secundum canones non supersint; item uterinus filio
vel filie uterini; itemque filius vel filia uterini uterino fratri sui
patris cum persone de patrimonio in quarto gradu non supersunt;
in rebus vero, que non sunt patrimonii, uterinus, eiusque filius, fra-
tre consanguineo defuncti vel eiusdem fratris filiis vel filiabus seu
nepotibus vel neptibus,  vel sorore consanguinea vel eius sororis filiis
vel filiabus, vel qui cum his vel eos ante admicterentur non
<pb n="771"/>
extantibus, uterino fratri vel eius filio vel filie succedant. Idemque de so-
rore et fratre et duabus sororibus uterinis et eorum earumque filiis
et filiabus obtineat; salvo quod de masculo, mulieri eodem gradu
existenti, preferendo supradicitur.
Si frater qui sororem a successione bonorum parentis patris vel
alicuius per patrem ascendentis agnati excludit, sine liberis et fra-
tre consanguineo eiusque filio et nepote agnato scilicet masculini
sexus decedens, legittimam voluntatem condiderit, aut monasterium
vel quemcumque alium venerabilem locum ingrediens, expressim vel
tacite sua offerat vel det, seu sine proprio se victurum esse profi-
teatur, sorori vel sororibus eorumque filiis masculini sexus rnedie-
tatem omnium bonorum que tempore mortis habet ex his que ex
successione vel lucrativo tictulo a parente vel ab aliquo per patrem
ascendente agnato, seu ex parente descendente agnato, qui cum ipso
eidem parenti successisset ad eum pervenerunt, vel ex eis empta vel
acquisita sunt, relinquat; computatis in ipsa medietate his que a fra-
tre vel parente, aut aliquo ex parente descendente agnato, qui cum
eodem fratre eidem parenti successisset, dotis vel donationis non mo-
dice, seu quoquo relicti titulo data fuerunt, nec aliqua de causa, nisi
propter ingratitudinem, possit frater de prefata medietate sororem vel
eius filios masculos defraudare. Et si de bonis, que ut dictum est ad
eum a parente, vel ab aliquo per patrem ascendente agnato,
pervenerunt, frater alienavit, sive ultima voluntate condita sive non
condita decesserit, si quidem in fraudem sororis vel filiorum eius
masculini sexus alienavit, eo cui alienatum est fraudem partici-
pante revocetur, et vendicari possit ac si non esset alienatum.
Si tamen quocumque lucrativo titulo frater alienavit, et alia sint in
hereditate fratris, ex quibus donatorum portio possit restaurari, ex
ipsis restauretur Alioquin etiam fraude non probata, in quantum
medietati suprascripte deest, et restaurari non potest, quod donatum
est revocetur, rationibus uxoris fratris et aliis debitis non in fraudem
vel lucrativo tictulo factis, ex predicta medietate sororis vel filiorum
<pb n="772"/>
eius masculini sexus, et ex aliis bonis que remanent pro rata sol-
vendis. Si tamen monasterium vel alium locum venerabilem ingre-
diens, minus librarum vel libratis L ingressus ipse habuerit, nichil
inde sorori vel liberis alterius sororis relinquere teneatur: de alie-
natis vero in fraudem sive donatis a fratre suprascriptis personis,
iure ut supra dictum est integro reservato.
In successionibus autem, in quibus soror vel eius liberi cum
sorore vel eius liberis fratri vel avunculo liberisve ipsorum ex hac
nostra constitutione vel alias ab intestato succedunt, dotes et do-
nationes a fratre vel a liberis fratris, cum de fratris vel liberorum
successione agitur, vel a comuni parente, aut ab aliquo ex parente
descendente agnato profectas, conferri statuimus.
Hac constitutione, ne decetero inter aliquos dubietas oriatur,
constituimus ut frater qui de bonis parentis non ultra legittimam,
quam per Constitutum habere debet, est consecutus, nichil sorori
vel sororibus, vel alicuius seu aliquarum sororum filiis aliqua sorore
superstite vel non, testamento vel aliqua ultima voluntate relinquere
teneatur.
De matre autem sic observetur, ut dum vivit quousque non
nubit usufructum, vel quasi, bonorum filii mortui intestati, vel filie
sine liberis, habeat pro ea parte, qua secundum legem romanam
filio vel filie in proprietatem succederet ab intestato, si ante quam pre-
dictum usufructum perciperet alteri non nupsit, dum tamen soro-
res fratribus extantibus partem non faciant; cautione tamen prius
heredibus prestita, quam ex lege usufructuarii prestant. Sed et
ipsi filio vel filie intestato morienti tunc succedat in rebus tantum,
<pb n="773"/>
que non sunt patrimonii, cum nec frater eiusque filius, nec patrue-
lis, nec alia persona, que cum his vel ante eos succederet super-
sunt. In rebus vero patrimonii, cum persona de patrimonio in
quarto gradu vulgariter intellecto, seu sororis germane defuncte filius
vel filia, nepos sive neptis non superest, mater omnibus agnatis et
cognatis aliis preferatur, exceptis uterino et uterina defuncte persone,
et eorum filiis masculis primi gradus in stirpem admictendis, cum
quibus mater pariter admictatur; dumtamen uterino, vel eius filio
extante, uterina vel eius filius non succedat. Filius autem facto testa-
mento decedens, eo casu quo predicta constitutione in usufructum
vel in proprietatem mater ipsi succederet, in testamento tertiam
partem, vel valens eorum in quibus eis succederet, matri relinquat;
dummodo ultra valens librarum CC denariorum ei relinquere non te-
neatur: aliter vero, vel in alio ultimam voluntatem filii mater non
possit infringere. Alia vero mulier de ascendentibus, vel quicumque
per femineum sexum ascendens voluntatem ultimam ex se descen-
dentis non valeat in aliquo retractare. Deficientibus agnatis et co-
gnatis usque ad quartum gradum vulgariter intellectum, vir sue
uxori succedat; et e converso.
Ambiguitatem qua, obtentu consuetudinis non scripte, quibus
ingredientium monasteria successio competeret, quibusque ipsi mo-
naci succedere possent, dubitabatur, ex urbe nostra resecare neces-
sarium fore existimavimus, ut, incertitudine remota, quod iuris in
predictis observandum omnibus clareat evidenter.
Statuimus itaque, ut si quando monasterium ingrediens cuius-
cumque sexus vel gradus, unum vel plures liberos in seculo relin-
querit, ex eius bonis nichil monasterio competat, nisi quod ingressu
vel ante, legittima liberis reservata, ipsi monasterio expressim con-
cesserit. Liberis autem, vel aliquo eorum non extantibus, pater
vel avus sive proavus paternus, salva gradus prerogativa, cum fratre
consanguineo, et fratris filio, et aliis personis que cum avo vel proavo
admictuntur, ut supra dictum est, et quivis eorum aliis non extan-
tibus, in partem tertiam bonorum eius monasterium ingredienti
<pb n="774"/>
succedat. Et licet rerum suarum dispositionem fecerit, patri vel
avo vel proavo tertiam predictam, nisi ex ingratitudinis causa, au-
ferre non valeat. Mater autem vidua in tantum et eo modo ingre-
dienti monasterium succedat, quantum et quomodo filius, si ultimam
voluntatem componeret, ei nostra constitutione relinquere tenere-
tur. Reliqua vero, quando predictorum ascendentium vel collate-
ralium aliquis succedit, et omnia bona, quando nullus predictorum
superest, nisi ante ingressum aliter de eis qui ingreditur disposuerit,
monasterium habere decernimus; salva tamen constitutione. " Si fra-
ter qui sororem " usque ad finem. E converso autem monacus taliter
succedat, ut si pater eius vel aliquis ex ascendentibus masculini
vel feminini sexus, a quo ei legittima in seculo deberetur, sine aliis
liberis masculini vel feminini sexus decesserit, eam legittimam quam
in seculo relinquere deberet, et monacho relinquere teneatur, et si
intestatus decesserit, sicut ei si laicus esset succederet, etiam mo-
nacus succedat. Si vero alio vel aliis relictis liberis, qui cum eo qui
monacus est, si laicus esset, pariter succederent, decesserit, monacus
in legittimam sibi iure romano debitam succedat, et ea per testamen-
tum vel per aliam ultimam voluntatem aut alio modo non valeat de-
fraudari: dum tamen occasione predicte legittime ultra valens librarum
CL de bonis defuncti non valeat monacus vel monasterium eius nomine
vendicare. Quod si tales sint liberi, quibus monacus, si esset in seculo,
preponeretur, qui eo non existente succederet, cum eis in stirpem ve-
nientibus pariter ad successionem admictatur, et hac successione testa-
mento vel alio modo escludi non valeat, nisi forte in quantum pater
aliusve ascendens, ex sua persona cum liberis connumerata, relin-
quendi alii nostro iure suprascripto habeat facultatem. Si tamen ex ipso
monacho liberi sint masculini sexus, cum eis in nichilum ab intestato
succedat; predicta autem etiam in monacha, cui in seculo existenti
legittima deberetur obtineant. Alteri vero qui non sit ex adscenden-
tibus, tunc ab intestato monacus succedat, quando si laicus esset
solus ad successionem admicteretur. Nimirum aliquo existente qui
cum ipso succederet, monacus a successione in totum excludatur;
quando autem si esset laicus solus succederet, totam monacus habeat
successionem, nisi aliqua persona feminini sexus supersit, que si
masculus esset cum eo succederet; tunc enim ipsa, et qui vel que
<pb n="775"/>
alias ab intestato cum ea succederent, cum monacho in stirpem ad
successionem pariter admictantur. Et si ex monachi descendentibus
fuerit is de cuius successione tractatur, si ultimam voluntatem con-
diderit, quam eam condere posse statuimus, utpote ab ingressu pa-
rentis sui in monasterium ab eius potestate liberatum, non obstante
aliquo de his qui cum intestato succederent, parenti monacho le-
gittimam, que sibi laico deberetur, scilicet tertiam partem bonorum,
omni modo relinquere teneatur: quod si non fecerit, usque ad eam
legittimam, possit monasterium nomine sui monachi illius infringere
voluntatem. Et que de successione collateralium et descendentium
superius in monacho dicta sunt, eadem in monacha observentur.
Insuper, que de monachis supra dicta sunt, eadem et de conversis
vel profexis utriusque sexus, qui in quamcumque ecelesiam vel in
quemcumque locum venerabilem conversionis vel profectionis causa
ingrediuntur obtineant, si se et omnia sua illi ecclesie vel loco
expresse obtulerint, vel sine proprio se victuros esse professi
fuerint.
Si quis christiane religionis ab intestato, vel condito testamento,
decesserit, nullus indeus vel saracenus occasione propinquitatis eius
bona valeat vendicare: sed ab intestato eo decedente, ad propinquos
christianos, etsi ulteriori gradu fuerint, salva gradus prerogativa, illis
vero et uxore christiana defuncti non extantibus, ad Commune no-
stre civitatis successio devolvatur.
</p>
</div1>
<div1 type="sezione">
<head rend="italic">XXXVI. De successionibus libertorum.</head>
<p>Bonorum autem libertorum patronis successio detur, sicut ius
dictat romanum.
</p>
</div1>
<div1 type="sezione">
<head rend="italic">XXXVII. Quando civitas iure fisci succedit.</head>
<p><pb n="776"/>
Civitas iure fisci secundum legem romanam succedat.
Utilitati reipublice providentes, ordinamus, ut si aliquis habi-
tator super se, vel sub alio, in civitate pisana vel eius comitatu,
sive sub eius iurisdictione existens, sine liberis legittimis ab intestato
decesserit, et in civitate vel districtu habitantes super se vel sub
alio in gradu proximiores successores non habuerit, civitas in par-
tem tertiam bonorum eius, non tamen rerum immobilium extra
civitatem et districtum positarum, que iure successionis vel titulo
lucrativo per aliquem qui non sit de civitate Pisana vel districtu
ei obvenerunt, ei succedat; et si testamentum vel aliam quamlibet
ultimam voluntatem fecerit personis extra civitatem pisanam vel di-
strictum commorantibus, civitas nichilominus, nostra constitutione,
de eo quod predictis personis relictum est, excepto quam de supra-
scriptis rebus immobilibus, ut dictum est, pro suprascripta parte suc-
cedat Hoc idem observetur et in legittima, que parenti extra no-
strum districtum commoranti de bonis filii debetur, etiam si parens
eam habere noluerit: et si aliquid in fraudem huius constitutionis
fuerit factum, nichil valeat.
<pb n="777"/>
Constituimus ut si quis foretaneus, qui non sit nostri districtus,
contra civem vel foretaneum nostri districtus rationem petierit, in
potestate civis vel foretanei nostri districtus sit utrum iure quod
Pisana civitas tenet, velit causam iudicari, an eo iure quo civitas
vel terra unde est foretaneus utitur, preterquam in contractibus in
<pb n="778"/>
pisana civitate vel eius districtu, et in ultimis voluntatibus ubicum-
que factis: dum tamen in quibus predictam potestatem habuerit
ante sententiam eligat quo iure causam velit iudicari, ita ut eodem
iure in tota causa iudicata utatur.
</p>
</div1>
<div1 type="sezione">
<head rend="italic">XXXVIII. De alienatione minorum.</head>
<p>De alienatione minorum XX annis, tam masculorum quam
feminarum, secundum legem romanam observetur; dum tamen ut
pro famis necessitate, seu pro alimentorum indigentia, sicut pro
debito res minoris alienari possit vel obligari; et ut auctoritate cu-
ratoris vel propinquorum magis ydoneorum consilio, uxori sue clo-
nationem propter nunptias facere, et immobilia pro ea minor valeat
obligare. Hoc etiam addito, ut eum tutoris vel curatoris auctoritate
provocare possit ad divisionem vel licitationem, et quod inde ab
arbitris statutum fuerit, sicut de aliis maioribus, nulla distinctione
liberos habeat, vel non, facienda, valeat. Maiori autem XX annis,
preter quam in alterius tutela vel cura suscipienda, sit nostro
iure legittima etas; dum tamen, si sit minor annis XXV, nec cum
decreto rem immobilem vel actionem inde competentem, inter vi-
vos donare possit. In dotem tamen coniunctis personis, vel causa
pietatis, etiam sine decreto dare possit, et salvo quod in sequenti
titulo " De alienationibus mulieru " continetur. Item, tutores vel cu-
ratores minorum, et ipsimet minores, si intellectum habuerint, cum
auctoritate tutoris vel curatoris etiam specialiter ad hoc dati,
<pb n="779"/>
medietatem proprii muri et terre, pro communi muro edificando, si
eis minoribus expedierit ac utile fuerit, vendere et alienare sine de-
creto possint. Hoc idem curatores aliarum personarum facere pos-
sint. Ubicumque minor vel quecumque mulier, qui vel que prohibetur
alienare in alienationis contractu quem facit, vel post ipsum con-
tractum, prohibitione durante, etiam finem vel refutationem fecerit,
sicut alienatio non valet, ita et finis vel refutatio, que cum ea vel
post eam fit, non valere iudicetur.
Saluberrima constitutione ordinamus, ut sacramenta puberum
sponte facta consensu curatoris generalis, et si plures curatores ge-
nerales habuerit, consensu omnium quos habet presentes, vel etiam
specialis, si ad hoc expressim a iudicibus fuerit datus, cum hoc mi-
nori, causa prius a dictis iudicibus cognita, videatur expedire,
in omnibus negotiis, que non sunt finita iudicio vel transhactione
seu amicabili conventione, firma et inviolata teneantur, actione
nichilominus contra curatorem vel curatores competente, si eius vel
eorum·culpa minor exinde lesus fuerit.
Vendictiones vel pignorationes vel in solutum dactiones, que
pro civitatis data, imposita vel imponenda, sive expensis que facte
sunt vel fient pro hoste a tutoribus vel curatoribus, cum decreto
factas vel faciendas de rebus inmobilibus minorum sive maiorum fu-
riosorum, mentecaptorum, prodigorum et aliorum omnium sub
<pb n="781"/>
tutela vel cura existentium, firmas ratasque in perpetuum fore te-
nendas, et eas ut dictum est, fieri posse statuimus.
</p>
</div1>
<div1 type="sezione">
    <head rend="italic">XXXVIIII. Qualiter mulieribus permissum est alienare vel in ultima voluntate relinquere.</head>
    <p>Mulier non minor annis XX, non habens liberos legittimos ma-
sculos vel feminas, neque virum, in totum: virum autem et non
liberos habens, preter dotem et donamenta, similiter in totum:
habens vero liberos sine viro, pro medietate: virum autem et libe-
ros habens, pro quarta parte iure possit alienare, et se et res
suas obligare: dum tamen sine consilio propinquorum, qui ad hoc
magis ydonei videantur, ab anno vigesimo usque ad vigesimum quin-
tum res immobiles alienare vel obligare non valeat. Si vero aliter
vel pro maiore parte, nisi ut infra dicitur, mulier alienaverit,
vel se aut res suas obligaverit, non valeat quod ab ea factum fuerit,
nisi cum sit maior annis XX ad divisionem vel licitationem provo-
cans vel provocata id faciat, vel ut melius vel eque bonum sibi
prospiciat: et hoc in veritate fiat, auctoritate et arbitrio iudicum
Nove curie adprobetur. Nam pro debito ab ea persona cui successit
facto, vel quod ab ipsa maiore XX annis factum in eius voluntatem
conversum sit solvendo, quin possit mulier, non inspecta predicta-
rum partium quantitate, alienare vel obligare, cum tamen minus in
bonis habeat, non videtur dubitabile. Sed ut omnis cesset dubitatio,
eam pro suprascripto debito iure alienare et obligare posse statui-
mus. Hoc addito in capitulis predictis omnibus, ut mulier maior
XX annis, totum quod habet possit alienare et obligare necessitatis
causa, eius sacramento coram iudicibus Nove curie cognita. Tem-
pore vero mortis, mulier ab anno duodecimo in antea, si liberos
legittimos cuiuscumque sexus, unum vel plures, ex eo matrimonio
in quo decedit et virum habeat, quartam solummodo partem dotis
<pb n="782"/>
et donamentorum, et aliorum omnium bonorum suorum, dum
tamen legittima filiorum non minuatur; si vero·non ex eo matri-
monio, sed ex alio liberos habet, quartam partem medietatis dotis
et donamentorum et aliorum omnium bonorum suorum; et ubi
virum non habet, tantum quartam partem omnium bonorum suo-
rum possit relinquere. Hoc tamen intellecto, ut si plures tribus filiis
sibi succedentes habuerit, secundum numerum filiorum, vel ipsis
non existentibus, filiarum, computata sua persona, relinquendi de
suprascriptis tantum habeat facultatem.
In alienationibus autem a viro vel socero, vel alio pro eo, de
rebus propriis pro antefacto expressim non obligatis vel donatis fa-
ciendis, si mulier maior vel minor consenserit, vel se quocumque
modo interposuerit, non possit mulier alienatum petere quando-
cumque, si tempore alienationis alia viro supererant, ex quibus
pro suis rationibus mulieri consuli possit sufficienter. Alioquin con-
sensu vel obligatione tali non obstante, valent mulier tempore li-
cito, iure sibi competente, alienata recuperare, nisi propinquorum
eius consilium, qui ad hoc magis ydonei videantur, consensu mulie-
ris tempore alienationis corroboraverit. Si vero in alienatione rei
pro donatione propter nunptias expressim obligate vel donate
mulier consenserit, vel quocumque modo se interposuerit, nullatenus
ei consensus talis vel obligatio noceat, nisi ante ipsius consensum
vel obligationem maritus, vel alius pro eo, aliam vel alias res,
vel de omnibus bonis obligatis, unam rem vel plures mulieri pro
<pb n="783"/>
antefacto obligaverit vel donaverit, ex qua vel quibus ei secundum
nostre urbis consuetudinem satis idonee consulatur. In rebus autem
soli dotalibus, tam extimatis quam inextimatis alienandis, si mulier
consilio propinquorum magis ydoneorum consensum, adhibuerit, vel
se inde obligaverit, et alia viro tempore alienationis super-
sint, ex quibus mulieri plenarie valeat satisfieri, alienatio facta,
firma perseveret; aliter vero mulieri nullum sit preiudicium. De
predictis autem rebus dotalibus, et quibuslibet aliis, vel pro antefacto
expressim obligatis, excipimus ut in alienatione vel obligatione pro
victualium indigentia facienda, et pro dotanda filia atque pro
donatione propter nunptias pro filio constituenda, cum predictorum
propinquorum consilio possit mulier efficaciter consentire. Ubicumque
autem propinquorum consilium hac exigitur constitutione, si mu-
lier propinquos non habet vel eos habere non potest, possint fieri
que suprascripta sunt, cum iudicum Nove curie auctoritate. Iudices
tamen auctoritatem non interponant, nisi utile esse mulieri, vel ei
expedire cognoverint.
Quia vero in alienationibus rerum propriarum viri et in con-
tractibus negotiorum eius, et in contractibus mutui qui fiunt ab
uxoribus simul cum viris, mulieres cum viris pariter cognovimus
aliquotiens obligari, et pretium sibi solutum, et pecuniam sibi nu-
meratam vel solutam esse confiteri; constituimus, ut mulier, licet
ei ex hoc consensus tacitus quo ad repetitionem rerum velut expressus
obstet, ex tali obligatione vel confessione nullo modo deinceps
a contrahentibus vel eorum successoribus valeat conveniri, neque
<pb n="784"/>
ex tali confessione pretii aut pecunie sibi numerate vel solute aliquod
preiudicium sibi valeat generari. Quod autem dictum est de medietate,
seu quarta, sic observetur, ut in una re seu pluribus suorum bonorum
totam medietatem vel quartam alienare vel relinquere vel causa mor-
tis donare possit. Hoc tamen intellecto, ut medietate vel quarta
sponte, non ut tantundem in eius patrimonium reverteretur alienata,
quartam postea relinquere, vel mortis causa donare non valeat.
Mulier maior XXV annis omnia bona sua in dotem dare possit,
licet liberos habeat. Idem et de minore sui iuris nubilis etatis obser-
vetur; dum tamen hoc fiat propinquorum consilio sine fraude
vel aliqua malitia habito, qui in hoc magis ydonei videantur, et inter
ceteros non mediocris sint extimationis; dum tamen si res immobiles
in dotem estimatas dare voluerit, fiat auctoritate iudicum curie Nove,
qui diligenter de rerum extimatione perquirant, et de unaquaque libra
estimationis, que facta fuerit a parte mulieris, pro dirictura curie tol-
lant denarios duos, dum tamen summam librarum trium non excedat.
Quia cognovimus quosdam ut propinquos mulieris in negotiis
consensum adhibuisse, et per hoc damnum contrahentibus non mo-
dicum accidisse; ideoque constituimus, ut omnes qui de cetero scien-
tes se non esse propinquos, in contractibus mulieri ut propinqui
consenserint, totum dampnum quod ea occasione contrahentes incur-
rerint, ipsi de eorum proprio exsolvere compellantur. Hoc tamen ni-
chilominus addito, si mulier, cum sciret aliquos non esse propinquos,
eos ut propinquos in contractibus, ignorantibus contrahentibus, nullam
vim passa adhibuerit, ea in quibus consensit, sicut si vere essent
propinqui, firma tenere cogatur, cum decipere voluerit; et iura pu-
blica, non decipere volentibus, sed deceptis subveniant.
</p>
</div1>
<div1 type="sezione">
<head rend="italic">XL. Quandomulier de rebus mariti vel suis possit alienare.</head>
<p>Mulier de rebus mariti absentis vel presentis, cum eam exibere
non vult, vendere vel pignorare possit causa necessitatis sue et
<pb n="785"/>
liberorum et familie, sacramento eius cognita, arbitrio iudicum curie
Nove, non solum pro futuris alimentis, sed etiam pro debito pre-
teritorum alimentorum, in quantum iudicibus conveniens videatur;
dum tamen prius inquiratur maritus, si presens est: eo vero absente,
inquirantur propinqui et affines mariti, qui iudicibus videbuntur in-
quirendi, quos verisimile esse pro marito se debere interponere, si
voluerint mulieri necessaria ministrare, et creditoribus eius pro de-
bito suprascripto satisfacere. In cause autem cognitione versetur quid
vel quantum obligari vel alienari debeat, et quid horum magis expe-
diat. Si vero maritus non habet aliquid, quod facile vendere vel
alienare seu obligare posset; vel si habet, et de eis alienare non po-
test, de suis propriis, sicut supra permissum est, alienet; et cum pro
se exibenda vel pro viri utilitate mulier de suis alienat, de his que
in eam causam expendit habeat contra virum repetitionem.
</p>
</div1>
<div1 type="sezione">
<head rend="italic">XLI. De his que a viro in uxorem dantur vel relinquuntur.</head>
<p>Non liceat viro uxori sue vel alii per quem ad ipsam reverti
debeat causa mortis vel ultima voluntate relinquere nisi usumfru-
ctum vel quasi bonorum suorum, secundum numerum liberorum
omnium, quos ex ipsa habet, vel ex alia, ut infra dicitur: videlicet,
si unum habet vel duos tantum, tertiam partem tantum usufructus
vel quasi omnium bonorum suorum ei possit relinquere: si tres,
quartam: si quatuor, quintam: et sic deinceps: dum tamen filie iam
nupte, masculo herede existente testatori, partem non faciant, et
nepotibus seu neptibus vel deinceps existentibus liberorum numerus
in stirpem computetur, et usufructus vel quasi exstimatio per annum
librarum XV non excedat quantitatem, vel nisi alimenta, vel pro
alimentis aliquid, vel annuum aliquid ei relinquerit; quod tamen
relictum usque ad eam quantitatem tantum valeat, quam ex legato
usufructus, vel quasi, nostro iure percipere possit. Predictum vero
usumfructum vel quasi, vel alimentorum aut annui relictum,
<pb n="786"/>
quousque mulier vivit et non nubit, tantum habere vel percipere valeat,
vel nisi sextam partem bonorum suorum, dummodo solidorum CCC
summam non excedat, ut nec etiam simplices donationes inter eos
morte confirmentur, nisi in supradictam quantitatem XV librarum cum
nichil in ultima voluntate ei relictum sit. Si autem usumfructum vel
quasi, vel alimenta aut aliquod annuum seu aliquid aliud quod sit in-
fra sextam partem bonorum, et non sit ultra CCC solidorum, et
sextam partem bonorum, ut dictum est, ei relinquerit, mulieris sit
electio quod petere voluerit. Idem e converso, et hoc amplius, ut nec
alicui ex parentibus ascendentibus, vel liberis utriusque sexus viri,
aut ipsius agnatis vel cognatis usque ad tertium gradum secundum ca-
nones intellectum, nec ei qui virum, aut quem vir habet in po-
testate, nec matri vel avie, aut ipsius agnatis vel cognatis sibi
non actinentibus usque ad secundum gradum vulgariter intel-
lectum; nec alii, per quem ad virum debeat reverti, vel reverti
sit verisimile, nisi quantum supra dictum est mulier donare vel
relinquere possit. Et similiter maritus non possit donare vel relin-
quere alicui ex parentibus ascendentibus, vel liberis utriusque sexus
uxoris aut ipsius agnatis vel cognatis usque ad predictum gradum sibi
viro non actinentibus, nec alii per quem ad uxorem debeat reverti,
vel reverti sit verisimile. Et sicut supradictis personis maritus vel uxor
donare vel relinquere non potest, ita nec eorum uxoribus vel viris
donare vel relinquere possit. In dote autem et donamentis taliter sexta
pars intelligatur, ut si sine liberis decesserit, sextam partem me-
dietatis, si vero liberis relictis sextam partem quarte partis dotis
et donamentorum tantum mulier marito possit relinquere. Dotem
vero post etatem XX annorum, mulier infirmitate non gravata,
que sine liberis est ex alio matrimonio natis possit augere, dum-
modo antefactum augeatur, auctoritate propinquorum ipsius mulie-
ris in utroque interveniente. Idem in viro infirmitate non gravato
ut antefactum uxori augere possit, dummodo dos augeatur.
</p>
</div1>
<div1 type="sezione">
<head rend="italic">XLII. Quo casu filiafamilias a patria potestate liberatur.</head>
<p><pb n="787"/>
Filiafamilias, si voluntate parentis, in cuius est potestate, inter-
veniente vel precedente aut sequente virum acceperit, et ab eo ducta
fuerit, vel ipsa eum duxerit, exinde sit libera a patria potestate.
</p>
</div1>
<div1 type="sezione">
<head rend="italic">XLIII. De prohibitis numptiis.</head>
<p>De numptiis hoc teneatur, ut secundum canones copulate va-
leant et legittime iudicentur. Si vero non fuerint secundum canones
copulate, inutiles et inlicite censeantur, et qui ex talibus numptiis
nati fuerint, a legum beneficiis in successione habeantur alieni, nisi
ecclesia tempore mortis matrimonium patiatur. Pati autem hoc loco
sic accipitur, eum matrimonium palam steterit, et in excomunica-
tionis sententia matrimonio constante non decesserint. Sed nec pa-
tientia prosit in noverca, privigna, socru, nuru, prosocru et sur-
sum pronuru, et deorsum commatre et ea quam de sacro fonte la-
vasti, uxore virove alterius, nec in affinitate, que est ad virum
per uxorem, et e converso usque ad tertium gradum primi generis
affinitatis, secundum decreta; nec in ortodoxo et heretica, vel e con-
verso; nec in christiana et iudeo, et e converso; nec in christiano
et saracena, et e converso, matrimonio copulatis; nec in ascen-
dentibus et descendentibus in infinitum; nec in his qui sunt ex
utroque latere in quarto vel proximiore gradu per agnationem vel
cognationem coniuncti. Sed licet ecclesia non patiatur cum quarto
sint gradu pariter, et matrimonium palam steterit, sive post prohi-
bitionem et excomunicationem concepti probabuntur, sive post
prohibitionem, dum tamen ante excomunicationem, licet postea
separati sint; nichilominus nati pro legittimis habeantur. Si vero
<pb n="788"/>
fuerint separati, et postea ecclesia in matrimonio expressim eos
stare concesserit, in nullo excomunicatio seu separatio, genitos,
licet post excomunicationem, ledat. Sed si separati coniuges fue-
rint, et satisfecerint, et postea ecclesia non concedente, iterum
matrimonio se coniunxerint, ex tali coniunctione iterata postea
concepti, non sint legittimi. Si quis autem ante hec tempora,
idest ab a<abbr>.</abbr> <abbr>D.</abbr> MCLXVI, a die Omnium Sanctorum, ex his qui in
quinto gradu vel supra coniuncti erant geniti sunt, et si ecclesia
matrimonium passa non sit, si genitores eorum satisfecerint, legit-
timorum liberorum iura nati ante satisfactionem integra habeant.
</p>
</div1>
<div1 type="sezione">
<head rend="italic">XLIIII. De raptu mulierum.</head>
<p>
In rapinis vero statuimus, ut si aliquo tempore de matrimonio
inter raptorem et raptam concordia fuerit, valeat matrimonium;
quod in preteritis rapinis tantum locum habeat, idest ab anno Do-
mini MCLXVI, a die Omnium Sanctorum: in futurum autem non
valeat matrimonium, nisi cum muliere propinquiores eius, qui inter
ceteros mediocris extimationis esse videantur, matrimonio consen-
serint.
Mulierem XX annis minorem in potestate constitutam, vel sui
iuris, patrem habentem, contra patris voluntatem, aut si fratrem
germanum puberem habeat, et non patrem, contra ipsius fratris
voluntatem, vel nullum horum habentem, illa renitente, qui-
cumque tulerit in uxorem vel rapuerit, libras C nomine pene ipsi
mulieri, que violentiam passa est, persolvat, aut patri vel fratri,
cum illa non consenserit. Et insuper, quando mulierem invitam
<pb n="789"/>
rapuerit, alias libras C, nomine pene, pisano Comuni tribuere
compellatur. Si tamen frater a sorore maiore XV annis requi-
situs vel matre sororis, vel ab avo materno, sive ab alia persona
ydonea puelle actinente, sororem sine manifesta et ydonea causa
maritare distulerit, predicta cesset pena, licet sine consensu fra-
tris maritum acceperit. Sed si unus ex fratribus matrimonio
eam copulaverit, aut predictis absentibus communicato absque
fraude consilio necessariorum, marito, ea volente, copulata fuerit,
predicta cesset pena. Que dicta sunt de minore XX annis contra
suam voluntatem rapta, eadem in maiore XX annis, que contra
suam voluntatem rapta fuerit, obtineant.
</p>
</div1>
<div1 type="sezione">
<head rend="italic">XLV. De coniugiis servorum.</head>
<p>Coniugia servorum secundum canones contracta, etiam si di-
versos dominos habuerint, non dirimantur, sed in eodem coniugio
servi permanentes, dominis suis serviant.
Nulli liceat, excepta causa fornicationis, uxorem suam relin-
quere, neque ea vivente aliam sibi copulare. Si vero contrafecerit,
per iudicis et consulis seu potestatis auctoritatem et officium, etiam
sine placito, cum eam uxorem esse constiterit, uxorem quam primo
habebat recipere, atque necessaria ei cogatur secundum suas facul-
tates subministrare. Sed si maritus adeo crudelis sit contra uxorem
a se expulsam, quod ipsa cum eo timeat habitare; maritus de
<pb n="790"/>
offendendo eam in personam, sufficientem mulieri prestet, ad
iudicis arbitrium, cautionem; aut ad eiusdem iudicis arbitrium,
alimenta prestet uxori, etiam extra domum viri, in loco honesto
moranti. Huic quoque addimus constituto, ut si quis maior XIIII an-
nis sponsam etiam per verba de futuro habens, vel uxorem aliam
ea vivente sibi desponsaverit vel copulaverit in uxorem, nisi sit
inter eos secundum ecclesiam vel canones divortium celebratum,
penam XXV librarum Comuni pisano solvere compellatur, vel in
duplum dampnificetur. Si vero quid solvat, vel in quo dampnifi-
cetur non habeat, exbanniatur, et per biennium extra civitatem
Pisanam morari debeat exbannitus. Si qua vero maior XII annis
sponsum etiam per verba de futuro habens, ante quam sponsus
aliam accipiat, alium acceperit, libras XXV, et qui eam scienter ac-
ceperit tantumdem, Communi pisano nomine pene solvere compel-
lantur, vel in tantumdem dampnificentur, nisi sit inter eos secun-
dum ecclesiam vel canones divortium celebratum; et ille qui eam
desponsaverat, vel securaverat, si aliam postea accepit, pro eo quod
aliam accepit, penam non patiatur.
<pb n="791"/>
Cum, lege testante, non premium sed pena debeat comitari
criminosos; idcirco hac salubri constitutione statuimus, ut si quis
habens uxorem publice in domo propria vel aliena fornicariam
vel adulteram tenuerit, libras XXV denariorum nomine pene solvere
compellatur. Qui vero uxorem alterius scienter secum in domo, vel
alibi extra domum viri publice tenuerit, libras L denariorum
pro pena eidem Communi persolvat, vel in tantumdem dampnifi-
cetur. Mulierem etiam que, viri cohabitatione dimissa, publice alii
adheserit, pena similis comitetur .
</p>
</div1>
<div1 type="sezione">
<head rend="italic">XLVI. De adoptionibus et emancipationibus.</head>
<p>
Adoptiones, adrogationes atque quorumcumque liberorum
emancipationes, apud iudices Nove curie publice et in curia pu-
blica fieri debere constituimus. Valitudinis tamen adverse unius ex
iudicibus vel alicuius partium aut alterius iuste et evidentis cause
impedimento, vel etiam ratione sexus alibi apud eosdem iudices fieri
posse concedimus. Si vero aliter vel apud alium deinceps facte fue-
rint, eas irritas esse, nichilque valere decernimus.
</p>
</div1>
<div1 type="sezione">
<head rend="italic">XLVII. De prescriptionibus.</head>
<p>
Si rem aliquam soli comunis parentis fuisse constiterit, non
possit aliquis fratrum sive consortum, aut qui ab eo causam habet,
<pb n="792"/>
si accessione temporis eius uti velit, se ab altero fratre vel con-
sorte vendicante defendere, nisi bona fide et pro suo possessu
habita XL annorum fuerit prescriptione munitus.
Locatam rem mobilem si quis iudicio petens probare po-
tuerit, locationem infra XL annos a se vel ab alio, a quo eam
habet ex ea re factam, ei qui eam tenet, vel ei a quo causam
habet vel obedientiam cuilibet eorum similiter infra XL annos inde
factam ab eo qui eam tenet, aut ab eo a quo causam habet, si te-
nens eam retinere tentaverit, non audiatur, sed eam restituere co-
gatur, nisi detentione vel prescriptione XL annorum, nulla pensione
inde data, vel obedientia seu legittima interruptione infra predictum
tempus XL annorum facta se tueatur; et nisi titulum vel causam
habeat ab eo qui eam rem petit, vel ab eo a quo causam petitor
habeat predicta prescriptione XL annorum tantum maiori XX annis
currente, et si, ut dictum est, se tueri non potuerit, restituere dictam
<pb n="793"/>
rem cogatur. De fructibus tamen ille qui dictam rem locationis titulo
tenuit, actori condempnetur.
</p>
</div1>
<div1 type="sezione">
<head rend="italic">XLVIII. De interrutionibus.</head>
<p><pb n="794"/>
Statuimus ut ex reclamatione iudici facta et reo per iudicem
vel eius nuntium cognita, si de facili arbitrio iudicum ei innote-
scere potest, interruptio facta intelligatur, nisi per actorem, cum
inde inquisitus esset, sine iusta causa steterit quod lis non conte-
stetur. Dum tamen reo extra Pisanum districtum existenti et LX
milibus a civitate remoto, non sit necesse reclamationem notificari,
proclamatio tamen de reclamatione publice ad domum rei fiat,
quando ipsi, ut dictum est, reclamatio non innotescit: salvo quod
dictum est de anno supra in tractatu De contumacibus.
</p>
</div1>
<div1 type="sezione">
<head rend="italic">XLVIIII. De evictionibus.</head>
<p>
Si res donata evicta fuerit, donator rem alienam esse, aut al-
terius pro quo evicta est, in ea competere donationis tempore igno-
rans, meritum tamen si quod accepit reddere: sciens autem non
solum meritum restituere, sed etiam omne dampnum quod dona-
tarius exinde passus fuerit, ei exsolvere compellatur.
</p>
</div1>
<div1 type="sezione">
<head rend="italic">L. De possessionibus iniuste ablatis et invasis.</head>
<p>
Vitium usitatum extirpare volentes, quo sub pretestu mitiga-
tionis legalium penarum, ad invasiones, inquietationes atque inter-
versiones alienarum possessionum homines irruere facile consueve-
runt; hac constitutione pro communi omnium utilitate decernimus,
ut in rebus immobilibus et in earum possessionibus imperialis con-
stitutio " Si quis in tantam ", et alie constitutiones et leges romane,
deiectores et invasores seu predones, atque possessionum alienarum
<pb n="795"/>
interversores, ut conductores et precario acceptores, aliosve consi-
miles punientes, suum contra eos vigorem obtineant. Hoc tamen in
predictis intelligendo et observando, ut in his qui vacuam seu va-
cantem possessionem alterius occupavit sine pene a lege romana
introducte prestatione, reddere possessionem teneantur; salvo quod
infra in Constituto " Materiam " continetur.
Is autem qui alienam possessionem sine deiectione vel expul-
sione inquietat, siquidem post notitiam de non inquietanda pos-
sessione latam hoc fecerit, duplum dampni exinde inlati, usque ad
XX soldos sub legalitate, supra vero sub sacramento eius qui est
inquietatus cum iudicis taxatione declarati. Ante notitiam vero sim-
plum per iudicis et consulis iustitie seu potestatis officium in-
quietato prestare sine placito compellatur; et quando post notitiam
inquietat, libras XX Communi pisano dependere cogatur. Si de
quantitate fructuum vel damni notitia per iudices data fuerit, tam
ipsa ad similitudinem sententie diffinitive, quam etiam notitia
de non inquietanda possessione, lata secundum formam ipsius, exe-
cutioni mandetur, dummodo ultra quantitatem in notitia com-
prehensam possessio vel tenere non tribuatur. Eo tamen salvo, quod
si is contra quem reclamatum fuerit ad iudicium veniens et a iu-
dicibus admissus, responderit, possit a tali notitia, scilicet de
fructibus vel dampno, data, non obstante quod eo absente feratur,
ad similitudinem diffinitive sententie appellare. Si vero cum ad
iudicium non venisset, aut veniens, ut.dictum est, non respondisset;
contra eum fuerit de dampno vel fructibus notitia lata, ad simili-
tudinem sententie contumacie eam valeat retractare.
Tenere datum ex sententia. diffinitiva vel de contumacia;
sive ex notitia vel ex laudamento aut convento a iudice vel provisore
vel arbitro publico vel arbitris communiter electis, vel ex precepto
ab assessore facto, vel ab alio iudicante dato vel data sive facto, si
quis corruperit vel inquietaverit vel abstulerit, ei qui tenere
<pb n="796"/>
consecutus fuerit, vel ipsi qui in iure eius successerit, sive per dactionem
acceperit, si reclamatio contra eum consulibus vel potestati vel iudi-
cibus facta fuerit, tenere restituere, et dampnum totum reclamatoris
sacramento cum iudicis taxatione cognitum emendare, et insuper,
nomine pene, extimationem rei quam abstulit, et duplum dampni
dati quando inquietavit, et libras X nomine pene communi Pisano
prestare compellatur; et insuper, iuret quod predictum tenere dein-
ceps per se vel per alium ei vel qui in ius eius quocumque modo
successerit non auferet, neque inquietabit, nec aliquem de familia
sua, vel alium qui pro ipso id faceret, auferre vel inquietare per-
mittet, nisi id faceret per rationem cum iudicis auctoritate. Quod
si suprascripto modo non iuraverit, quandiu in contumacia non iu-
randi steterit, nullum publicum officium, nec missaticiam publicam
habeat, nec ab aliquo rationem recipiat, sed ipse aliis facere coga-
tur. Si autem post soprascriptum iuramentum iterum aliquis tenere
abstulerit vel inquietaverit, quotienscumque id fecerit, preter supra-
scriptam penam, de estimatione rei danda vel dampno duplando,
et alia pena prestanda Communi, hanc etiam penam substineat,
ut nullum deinceps officium publicum, vel missaticiam publicam,
habeat: et insuper libras L nomine pene Communi Pisano persol-
vat. Si vero de turbatione teneris, utrum sit ei turbatum vel non,
et a quo questio fuerit, reclamatoris sacramento credatur, si reus
sacramento se defendere noluerit, quando non probat reclamator.
Similem penam patiantur illi, qui cum aliquo fuerint pro corrum-
pendo vel inquietando vel auferendo tenere, ut dictum est, nisi re-
clamatore non probante iuraverint se non interfuisse.
Materiam sedictionis amputare cupientes, statuimus ut aliquo
laborante in extremis vel eo mortuo, nemini sua auctoritate
liceat ingredi seu occupare vel turbare, per se vel per alium, posses-
sionem eius bonorum, vel eorum que ab eo tempore mortis posside-
bantur, sive fuerit defuncti vel non, sive predia vel res hereditarias;
nisi sit talis persona, cui successio universalis in totum vel pro parte
<pb n="797"/>
aut singularis pro re in quam ingreditur deferatur ex testamento vel
ab intestato, iure veteri vel novo, vel quocumque modo seu aliqua
ratione. Et si aliquis contra hanc nostram constitutionem fece-
rit, talis occupatio vel ingressio seu apprehentio nichil ei prosit, nec
alteri obsit; et quintam partem estimationis prefatarum rerum vel
bonorum, insuper nomine pene, iniuriam passo dare teneatur.
Novum malum et bonis hominibus, ut credimus, olim inopi-
natum resecare cupimus. Quidam enim possessiones rerum haben-
tes, quas per rationem ab adversario suo credere debent se defen-
dere non posse, callida machinatione iudicia deluserunt. Cum enim
possessiones violentas vel alio modo iniustas haberent, vel quas
per contumacie sententiam vel diffinitivam restituere deberent,
illas in detrimentum alterius partis in allos transtulerunt, vel
eas dereliquerunt, ut aliis aperiretur locus eas detinere, sive etiam
illas vi ammiserunt; et hoc modo delusi illi qui eas possessiones
recuperare vel habere debebant, nullo iure eas habere potuerunt;
quod nos, ne de cetero contingat previdentes, constituimus talem
possessionem etiam si per multas iverit manus, apud quemcumque
inveniatur, ei qui taliter delusus est restitui debere; nisi is apud
quem invenitur, nesciens fraudem, titulo emptionis vel alio iusto,
non tamen lucrativo ut donatione, possideat. Qui enim dono habue-
rit, quamvis fraudem nesciat, possessionem restituat, salva proprie-
tatis questione in ea curia unde esse videbitur. Idem dicimus, si
in huius Constituti fraudem aliquid factum fuerit, sed et si is contra
quem sententia vel notitia, sive laudamentum vel conventum vel
preceptum ab assessore vel alio iudicante factum fuerit, ne aut
ullo modo mandari possit executioni, vel ut supra aliqua certa vel
super aliquibus non mandetur rem aliquam alienaverit, aut alicuius
rei possessionem in alium transtulerit: nichilominus in re cuius
<pb n="798"/>
alienatio vel possessionis translactio facta fuerit, executio fiat, pe-
rinde ac si apud eum esset qui rem vel possessionem alienavit,
nisi novus possessor fraudis ingnarus, titulo iusto non lucrativo rem
illam vel possessionem habeat; de cuius fraude si dubium fuerit,
iuramento eius, nisi contrarium probatum fuerit, declaretur. Si
vero de alienatoris fraude in lucrativo titulo que vertitur et alia non
supersint, in quibus fieri sufficienter executio possit, omni modo
fraus facta intelligatur. Quando autem in aliis fieri executio potest,
si fraus non probatur, suo sacramento qui alienavit fraudem se non fe-
cisse ostendat: quod si non fecerit, ac si probata fraus esset, obtineat
quod supra dicitur. Et hec omnia que de fraude executionis non fa-
ciende dicta sunt, apud eam curiam, ad quam illius negotii cognitio,
pro cuius sententia vel notitia aut laudamento vel convento vel pre-
cepto executio postulatur, si finitum non esset pertineret, extra ordi-
nem cognoscantur et finiantur.
</p>
</div1>
<div1 type="sezione">
<head rend="italic">LI. De instrumentis.</head>
<p>
Si qua instrumenta per notarium confecta sine mense et die
mensis, prolata fuerint, ut nullum vigorem habeant nichilque
<pb n="799"/>
valeant, constituimus. Hoc capitulum sit comune legis et usus, et
ponatur in constituto de penis in fine capituli: " Cum multa ".
</p>
</div1>
<div1 type="sezione">
<head rend="italic">LII. De cautela a notario in instrumentis contra contrahentes habenda.</head>
<p>Cum fides veritatis ex instrumentis que per tabelliones fiunt,
moderno tempore maxime pendeat, ne falsitas vel simulatio illicita
in eis sibi locum vendicet, opportet sollicite precavere. Statui-
mus itaque, ut si quando inter ignotos sibi contrahentes, vel quo-
rum unus sibi ignotus sit, quamvis tabellio instrumentum vel sce-
dam confecerit, quantum sibi possibile, sine difficultate tamen,
fuerit notitiam illorum vel illius, quos vel quem non cognoscit,
signa vel qualitates ipsorum percipiat, ut si de persona con-
trahentis quandocumque dubitatio emerserit, facilius valeat quis fue-
rit inveniri: et hoc casu, non nisi notos sibi testes adhibeat, si
in civitate vel villa aut castello, ubi scedam facit, eos habere
potuerit: quod si non fecerit, instrumentum quidem, nichilominus
suas vires haheat. Ipse autem tabellio sibi caveat, ne talia faciendo
suam ledat oppinionem. Et ne occasione discordie, que de mercede
instrumenti conficiendi vel scede ostendende aliquando solet contin-
gere, dampnum inmodicum alicui proveniat; decernimus, ut si de
quantitate mercedis inter notarium et eum cui sceda ostendi vel
instrumentum fieri debet concordia non fuerit, iudices curie vel as-
sessor ad quem iverit, quantitatem mercedis, secundum quod sibi
pro utroque conveniens esse videbitur, bona fide, extra ordinem et
sine mora arbitretur: et pro ea mercede quam iudex dixerit, no-
tarius scedam ostendere vel instrumentum conficere, secundum
quod opus fuerit, et ille qui hoc petit eam solvere teneantur.
</p>
</div1>
<div1 type="sezione">
<head rend="italic">LIII. Si cum iudex auctoritatem interponit, fraus
intercesserit.</head>
<p><pb n="800"/>
Cum summa diligentia atque cautela, cum opportuerit, decretum
sive auctoritatem iudices interponant, vel unus ex eis iurisperitus
in solutionum sententiis; quod si fraus vel apprehentio aliquorum,
quorum in hoc presentia et consensus desideratur, vel accipientis
intercesserit, pro nullo habeatur quod geritur.
</p>
</div1>
<div1 type="sezione">
<head rend="italic">LIIII. Si quid in fraudem constitutionum factum fuerit.</head>
<p>
Si quid in fraudem constitutionum aliquarum in hoc volumine
scriptarum factum fuerit, tamquam si contra ipsam constitutionem
nominatim factum fuisset, habeatur.
</p>
</div1>
<div1 type="sezione">
<head rend="italic">LV. Quando pater pro uno ex filiis antefactum fecerit.</head>
<p>Si parens pro aliquo ex filiis sive liberis per virilem sexum ex
se descendente antefactum fecerit, et parens decesserit, ceteri eius
filii virilis sexus ad eius hereditatem venientes, tantum de heredi-
tate suprascripti parentis percipiant, quantum habituri fuissent si illud
antefactum a parente factum non fuisset; hoc est, ut id totum in
partem eius vel eorum computetur, qui ex eo descendit vel descen-
dunt, pro quo parens fecit antefactum. Cum vero amita cum fratris
filia succedit; quod de bonis pro antefacto relicte fratris detractum
est vel detrahaendum, non in partem solius neptis computetur, sed
hoc honus toti hereditati ascribatur.
</p>
</div1>
<div1 type="sezione">
<head rend="italic">LVI. Qualiter ambigua constituta interpretentur.</head>
<p><pb n="802"/>
Quoniam multos sepe littere solum adherentes nimium stricte,
Constituti verba interpretari cognovimus; ideoque, a legis benigni-
tate exemplum summentes, eam potius significationem, que vitio
caret accipiendam, et benignora fore preferenda, statuimus.
</p>
</div1>
<div1 type="sezione">
<head rend="italic">LVII. Constitutiones ex quo tempore valeant.</head>
<p>
Sicut leges et constitutiones futuris certum est dare formam
negotiis, non ad facta preterita revocari, nisi etiam de preterito
tempore et adhuc pendentibus negotiis cautum sit; ita omnia
huius voluminis constituta interpretari decernimus.
</p>
</div1>
<div1 type="sezione">
    <head rend="italic">LVIII. De vendictionibus et in solutum dactionibus ut ad terminum rescindantur, factis.</head>
<p>
Super venditionibus ita factis, ut liceat venditori infra tempus
certum pretium reddere, et rem venditam recuperare, inter iuris
prudentes nostre urbis magnam dubietatem esse cognovimus. Ple-
rique enim eas pignus interpretantes, semper tales vendictiones
<pb n="803"/>
rescindebant, pretio a venditore oblato. Quidam vero, termino trans-
hacto, tamquam pure ab initio factas eas validas esse censentes,
venditores a repetitione rei vendite excludebant. Alii etiam pro
qualitate personarum et negotiorum, modo ad hanc modo ad illam
sententtam declinabant. Ne igitur tali prudentium variatione diutius
nostra civitas vexari permictatur, sive dictum fuerit ut possit vendi-
tor infra certum tempus quod vendidit eodem pretio vel alio redi-
mere, aut quod reddito pretio eodem vel alio vendictio rescin-
datur, vel quibuscumque aliis verbis, vel pretium idem vel aliud
reddendo, rem venditam recuperare venditori facultas tribuatur;
omnem altercationem in talibus decidentes, ex quantitate rei
vendite et pretii causarum finem summendum esse ordinamus. Si
enim minus quatuor partibus iusti pretii fuerit solutum, liceat
venditori ex hac nostra constitutione, et post terminum usque ad
tempuss vite personalium actionum a legibus prestitutum, pretium
solutum cum proficuo denariorum duorum, fructibus usque ad
similem quantitatem in proficuo computatis per libras ex omni
mense et tempore contractus offerendo, rem venditam cum fructi-
bus, qui a predictis usuris superfuerint a contractus tempore,
et cum omnibus fructibus a tempore tantum obligationis pretii per-
cepti repetere, non obstante de eo quod plus valet donatione, vel
qualicumque facta, promissione, vel fine seu refutatione. Tales enim
vendictiones et donationes vel fines seu refutationes in fraudem le-
gis commissorie, que in pignoribus rescinditur, factas esse in hoc
casu interpretamur. Si autem quattuor partes de quinque partibus
pretii, aut plus, emptor prestiterit, non valeat venditor post diem
in conventione apposita, pretestu termini, vel quia loco pignoris
factam dicat vendictionem, quod vendidit reposcere: sed tamquam
sine pacto illo facta fuisset, rata maneat talis vendictio; nec adhibea-
tur in his personarum distinctio quoniam personarum qualitas non
facile in causis discernitur. Et si de solutione pretii in instrumento facta
confessione, post mensem ab eo tempore pretium in totum
vel pro parte solutum esse negatur, cum sacramento eius qui
<pb n="804"/>
solvisse dicitur pro firmo, et eius successoris ex credulitate, et non
aliter, predicte confessioni fides adhibeatur. Huic addimus constitu-
tioni, ut cum res vendita pignus debet intelligi, liceat post termi-
num emptori vel eius successori, venditorem vel eius heredem ut
pretium solvat cum predictis usuris, et rem liberet inquirere et
post annum a tempore inquisitionis elapsum, publice coram ven-
ditore vel eius herede, aut, eo absente, ad domum eius exinde
facta protestatione; et uno mense a protestatione transhacto, pos-
sit emptor vel eius successor, tamquam ab initio pure facta esset
venditio, rem iure dominii retinere, vel statim post annum rem
bona fide vendere; et si quid sorti in utroque predictorum casuum
deest, pretio toto vel rei extimatione arbitri officio facta, in sor-
tem computatis a venditore vel eius herede, valeat recuperare. Si
autem plus sorte et usuris predictis inde habuerit vel res exti-
mata fuerit, superfluum pretii sive rei ei debeat restituere. Ante
vero predictam protestationem emptori eiusque successori post ter-
minum instrumenti, semper infra terminum personalium actionum,
liceat sortem tantum, non autem usuras petere, fructibus usque
ad predictam usurarum quantitatem perceptis in omni casu cum
ipsis usuris, ultra vero in sortem computandis. Cum autem in
solutum dactio vendictionis instar habere videatur, que in vendi-
tionibus statuimus, eadem in solutum dactionibus obtinere firma-
mus. Si tamen in huiusmodi contractibus venditor vel in solutum
dator pretium sive quantitatem similem vel maiorem reddere vel rem
redimere emptori vel in solutum acceptori obligatus fuerit, non
vendictio vel in solutum dactio, sed pignus esse sine aliqua di-
stinctione quantitatis vel rei valentie·vendite vel in solutum date
censeatur. Et in isto casu non possit talis emptor vel in solutum
<pb n="805"/>
acceptor ex hac constitutione usuram petere, vel fructus pro
usuris sibi computare. Si quis igitur tali contractu laborat, per
hanc nostram respiret constitutionem, que non solum futura mode-
ratur, sed etiam presentia et preterita, nondum sententia vel lauda-
mento aut compositione sopita disponit atque medetur.
Quoniam parum prodest in civitatibus esse iura, nisi sint ibidem
qui ea petentibus largiantur; ideo hac nostra felici constitutione
statuimus, ut potestas, consules vel rectores, qui deinceps civitati Pi-
sane presidebunt regimini, teneri curias ultra tres dies continuos
nullatenus interdicant, absque senatus consilio, nisi propter adventum
Summi Pontificis, Imperatoris vel Regis Romanorum, seu occasio-
ne exercitus sive galearum ad gridum armandarum.
<pb n="806"/>
     </p>
</div1>
</body>
</text>
</TEI.2>
