<?xml version="1.0" encoding="utf-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>In difesa dell'orazione inaugurale</title>
            <author>Ugo Foscolo</author>
         </titleStmt>
         <extent>19510 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit000841</idno>
            <availability>
               <p>Questa risorsa digitale è liberamente accessibile per uso
                        personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Lezioni , articoli di critica e di polemica : 1809-1811</title>
               <title type="part">v.</title>
               <author>Foscolo, Ugo</author>
               <editor id="ed">Santini, Emilio</editor>
               <publisher>F.Le Monnier</publisher>
               <pubPlace>Firenze</pubPlace>
               <date>1933</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
                responsabilità dell'autore dell'opera sono stati soppressi nella versione
                digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
                        riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
                        ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Oratoria</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2008-12-28T00:00:00.000+02:00</date>
            <respStmt>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2008-01-28T00:00:00.000+02:00</date>
            <respStmt>
               <name>Marta Zanazzi</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2008-02-07T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="In difesa dell'orazione inaugurale">
            <head>IN DIFESA DELL'ORAZIONE INAUGURALE.</head>
            <opener>
               <salute>Al Signore Giambattista Giovio, elettore del collegio de' possidenti.</salute>
            </opener>
            <epigraph>
               <p>
                  <foreign lang="lat">Docete me, et ego tacebo: et si quid forte ignoravi, instruite me. Quare de traxistis sermonibus veritatis? ... Ad increpandum tantum eloquia concinnatis, et in ventum verba profertis. Super pupillum irruitis, et subvertere nitimini amicum vestrum.... Respondete, obsecro, absque contentione; et loquentes id quod iustum est, iudicate: et non invenietis in lingua mea iniquitatem, nec in faucibus meis stultitia personabit</foreign>.</p>
               <bibl>Job, cap. VI.</bibl>
            </epigraph>
            <p>Mio signore, ed amico,</p>
            <p>Parevami debito d'amicizia d'intitolare a Lei la prima edizione di questa operetta; ma poi m'accorsi ch'era debito assai maggiore di non associare l'altrui fama al biasimo meritato dallo scrittore, no l'altrui quiete a' pericoli che i principj e l'intento de' miei discorsi potevano suscitarmi dagl'interpreti forse troppo zelanti. Gl'interpreti tacquero: parlarono i censori; se non che, trascurando le mie vere colpe e intentandomi accuse, or mal provate; or ingiuste, non giovarono a' lettori, che bramano d'essere consigliati, nè a me, che ho bisogno d'essere persuaso. L'esame paterno ch'Ella, mio signore ed amico, fece del mio libricciuolo, accrebbe la mia gratitudine e i diritti ch'Ella aveva sovr'esso; e poichè in parte cessano i dubbi che a principio mi sconfortarono dall'unire il suo nome col mio, io La prego d'accogliere la ristampa che io Le dedico, in prova della mia stima e del desiderio ch'io ho d'essere amato da Lei. Altri forse nella ristampa travederanno la vana compiacenza di letterato; ed accorgendosi de' pochissimi pentimenti dopo tante censure, mi daranno per incorreggibile. A questi, che sono pur molti, e non tanto lettori quanto giudici de' nuovi libri, giovami di parlare appunto in quest'occasione davanti al pubblico. Manifesterò le colpe de' censori e le mie, perchè spero che dai fatti e dal discorso sovr'essi appariranno le cause per cui la censura letteraria in Italia diventa più sempre o velenosa o plebea. Che se il decorso d'un anno ha calmata in loro, come sento in me stesso, l'acerbità dell'opinioni, ascolteranno certamente senz'ira ciò ch'io credo di poter dire senza timore nè orgoglio. Ov'io non fossi così felice da vedere o da far credere il vero, vivrò almeno pago in me stesso d'avere, a chiunque mi chiedesse o mi dasse (<emph>sic</emph>) parere, dichiarato una volta con qual animo dico ed ascolto la lode ed il biasimo. Poi (per quanto l'uomo può patteggiare con l'avvenire) spero che potró quind' innanzi sostenere qualunque siasi censura tacendo.</p>
            <p>Vedesi l'orazione scritta e stampata per ufficio di cattedra: non per questo mi scuserò con gl'inconvenienti delle opere comandate; chè anzi l'occasione mi trasse in meditazioni di teorie ch'io forse per istinto di mente andava applicando a' miei studi, ma alle quali non avrei pensato mai se non superficialmente ed a caso. Nè ho stampato per solo dovere del mio impiego, ma ben anche per amore del mio scritto, sì perchè lo vidi accolto con silenzio appassionato e con lagrime dall'università che l'udì recitare, sì perch'io mi sperava che l'inesperienza nell'assumere per la prima volta le parti di professore mi saria perdonata allo zelo con che sempre, e più allora, sostenni le parti di scrittore libero e cittadino; il che da' letterati dovea meritarmi consigli amorevoli, anzichè adulazioni, che addormentano gl'ingegni nella superbia, anzichè rimproveri magistrali, per cui non si può che disanimarsi o, quel che è peggio, ostinarsi. Ma prima di parlare de' rimproveri, dirò che di tanti dotti de' quali o a voce o per lettera ho consultato il giudizio, altri mi promossero dubbi sì riverenti e sì generali, che sospettai de' miei falli senza poter distinguerli e ravvedermene; altri mi compiacquero di soli applausi, come s'io li avessi richiesti d'applausi. Almeno la lode anche falsa si suole condir di parole le quali hanno talvolta certo sapor di ragione; ma l'applauso, se non prorompe universale e spontaneo dalla voce e dai volti d'un'adunanza, se invece sembri accattato ed intempestivo, farà sempre arrossire gli uomini savi ed invenire gli stolti. Pochissimi trattanto mi diedero avvisi e ragioni; e a Lei, che unico mi mandò un volumetto di osservazioni, mi terrò più che ad altri, finchè avrò vita, obbligato come ad amico delle lettere e mio. E benchè tutte non siano evidentemente vere per me, tutte ad ogni modo sono pensate con competenza ed equità di giudicio, tutte scritte con amorevolezza e sincerità di parole; e da molte desunsi il debito di ricredermi, e la necessità di scolparmi, e più dove trattasi dell'intenzione morale che del demerito letterario. Comincerò dunque col rispondere a Lei. Le osservazioni risguardano la sintassi, i principj ed i fatti.</p>
            <p>Quanto alla sintassi io, per rispetto al tempo ed al pubblico, sommariamente confesserò d'avere, in ciò che dipende più dall'opinione che dalla grammatica, persistito nell'opinione; ho bensì obbedito, emendando gli sbagli grammaticali da lei scoperti, e a me dopo tanta diligenza sfuggiti.</p>
            <p>
               <add resp="ed">A' principj dell'Orazione</add> Ella oppone principj. Ma i principj o sono la somma di molte esperienze e di lungo ragionamento in chi li ricavò da sè stesso, o sono la fonte originaria d'ogni ragione in chi li apprese come assiomi che non si dimostrano. Nell'un caso e nell'altro non sono ragioni, ed enunziati assolutamente e senza prove, servono mirabilmente a chi vi si attiene, e beato chi vi si attiene più forte; ma non giovano a combattere i principj degli altri. S' io dunque asserisco che P idea del diritto venne dai fatti, dalle passioni e dagli interessi degli uomini, s' Ella invece risponde con Cicerone che il diritto esisteva prima del fatto, chi di noi due potrà convincersi mai? E perch'io senza uomini e fatti non potrei più trovare l'idea del diritto. anzi credo che, se perisse il genere umano, perirebbe ogni essenza di giustizia, recherò pertinacemente fatti e ragioni sui fatti, ed all'assioma di Cicerone risponderò con un fatto, ov'ei dice che.... D'altra parte i Platonici, che pur vogliono al pari di me la giustizia nel mondo, ripeteranno che essa è preesistente agli uomini, alla terra ed al cielo, che è indipendentissima dalla forza e dalle passioni ed eterna. Bisogna dunque ch'io provi che il loro principio non è che un'ipotesi, o ch'eglino mi convincano dell'insussistenza de' fatti e degli errori ne' miei ragionamenti sovr'essi. Così sarebbe forse avvenuto di disingannarsi scambievolmente nelle immaginazioni che noi per vivere meno perplessi abbiamo bisogno di credere verità incontrastabili; ma che uno solo convertisse, mi pare cosa difficilissima. I principj si formano in noi diversi, perchè diversi sono i nostri modi di sentire, diverso l'ingegno, diversa l'educazione; ma il bisogno è sempre in tutti lo stesso.</p>
            <p>Ma raramente purtroppo s' è tenuto sì fatto modo che unico forse poteva non accordare i mortali negli stessi principj, bensì nella stessa applicazione de' principj diversi all'utilità della loro vita.</p>
            <p>La causa di questa perpetua sciagura parmi che derivi dalla facilità di ostinarsi in un principio qualunque. E mi pare che questa sciagura derivi dalla fatale necessità che hanno gli uomini di combattersi reciprocamente, e però trovano più sicuri pretesti nell'ostinazione de' loro principj che nell'esame delle loro ragioni. Ma, in sostanza, ognuno desidera la giustizia; e che rileva s' uno dice che la giustizia vi è, <add resp="ed">e che</add> tutti sono nati per essere giusti, e l'altro dice che bisogna mantenere la giustizia, perchè gli uomini tendono ad essere ingiusti? Che importa s' uno scrive che il diritto è una cosa diversa dal fatto, e l'altro ci dice che il fatto e il diritto sono corpo ed anima, e non potendosi vedere l'anima, bisogna medicare il corpo, da che, morto il corpo, l'anima sparisce per sempre?</p>
            <space type="stacco-narrativo"/>
            <p>Con precipitato discorso e ingratamente tra il Crescimbeni ed il Quadrio ho posto il nome del Tiraboschi, dal quale ho imparate assai cose ed imparo; ma pochissime da quegli altri, e male e mal volentieri, e non per sola mia colpa. Anche il Giornale enciclopedico di Firenze stima che non manchi chi abbia <emph>trattato con lumi di filosofia e di politica la storia letteraria e civile d'Italia, e ch'io mi mostri troppo severo co' nostri, e troppo inverso gli stranieri facile e generoso</emph>. Parmi nondimeno d'essere più reo ne' modi che nelle ragioni. Quand'io giovinetto leggeva, come per dovere, le storie letterarie d'Italia, un impulso riattraevami a Plinio, al Bruckero e al Bailly, perchè in questi non solo imparava, come ne' nostri, ciò ch'io non sapeva, ma vi sentiva un calore che rischiarava e fomentava le mie poche idee, lasciandomi parte del suo foco e del suo splendore nell'anima. Nè a ciò poteva assegnare ragione fuorchè di gusto, ch'io non pertanto vedeva predominante ne' giovani inclinati agli studi, e, tranne gli uomini eruditi e antiquari, nell'universalità de' lettori. Finalmente lessi queste parole dell'illustre Bianchini: <quote>
                  <emph>Le croniche fanno apprendere, le storie comprendere; la storia è tutto un corpo ben disegnato, benchè poco ricercato nelle sue minime parti; e la cronologia è disegno finito di molte parti che non dimostrano l'unione e la proporzione di tutto il corpo; la storia è musica senza battuta; e gli annali sono battute senza musica</emph>
               </quote>. M'accorsi allora che il Tiraboschi, quantunque principe de' nostri storici negli ultimi secoli, non avea proporzione e maestà di disegno, perchè attendeva a particolarità infinite, minime, inutili; non luce, non evidenza, non esattezza di colorito, perchè la natura non avendolo dotato di tutte le facoltà dello stile, egli avea sprecate le poche che possedeva a lumeggiare non da storico la somma delle ragioni, ma da filologo disputante tutti i raziocini intermedi, e a spiegarsi con una spontaneità che dà nel languore, con una lingua chiarissima sì, ma nè dignitosa, nè amabile, né schiettamente italiana; non musica finalmente, perchè i caratteri individuali degli uomini, gli avvenimenti diversi de' tempi e l'eterna verità non formano nella sua storia quell'armonia piena, calda, sonante, rapida, insinuantesi che si sente a ogni pagina di quegli storici ne' quali le passioni, le narrazioni e la ragione consuonano mirabilmente tra loro, perchè sono riunite in un tutto animato dall'eloquenza. Negl'innumerevoli nomi de' letterati italiani raramente il Tiraboschi mi mostra quanto giovarono o quanto nocquero alla loro arte ed al mondo, nè quanto nè come nè perchè la loro fama andò col processo de' secoli diminuendo o crescendo; ed ogni sua narrazione riducesi non tanto alle vicende della letteratura, quanto a' casi de' letterati, sino a non parlare de' dotti stranieri che vissero in Roma e da' quali le scienze e le lettere ebbero danni o vantaggio in Italia; ed ogni suo giudicio riducesi a quello delle scuole gesuitiche e sull'unica regola de' principj religiosi e filosofici dello storico, e sì fattamente, che tra le ragioni giustissime dell'ipocrisia di Seneca adduce <quote>
                  <emph>che non è a stupire che fosse vizioso un uomo idolatra</emph>
               </quote>. Ma se al contrario dalla concatenazione di molti effetti si può risalire alle cause, e su le cause stabilire principj, confesso che di tanto vantaggio niuna gratitudine professerò al Tiraboschi e molta al Bruckero. Vero è che nelle <title>Dissertazioni preliminari</title> il nostro storico intende di provvedervi; ma prescindendo dal suo metodo di ragionare <foreign lang="lat">a priori et ad hominem</foreign>, che a me sembra tutto scolastico, e dalle conseguenze che mi sembrano insussistenti (nè questo è tempo da disputarne), credo che niuno contenderà che, se la storia senza filosofia non è che serie cronologica d'avvenimenti, le disquisizioni critiche senza avvenimenti non sono mai storia. E quantunque il giornale dianzi citato presenti quasi fenomeno, e penda incerto tra tanta lite, che mentr'io esortava a scrivere degnamente le storie, altri nella stessa città pubblicasse che <emph>la storia è assolutamente perniciosa alla società</emph>, io, senza contrapporre che l'autore di quest'opinione pubblicò recentemente una storia, da che ciò poco convincerebbe chi non vorrebbe scrivere storie nè leggerle, domanderò: gli uomini camminano nelle tenebre della vita per ispirazione o per esperienza? possono inventar mai o non piuttosto sempre imitare? devono più specolare che operare? e senza sentire potrebbero operare e senza fatti sentire? Ove ogni uomo nasca ispirato, prototipo e contemplatore, la storia sarà perniciosa, perchè lo svierà dalla propria natura. Dimentichiamoci dunque tutto il passato, distruggiamo le nostre immaginazioni sull'avvenire, perchè sono anch'esse fondate su la memoria. <emph>Ma la storia è inutile, incerta, fallace; e la sentenza dell'autore presa in tutta l'estension sua conduce a questo, che non esiste storia veruna</emph>. Anche della nostra vita ignoriamo il prima, il poi, il come, il perchè; l'anima nostra, i nostri ragionamenti, i nostri occhi, le nostre mani; il momento del nostro <emph>esisto</emph>, che oscilla fuggendo sempre le immense voragini del passato e lusingandosi nel futuro, è anch'esso incerto, tutto è incerto, è fallace tutto; nè v'è dunque certezza perché non v'è cognizione di vita: non per questo non v'è vita veruna. Poichè tutto è illusione, la quale ci guida come ad un fine certo e determinato, a cui mira perpetuamente l'istinto ostinato della nostra conservazione, la storia, quand'anche fosse illusione, alimenterebbe più sempre la vita dell'uomo.</p>
            <p>
               <add resp="ed">Sappiamo come Salustio</add> fosse uomo oscenissimo e nemico di Cicerone; egli fu dunque cittadino di tristissimo esempio. Ma i libri di Salustio lo mostrano amico della verità e della patria, odiatore de' vizi e lodatore di Cicerone sino a scrivere la <title>Congiura di Catilina</title>, in cui l'eloquenza, la prudenza e la fortezza dell'emulo suo mirabilmente risplendono; Salustio dunque è letterato d'ottimo esempio. Le tradizioni ci giunsero incerte, ed il libro rimane immacolato sotto a' nostri occhi. Invece Quintiliano in quelle pagine ove raccomanda probità a' letterati, loda quel principe che da Plinio stesso è chiamato <foreign lang="lat">teterrima bellua</foreign>. E se questo vizio è de' retori tutti, se gli esempi non sono antichi soltanto, ma giornalieri, perpetui, domestici, lo scrittore, che indaga le cause della corruzione de' nostri studi, dovea rispettare i vizi di Quintiliano? Gli esempi infelici di tant'altri ch'Ella adduce in difesa non fanno per chi vuol anzi provare che la sciagura cresce, perchè vi sono troppi ed autorevoli complici, e perchè si crede che le lettere devano ornare le miserie degli uomini anzichè illuminare la verità. E la mia asserzione che l'arte de' retori le scompagna dal vero, aveva bisogno di quest'ultima e convincentissima prova; convincentissima perchè desunta dal retore più reputato e più amato da' dotti? Poteva ben Quintiliano lodare l'eloquenza di <add resp="ed">Domiziano</add>. . . . . . . . . . . . . . . . . .</p>
            <space type="stacco-narrativo"/>
            <p>Trattanto io mi rendo in colpa d'una contraddizione ne' termini che pur deve offendere anche i lettori meno avveduti e far facile e giusto il risentimento di quei che professano arte retorica; ed ò, che s' io mi sono sbracciato a provare che l'eloquenza non è frutto di verun'arte, e se nelle poetiche e ne' trattati non si trovano aiuti all'istituto di professore, perchè insegnare, e come insegnare? da che le sentenze socratiche, le sole nelle quali io giurava, concludano in tutto che la vera eloquenza nasce col Genio, si nutre di grandi passioni e mira alla pubblica utilità. Se mi giovasse di illudere me e gli altri con un sofisma, direi che l'autore trattava il soggetto con metodo negativo, poichè la corruzione delle lettere esige che si mostri non già quanto dovrebbesi fare, bensì tutto quello che s'era sempre mal fatto. Questo intento io non ebbi; anzi ho per fermo che chi fa sentire il dolore e non sa dire il rimedio, metta in disperazione i mortali; ed è meglio far male che niente, perchè di molti che sbagliano alcuni ci colgono; ma l'ozio, la noia e la morte stanno nel niente, e in questo niente vedo sepolti assai buoni ingegni in Italia. La verità è ch'io mi rimasi lungamente nell'illusione di avere e nel titolo e nel processo dell'Orazione detto tutto, ed in modo da far intendere a tutti ch'io mi proponeva di leggere non eloquenza, ma istituzioni di letteratura. E anche vero che la legge m' aveva assegnata la <emph>cattedra d'eloquenza</emph>; ma poteva io accingermi a cosa che mi parve e mi parrà sempre impossibile? E doveva io tralasciare que' mezzi che soli potevano adempiere in parte alla mente di quella legge e ch'io reputo necessari alla teorica letteratura e che li (<emph>sic</emph>) vidi intentati e trascurati sempre e taciuti? Dopo la stampa m'avvidi della contraddizione apparente; e se a me pare d'essermene redento, non però mi richiamo di chi m'avesse già condannato; e tanto è vero che i profeti soli potevano assolvermi, ch'io ho dovuto interpretare me stesso, e dir ora le cose che andavano dette allora. Ed ora aggiungo d'avere nella prima lezione dichiarati all'Università <emph>i principj della letteratura</emph>, desumendone un metodo col quale io m'era deliberato d'istruire, secondo le mie forze, la gioventù. Ma perchè è tempo, omai ch'io badi più a fare che a speculare, lascierò stare le teorie, tanto più che l'occasione non m' impone più di pensarvi, e solo stampo la somma di quelle che mi pare d'avere trovate, e le unisco in questo volumetto, nel quale, seguendo il precetto dell'Ecclesiaste, deposito tutte le mie ragioni letterarie per sempre. «<quote>
                  <foreign lang="lat">His amplius, fili mi, ne requiras. Faciendi plures libros nullus est finis: frequensque meditatio carnis afflictio est</foreign>
               </quote>» (<bibl>
                  <title lang="lat">Liber Ecclesiastae</title> in fine</bibl>).</p>
         </div1>
      </body>
   </text>
</TEI.2>
