<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Comento sopra il I canto dell'Inferno</title>
      <author>Pier Francesco Giambullari</author>
    </titleStmt>
    <extent>94 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000862</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>I commenti danteschi dei secoli XIV, XV e XVI</title>
        <editor id="ed">Procaccioli, Paolo</editor>
        <publisher>Lexis Progetti Editoriali</publisher>
        <pubPlace>Roma</pubPlace>
        <date>1999</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Traduzioni e volgarizzamenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Correzione linguistica</item>
    </change>
    <change>
      <date>2005-03-08T00:00:00.000+02:00</date>
      <respStmt>
        <name>Simona Casciano</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-04-06T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>


<text>
<body>
<div1>
<head>Canto I</head>

	<p>Parrà forse prosuntione a qualcuno che doppo tanti et così grandi huomini ardisca io novellamente volere esporre lo eccellentissimo nostro poeta Dante Alighieri, presupponendosi già nello animo, che io voglia biasimare et lacerare o tutti o parte di coloro, che fin qui l’hanno dichiarato. Il che quanto da me sia lontano, meglio assai lo dimostrerà l’opera istessa, che qual si voglia altra testimonianza da me addotta. Nondimeno, per ovviare a questo concetto, dico liberamente a ciascuno, che io non scrivo per riprender persona o per farmi nome et honore con l’altrui vergogna; ma solamente per supplire alla parte lasciata da questi grandi, come non degna della lor fatica, dichiarando et exponendo la lettera di questo divin poema, la quale sin qui da molti de’ nostri poco stimata, come cosa a tutti notissima, et da’ forestieri non bene intesa, come ancora da quelli aliena, falsa cagione ha dato ad alcuni di men riputare questo Poeta, che l’altissima sua virtù non meritava. Ed avvegna che egli sia tale, che per biasmo o lode d’altrui non gli si scemi o cresca peggio; io pure per farlo conoscere agli amatori della nostra lingua, la quale ampiamente in costui dimostra i tesori delle sue riccheze, posposto ogni senso allegorico, mi ingegnerò solamente far piano et aperto quel tanto, che nella sua bella corteccia si contiene; confidandomi nella benignità di chi legge, che servendosi di questi altri nelle altissime allegorie et profonde speculationi, piglierà gratamente quel tanto che volentieri gli si dona con la mia basseza, con la quale, acciocchè più tempo non si perda hor nelle scuse, vengo alla opera col nome di Dio.</p>

<div2>
<head><hi rend="italic">vv. 1-3</hi></head>
<lg>
	<l>Nel mezo del camin di nostra vita</l>
<l>Mi ritrovai per una selva scura</l>
<l>Chè la diritta via era smarrita</l>

</lg>

	<p>Molti molte et diverse cose hanno ricerco sopra a questo principio dello autore, per trovare qual fussi il mezo, del quale fa qui mentione il Poeta, attendendo sempre a quei sensi, de’ quali ho io detto poco fa che non voglio altrimenti travagliarmi. Però venendomene semplicemente alla lettera , dico il <hi rend="italic">mezo</hi> sopradetto non essere altro che l’anno trentacinquesimo della vita humana; il che apertissimamente si trahe dalle istesse parole dello autore, il quale nel 23mo capitolo del terzo trattato del suo <hi rend="italic"> Convivio, </hi> agguagliato havendo la nostra vita a uno arco, dice così: «Là dove sia il punto sommo di questo arco (per quella disaguaglianza che detta è di sopra), è forte da sapere; ma nelli più io credo tra il trentesimo et il quarantesimo anno; et credo che nelli perfettamente naturati, esso sia nel trentacinquesimo anno. Et muovemi questa ragione, che ottimamente naturato fu il nostro Salvatore Christo, lo quale volse morire nel trentaquattresimo anno della sua etade, che non era convenevole la divinità stare in caso discrescione  (<hi rend="italic">sic </hi>). Nè da credere è che egli non volessi dimorare in questa nostra vita al sommo, poichè stato ci era nel basso stato della pueritia. Et ciò manifesta l’hora del giorno della sua morte, cioè di Christo, che volle quella consimigliare con la vita sua. Onde dice Luca, che era quasi hora sesta, quando morìo, che è a dire lo colmo del die. Onde si può comprendere per quello quasi che al trentacinquesimo anno di Cristo era lo colmo della sua etade». Vedendo queste parole di Dante, che tiene egli per fermo il colmo et mezo della vita nostra essere nello anno trentacinquesimo, il che se appunto quadra con questo luogo, lo dimostra messer Lionardo Aretino, che, scrivendo la vita di questo poeta, dice che ei nacque correndo l’anno 1265, et la visione o contemplatione hebbe nel 1300, che sono anni 35; laonde manifestamente si vede che, circa al descrivere questo tempo, non vuole egli altro inferire, se non che nello anno trentacinquesimo di sua vita venne in questa sottile speculatione, riconoscendosi in una scura selva di ignorantia et cecità de’ vitii, dove non sapeva egli stesso come o quando si fussi entrato. Il che anche si raccoglie dalle parole che nel 15mo canto della prima cantica dice egli con ser Brunetto, cioè «Lassù di sopra in la vita serena, Risposi lui, mi smarri’ in una valle, Avanti che la età mi fussi piena». Et che questa sua fantasia sia stata nello anno 1300, si manifesta dal dire suo; che nel 2.º canto del Purgatorio, parlando dello angelo che porta l’anime, dice: «Veramente da tre mesi egli ha tolto Chi ha voluto entrar con tutta pace;» il che mostra che ciò fussi l’anno del giubileo. Et perchè da l’un giubileo all’altro sono almeno anni 25, benchè dicono quello del 1300 essere stato il primo giubileo de’ Christiani, pure quando bene ci fussi più antico, basta che non potette essere quello del 1275, nel quale Dante haveva dieci anni, nè quello anche del 1325, però che già era egli morto il dì 14 di settembre 1321, sendo visso più che anni 56 quel tanto che è dal maggio al settembre, secondo che testifica il Boccaccio per relatione di ser Piero di messer Giardino da Ravenna, familiarissimo di Dante; resta adunque che la vision fusse nel giubileo del 1300 et nella settimana santa, che quello anno fu nel principio d’aprile, come largamente habbiamo provato nel nostro dialogo del sito et misure de l’Inferno. <hi rend="italic"> Nel mezo.</hi> Mezo si chiama quello che ugualmente è rimosso da’ duoi estremi, et mezo anche si dice la metà d’una cosa, come, verbi gratia, un mezo popone o una meza casa; et mezo si chiama colui che fra te et altri è mezano a conducere una cosa: ma qui si intende della prima significazione. <hi rend="italic"> Del camin,</hi> camino et viaggio, <hi rend="italic"> di nostra vita,</hi> del natural corso del vivere, <hi rend="italic"> mi rotrovai,</hi> io Dante a caso trovai me medesimo andare errando <hi rend="italic"> per una selva,</hi> dentro e in una selva, <hi rend="italic"> scura,</hi> tenebrosa et senza luce; <hi rend="italic"> chè,</hi> imperò che, <hi rend="italic"> la via,</hi> la strada, <hi rend="italic"> diritta,</hi> verace et buona, <hi rend="italic"> era smarrita.</hi> Smarrita  si dice la cosa che non è interamente perduta, et si può qualche volta ritrovare. Et intendi che Dante si era partito et allungato dal vero camino, aggirandosi dove manco gli bisognava. Laonde, per chiarire egli le qualità di questa selva, soggiugne:</p>
</div2>
<div2>
<head><hi rend="italic"> vv. 4-9</hi></head>
<lg>
	<l>Ahy quant’a dir qual era è cosa dura</l>
<l>Questa selva selvaggia et aspra et forte</l>
<l>Che nel pensier rinnova la paura. </l>

</lg>
<lg>
	<l>Tant’è amara che poco è più morte, </l>
<l>Ma per trattar del ben ch’io vi trovai</l>
<l>Dirò delle alte cose ch’io v’ho scorte. </l>
</lg>

<p>Conduce con sommo artifitio lo auditore a prestargli grata audienza, mostrandogli nella prima giunta di havere a trattare di cose di grandissima importanza; et comincia con la interiettione dolorosa, cioè <hi rend="italic"> Ahy,</hi> che si usa per esprimere un dolore faticoso, et è qui da lui posta per aggravare più le horribili qualità della selva, poi che, non che altro, faticosa e difficil cosa è il solamente volerla ridire, non che il sentirvisi dentro smarrito. Dice adunche: <hi rend="italic"> Ahy, quanto è dura cosa a dire qual era questa selva selvaggia et aspra et forte, che rinnova la paura nel pensiero.</hi> Haveva già detto che ella era scura, a differentia di alcune piacevoli selve fatte dalla humana industria per suo diporto et sollazo; hora soggiugne che ella era <hi rend="italic"> selvaggia,</hi> salvatica et senza alcun segno di human vestigio, <hi rend="italic"> et aspra </hi> per i molti sterpi et pruni con gli inviluppati rami degli alberi che in lei s’attraversavano in tal modo, che aspro et malagevole facevano il camino a chi andava errando per essa: il che più apertamente dichiara con lo aggiugnervi <hi rend="italic"> forte,</hi> cioè difficile et fiera, per non potersi facilmente rimuovere et levar via gli impediti serragli et gagliardi aviluppamenti, che per quella si riscontravano. Quale et dove sia questa selva, si vedrà più apertamente di sotto nel quarto canto di questa cantica, et apertissimo nel XIV del Purgatorio, dove parlando della crudel beccheria che in Firenze farebbe messer Fulcieri da Calboli, podestà di quella, dice :« Sanguinoso esce della trista selva; Lasciala tal che quivi a mille anni Nello stato primaio non si rinselva»; dove fuori d’ogni dubbio per la selva intende Firenze. <hi rend="italic"> Che,</hi> la qual selva, ogni volta ch’io me ne ricordo, <hi rend="italic"> rinnuova </hi> a me Dante la <hi rend="italic"> paura,</hi> il timore, <hi rend="italic"> nel pensiero,</hi> nel solamente pensarvi, o veramente dentro a l’animo, dove si creano tutti i pensieri. Et è questo uno ordinario accidente ne l’huomo, che tante volte rimpaurisce, quante si ricorda de’ gravissimi pericoli che egli ha corsi. <hi rend="italic"> Tanto è amara.</hi> Ultimo di tutte le cose horribili è la morte, dalla quale cerca sempre di fuggirsi ogni piccolo animaletto, non che l’huomo, il quale non ha cosa alcuna che più gli paia difficile, amara et spiacevole. Però dicendo il Poeta che questa selva è tanto amara non al gusto, ma allo intelletto, che la <hi rend="italic"> morte è poco più,</hi> dimostra apertissimamente che ella sia quasi ne l’ultimo grado delle cose horribili et spaventose. <hi rend="italic"> Ma,</hi> nonostante che ella sia tale, <hi rend="italic"> per trattare,</hi> per havere io cagione et occasione di trattare et ragionare, <hi rend="italic"> del bene ch’io vi trovai,</hi> delle buone et utili cose che io Dante trovai quando mi conobbi dentro alla selva (et queste furono la immortalità della anima, la somma giustizia di Dio et la beatitudine della perpetua vita, delle quali cose diffusamente si tratta in tutta questa opera), <hi rend="italic"> dirò,</hi> scriverò et tratterò, <hi rend="italic"> delle alte cose,</hi> profonde et cupe speculationi, delle spetie et qualità de’ peccati et delle pene a loro convenienti, <hi rend="italic"> che,</hi> le quali alte cose, <hi rend="italic"> io,</hi> Dante, <hi rend="italic"> vi ho scorte,</hi> ho vedute et distintamente conosciute in essa selva. Sono alcuni testi che non dicono <hi rend="italic"> alte </hi> cose, ma <hi rend="italic"> altre,</hi> cioè cose che per se stesse non son bene, con ciò sia che le pene de’ peccati quanto a sè non siano cosa utile o buona, anzi tutto tormento et danno, ma sono cagione di bene in altrui, perchè chi quelle considera, si guarda poi di far male.</p>
</div2>
<div2>
<head><hi rend="italic"> vv. 10-12</hi></head>

<lg>
	<l>Io non so ben ridir com’io vi entrai, </l>
<l>Tanto era pien di sonno in su quel punto, </l>
<l>Che la verace via abbandonai. </l>
	</lg>
<p>Risponde alla tacita obiettione il Poeta, se alcuno dir gli volessi: a che fine ci entrasti tu dentro o in che modo vi ti conducesti, vedendola così horribile et paurosa? Et però dice: <hi rend="italic"> io </hi> Dante <hi rend="italic"> non so,</hi> cioè non saprei, <hi rend="italic"> ben ridire,</hi> appunto et dirittamente referire altrui, <hi rend="italic"> come,</hi> in che modo, <hi rend="italic"> io vi entrai,</hi> pervenni alla selva predetta et in quella cominciai a raggirarmi. Et ecco la cagione del perchè, et è la figura che i Greci dissero Etiologia, noi forse potremo dirla..., perchè subito che ha detto una cosa, vi soggiugne di sotto la cagione, come habbiam mostro nel nostro libretto delle Figure. <hi rend="italic"> Tanto,</hi> sì grandemente, <hi rend="italic"> era </hi> io Dante <hi rend="italic"> pieno di sonno,</hi> aggravato et oppresso dal sonno. Che cosa sia il sonno si dirà in altro luogo più conveniente. <hi rend="italic"> In su quel punto,</hi> antico modo di parlare che tanto importa quanto in quel punto et alhora, <hi rend="italic"> Che,</hi> quando io Dante, <hi rend="italic"> abbandonai,</hi> lasciai et da lei mi dipartii, <hi rend="italic"> la via verace,</hi> la strada diritta et buona, che altrui conduce al vero luogo della quiete.</p>
</div2>
<div2>
<head><hi rend="italic"> vv. 13-18</hi></head>


<lg>
	<l>Ma poi ch’io fui a piè d’un colle giunto, </l>
<l>La dove terminava quella valle, </l>
<l>Che m’havea di paura il cor compunto, </l>
	</lg>
<lg>
       <l>Guardai in alto et vidi le sue spalle</l>
<l>Vestite già de’ raggi del pianeta, </l>
<l>Che mena dritto altrui per ogni calle. </l>
</lg>
<p>Errando il nostro Poeta per varii luoghi della selva et cercando come di quella potessi uscire, pervenne finalmente alle basse radici d’un colle, dove finiva la valle che tutto l’havea compunto con la paura, et guardando verso la cima di quello, vide che già era vestito et coperto de’ raggi del sole, che mostrano a ciascuno il vero camino dovunque ei si sia. Et qui è da advertire, che a maggiore espressione delle horribili qualità della selva non bastandogli quanto fin qui detto ci haveva, ci aggiugne hora ch’ella era anche in valle, per allontanarla più dal cielo et dalla luce et da ogni benigno influsso, perchè comunemente ne’ valloni rare volte è aria perfetta o cosa alcuna che veramente diletti et giovi. <hi rend="italic"> Ma po’,</hi> quando, <hi rend="italic"> ch’io,</hi> Dante, <hi rend="italic"> fui giunto,</hi> arrivato et pervenuto, <hi rend="italic"> appiè,</hi> sotto et al piede et radice, <hi rend="italic"> d’un colle,</hi> d’una piacevole et poco elevata montagnuola, <hi rend="italic"> là dove,</hi> nel qual luogo, <hi rend="italic"> terminava,</hi> si finiva. Termino è quello, oltre al quale non si passa senza occupare nuovo spatio, il che per altro nome da noi è decto confine, et mettesi comunemente fra duoi vicini, perchè non occupi l’uno quel dell’altro; et perchè così finisce i campi et le possessioni, ogni fine si chiama termino, et il verbo terminare, che da lui si deriva, significa propriamente finire et più oltre non procedere. <hi rend="italic"> Quella valle,</hi> l’oscura selva, che nella valle era posta, <hi rend="italic"> che,</hi> la qual valle, <hi rend="italic"> mi havea compunto il core.</hi> Compugnere è formato dal verbo pungo, che significa minutamente forare, come gli aghi delle vespe od altri simili; ma qui possiamo esporre: <hi rend="italic"> compunto,</hi> afflitto et macerato, <hi rend="italic"> di paura,</hi> con la paura et timore che dentro alla selva l’haveva assalito. <hi rend="italic"> Guardai in alto,</hi> io Dante levai gli occhi verso la cima del monte, <hi rend="italic"> et vidi le sue spalle.</hi> Spalle chiama qui Dante per translatione quella parte del monte, che è più su che il mezo et manco che nella cima et sommità di quello, come elle si trovano collocate nel corpo humano, nel quale chiamiamo noi spalla la più alta parte del fusto, dalla quale dipende il braccio. <hi rend="italic"> Vestite,</hi> coperte et alluminate, <hi rend="italic"> de’ raggi del pianeta,</hi> del sole che per translatione fa quasi che una veste al monte col suo slendore, <hi rend="italic"> che,</hi> il qual pianeta, <hi rend="italic"> mena,</hi> conduce, <hi rend="italic"> altrui,</hi> l’huomo, <hi rend="italic"> dritto,</hi> senza errore, <hi rend="italic"> per ogni calle,</hi> per ogni sentiero. Calle in nostra lingua significa un coperto et nascoso sentiero, stretto et male agievole a caminarsi. Et però artifitiosamente lo pose il Poeta, per meglio denotarci il benefitio della luce del sole, che ci apre et manifesta ogni cosa, et acciocchè più si conoscessi di qual pianeta ei parlava. Imperochè non l’ha nominato, ma solamente circonscritto con lo avvolgimento delle parole, che i Greci chiamarono Perifrasi, figura che circonscrivendo con eloquentia le cose pure et semplici, dice con molte parole quello che tal volta si direbbe con una sola. Che cosa siano i pianeti et quanti et perchè così chiamati, si dirà largamente nel Paradiso come in luogo più conveniente a questo ragionamento.</p>
</div2>
<div2>
<head><hi rend="italic"> vv. 19-21</hi></head>

<lg>
	<l>Alhor fu la paura un poco queta</l>
<l>Che nel lago del cuor m’era indurata</l>
<l>La notte ch’io passai con tanta pieta. </l>
	</lg>
<p>Non così tosto vide il Poeta i lucidi raggi del sole che la paura alquanto confortandosi, rallargò in parte le gelate vene che tutta la passata notte se gli erono agghiadate nel corpo. Et però dice: <hi rend="italic"> alhora,</hi> in quel punto ch’io vidi il sole, <hi rend="italic"> fue un poco queta la paura che mi era indurata nel lago del quore la notte ch’io passai con tanta pieta.</hi> Il quore secondo Galeno è la prima et principalissima radice di tutto il corpo et fonte della vita et dello innato calore naturale et vitale. Il suo luogo è nel mezo, benchè più declini al di sopra che al di sotto et più allo innanzi che allo adietro. Da lui si conosce che hanno origine le vene sì per il suo abbondante calore, sì anche perchè, passando le vene per tutte l’altre interiora, nessuna però ne passa per il quore. Il suo estremo è appuntato et a l’huomo pende alquanto su la sinistra, per temperare il freddo di quella parte. Et (per quanto da’ medici e da’ filosofi raccolto n’abbia il dottissimo Celio nel secondo delle sue antiche lettioni, donde io ho preso questo poco) non ha in sè il quore tre ventricoli o camerelle, come hanno già detto molti, ma due solamente et grandi; l’una a destra più sottile et più larga, dalla quale corre il sangue alle vene, l’altra a sinistra più grossa, nella quale s’alloggia lo spirito, et tra l’una et l’altra una fossetta quasi transito et passaggio fra loro. Et di questa non credo io che intenda il Poeta, quando dice che la paura gli era indurata nel lago del quore. Imperochè lago del quore intendo io la ragunata dell’acqua chiusa nella cassetta, dove sta il quore, la quale metaforicamente chiamò lago il nostro Poeta: Questo dico perchè se la paura fussi ghiacciata dentro al cuore, non poteva restargli vita. Dice adunque: <hi rend="italic"> alhora,</hi> in quel punto ch’io vidi il sole, <hi rend="italic"> fu un poco queta,</hi> alquanto riposata et quietata, <hi rend="italic"> la paura che mi era indurata.</hi> Paura è il timore del futuro male, che possi o debbia nuocerti: questa ti affredda le parti exteriori rinchiudendo tal volta il calor naturale in luogo sì brieve che ne seguita morte. <hi rend="italic"> M’era indurata,</hi> mi si era congelata et rappresa in ghiaccio, <hi rend="italic"> nel lago del cuore,</hi> nella ragunata della acqua che sta nella cassettina del cuore per soccorso dello eccessivo calore di quello, <hi rend="italic"> la notte che,</hi> la quale, io, Dante, <hi rend="italic"> passai,</hi> consumai et trapassai, <hi rend="italic"> con tanta pieta,</hi> con tanta doglia et affanno, vedendomi così miseramente smarrito in luogo sì spaventevole; o veramente <hi rend="italic"> che,</hi> nella quale, <hi rend="italic"> io,</hi> Dante, <hi rend="italic"> passai,</hi> errando et smarrito caminai oltre per la selva, <hi rend="italic"> con tanta pieta,</hi> con tanto duolo. Pièta con lo accento in su lo <hi rend="italic"> e,</hi> come in questo luogo, significa propriamente quel lagrimoso lamento che dagli occhi et dalla bocca insieme scoppiando, lungamente, dimostra il molestissimo dispiacere et gravoso duolo, che altrui costringe a così fare: onde nel canto seguente troverremo: «Non odi tu la pièta del suo pianto?» Ma pietà con lo accento in su l’ultima significa a noi compassione et pietade cioè movimento et inclinatione di animo a condolerci del male d’altrui.</p>
</div2>
<div2>
<head><hi rend="italic"> vv. 22-27</hi></head>


<lg>
	<l>Et come quei che con lena affannata, </l>
<l>Uscito fuor del pelago alla riva, </l>
<l>Si volge alla acqua perigliosa et guata; </l>
</lg>
<lg>
       <l>Così l’animo mio, che anchor fuggiva, </l>
<l>Si volse a dietro a riguardar lo passo, </l>
<l>Che non lasciò già mai persona viva. </l>
</lg>

<p>Dichiara con bella comparatione il Poeta qual egli si ritrovassi arrivato appiè di quel colle, et dice che così sbigottito et afflitto si rivolse indietro a vedere lo spaventoso cammino che egli haveva lasciato, come fa chi uscito di profonda et grossa acqua, con la virtù stanca et sopraffatta, poi che allo asciutto si truova, rivolge di nuovo gli occhi a quel luogo, dove egli ha corso il periglio, più da lui conosciuto hora in terra, che là dentro dove solamente pensava a salvarsi. <hi rend="italic"> Et come quei,</hi> colui o vogliamo dir quello, perchè quei è pronome che serve così al singulare come al plurale, secondo la compagnia che gli è data, <hi rend="italic"> che,</hi> il quale, <hi rend="italic"> con lena,</hi> con virtù et forza de l’alito. Lena è la respiratione et esalatione del polmone, con la quale et tiriamo et rimandiamo fuori l’alito, onde più di sotto troverremo: «La lena m’era del polmon sì munta». <hi rend="italic"> Affannata,</hi> aggravata, stracca et soprafatta, <hi rend="italic"> uscito,</hi> venuto fuori et già partitosi, <hi rend="italic"> fuori del pelago.</hi> Pelago è concavità et profondità dove sia ragunata molta acqua, et pelaghi sono le concavitadi, buche et profondità che ne’ fiumi più et meno si ritrovano, secondo il sito et natura del loro fiume, come apertamente dimostra questo autore nel XIV del Purgatorio, dove parlando della acqua d’Arno et descrivendo il suo corso, dice: «Discesa poi per più pelaghi cupi». <hi rend="italic"> Alla riva,</hi> in sul confino et margine de l’acqua. Riva propriamente è la sponda et argine che contiene l’acqua, detta (ma non bene) da molti ripa, perchè ripa è quella del monte, et riva quella del fiume, dalla quale poi si dice riviera il luogo dove corrono molte acque et etiam le grosse fiumare. Pigliasi anche riva non solamente per termino et sponda del fiume, ma anche della marina. <hi rend="italic"> Si volge,</hi> volta sè medesimo, <hi rend="italic"> alla acqua perigliosa,</hi> verso il pelago dove ha portato pericolo di affogare. Perigliosa chiama questa acqua dal periglio di colui, usando quella spetie della figura Metonimia, che pone la cosa fatta in luogo di quella che la fa, come Virgilio: <foreign lang="lat">«Iungit equos auri genitor, spumantiaque addit frena feris»</foreign>. <hi rend="italic"> Et guata,</hi> guarda et considera il pericoloso luogo dove egli è stato. Guata dicevano gli antichi quello che hoggi diciamo guarda. <hi rend="italic"> Così,</hi> talmente, in questo modo, <hi rend="italic"> l’animo mio,</hi> di me Dante, <hi rend="italic"> che,</hi> il quale animo, <hi rend="italic"> ancora,</hi> sendosi già condotto appiè del colle, <hi rend="italic"> fuggiva,</hi> haveva desiderio et intentione di fuggirsi et allontanarsi dalla selva, <hi rend="italic"> si volse a rietro,</hi> si rivolse verso la selva, non per tornarvi dentro, ma <hi rend="italic"> a rimirare,</hi> a riguardare o per riguardare et considerare lo passo, il periglioso cammino o difficile et intricato laberinto della horribil selva, per la quale era già passato, <hi rend="italic"> che,</hi> il qual passo, <hi rend="italic"> già mai,</hi> per alcun tempo, <hi rend="italic"> non lasciò,</hi> non abbandonò, <hi rend="italic"> persona viva,</hi> huomo alcuno vivente. Et è questa la figura da’ Greci chiamata Hyperbole, cioè eccesso et aggiunta o colmatura sì grande, che non merita essere creduta, perchè ella dice più che non è, per accrescere o per diminuire una cosa, come più gli torna a proposito. Et bisogna letteralmente intenderlo qui alla larga et considerare che ei non le dice perchè così sia veramente, ma perchè sì pochi son quelli che ne sappino uscire, che, rispetto a chi vi perisce, liberamente si può dire, che nessuno ne sia mai uscito vivo.</p>
</div2>
<div2>
<head><hi rend="italic"> vv. 28-30</hi></head>


<lg>
	<l>Poi che posato alquanto il corpo lasso</l>
<l>Ripresi via per la piaggia diserta, </l>
<l>Sì che il piè fermo sempr’era il più basso. </l>
	</lg>
<p>Hanno alcuni testi in questo luogo così: <hi rend="italic"> Poi ch’ei posato alquanto </hi> ecc., cioè poi che hebbi posato alquanto il corpo lasso; la quale lettione nè biasimo nè appruovo, ma più mi piace la prima. Altra ce n’è che dice: <hi rend="italic"> Et poi che hebbi posato il corpo lasso;</hi> et altra di tutte forse la migliore: <hi rend="italic"> Come posato un poco il corpo lasso,</hi> cioè dopo che alquanto mi fu’ riposato io Dante et confortato il corpo stanco et soprafatto dalla passata fatica dello intrigato cammino, <hi rend="italic"> ripresi via,</hi> ricominciai a camminare <hi rend="italic"> per la piaggia diserta,</hi> abbandonata et solitaria. Piaggia da noi si chiama lo spatio che è tra la fine del piano et la erta gagliarda, luogo elevato, ma non molto, perchè dolce dolce vi saglie senza quasi sentirsene; onde anche si dice piaggia il luogo dove il mare non ha porto nè fondo, nè anche ripe che impedischino l’andare a terra, benchè ne’ tempi nostri non si chiami più questo piaggia, ma spiaggia con la giunta d’un s nel principio. <hi rend="italic"> Sì,</hi> in tal maniera et in tal modo, <hi rend="italic"> che il piè fermo,</hi> posato in su la terra, <hi rend="italic"> era sempre il più basso,</hi> stava sempre di sotto. Et così ci dimostra che andava salendo, et acquistando tutta via verso il monte: altrimenti il piè fermo non sarebbe più basso, ma o pari de l’altro, andando costeggiando tra il piano et il monte, o più alto, se andassi scendendo verso la valle.</p>
</div2>
<div2>
<head><hi rend="italic"> vv. 31-36</hi></head>


<lg>
	<l>Et ecco quasi al cominciar dell’erta</l>
<l>Una lonza leggiera e presta molto</l>
<l>Che di pel maculato era coperta; </l>
	</lg>
<lg>
       <l>Et non mi si partia dinanzi al volto. </l>
<l>Anzi impediva tanto il mio cammino; </l>
<l>Ch’io fui per ritornar più volte volto. </l>
	</lg>
<p>A mala pena il nosto Poeta arrivato dove il monte cominciava a salire, quando egli fu affrontato da una lonza, dagli antichi già chiamata Pantera, animale in Firenze notissimo per essere ne’ tempi nostri stato donato allo ill.mo Duca Alessandro de’ Medici dal serenissimo imperatore Carlo quinto, et per più mesi dipoi mantenuto vivo nel publico serraglio, et da tutti volgarmente chiamato lonza, avvegna che da’ dotti fussi pur riconosciuto per pantera alla fereza del viso, alla destreza, alla vagheza della pelle et a tutti gli altri segni, che da’ diligenti scrittori gli sono attribuiti. <hi rend="italic"> Et ecco,</hi> ecco è adverbio dimostrativo, che significa sopravvenimento di cosa repentina et fuori della intentione et il più delle volte con horrore, <hi rend="italic"> quasi al cominciare,</hi> dove cominciava o al cominciamento et principio, <hi rend="italic"> della erta,</hi> della salita di quel monte. Et si intendi: mi venne incontro, o altro verbo simile, altrimenti la clausula sarebbe imperfetta: et è questa la figura da’ Greci chiamata Eclipsis: noi forse potremmo dirla..., che sottrahe qualche parola della clausula, stando fermo il significato. <hi rend="italic"> Una lonza leggiera,</hi> agile et espedita, <hi rend="italic"> et presta molto,</hi> cioè molto presta: figura da’ Greci chiamata Anastrofe che a noi potrebbe haver nome Rivolta, perchè, guastando l’ordine delle parole, dice l’ultima innanzi alla prima, come Virgilio. <foreign lang="lat">«Italiam contra».</foreign> <hi rend="italic"> Che,</hi> la quale lonza, <hi rend="italic"> era coperta,</hi> vestita tutta, <hi rend="italic"> di pel maculato,</hi> macchioso et indanaiato come la pelle del lupo cerviero. <hi rend="italic"> Et non mi si partia,</hi> non si levava nè si allontanava punto questa lonza a me Dante <hi rend="italic"> dinanzi al volto,</hi> davanti alla faccia mia: Anzi, ma più presto, saltando in qua et in là, <hi rend="italic"> impediva,</hi> molestava et noiava, <hi rend="italic"> tanto,</hi> sì grandemente, <hi rend="italic"> il mio cammino,</hi> il mio viaggio, <hi rend="italic"> che io,</hi> Dante, <hi rend="italic"> fui più volte,</hi> molte fiate, volto, rivoltomi indietro, <hi rend="italic"> per ritornar,</hi> per tornarmene verso la valle della selva. <hi rend="italic"> Più volte volto,</hi> figura da’ Greci detta Paranomasia et da’ Latini Agnominatio, che va scherzando con la similitudine d’una voce, mutando il significato di quella quasi che nel medesimo suono. Hoggi da noi si chiama Bisticcio.</p>
</div2>
<div2>
<head><hi rend="italic"> vv. 37-43</hi></head>


<lg>
	<l>Tempo era del principio del mattino</l>
<l>E ’l sol movea con tutte quelle stelle</l>
<l>Che eran con lui, quando l’amor divino</l>
</lg>
<lg>
	<l>Mosse da prima quelle cose belle, </l>
<l>Sì che a bene sperar m’eran cagione</l>
<l>Di quella fera la gaetta pelle, </l>
</lg>
<lg>
	<l>L’hora del tempo et la dolce stagione.</l>
</lg>

<p>Prima che più avanti passi il Poeta con la sua narratione, ci descrive artificiosamente l’hora et il tempo di tutta questa sua contemplatione, dicendo: <hi rend="italic"> Tempo era del principio, del cominciamento, del mattino,</hi> cioè quando vidi la lonza, cominciava già a essere chiara la mattina, <hi rend="italic"> E ’l sol movea,</hi> il suo viaggio, <hi rend="italic"> con tutte quelle stelle,</hi> in compagnia di quel segno celeste, <hi rend="italic"> che,</hi> le quali stelle o segno, <hi rend="italic"> eran con lui,</hi> in compagnia di esso sole, <hi rend="italic"> quando,</hi> alhora che, <hi rend="italic"> l’amor divino,</hi> esso Dio creatore et governatore del tutto, <hi rend="italic"> da prima,</hi> primieramente, <hi rend="italic"> Mosse quelle cose belle,</hi> il cielo con tutte le sue pertinentie, che sempre sono in continuo moto. Qui usa il Poeta la Cronographia cioè descrittione del tempo con la figura da’ Greci detta Perifrasi cioè andirivieni et avvolgimento di parole, volendo solamente inferire che già era quasi che il terzo della primavera, trovandosi il sole in gradi 23 et m. 29 dello Ariete, come largamente habbiamo provato nel nostro dialogo del sito et misure dello inferno, et come egli medesimo l’accenna, dicendo che il sole movea con tutte quelle stelle, cioè non col principio solamente o col mezo dello Ariete, ma con tutte le stelle che erano con lui, quando primieramente Dio creò il mondo; il che secondo la comune oppinione degli teologi, de’ poeti, et quasi che d’ogni altro scrittore, fu nel mese di marzo; quando il sole entra nel segno dell’Ariete, et ogni cosa da noi germoglia et manda fuori foglie et fiori secondo la sua qualità. Ma i dotti hebrei affermano che il mondo cominciò ne l’autunno, havendo creato Dio ogni cosa nella sua perfetione; et dovendo l’homo cibarsi et nutrirsi de’ frutti degli alberi, fu mestiero di trovargli non in fiori, ma con pomi et frutti bene stagionati et maturi; il che di marzo non potette essere per la stagione, che non lo comporta; onde seguendo loro, non comincerebbe il corso del sole dallo Ariete, ma dalla Libra, cioè nel mese di settembre, dove eglino sempre cominciarono il loro anno, fino a tanto che per la divina legge data a Mosè fu comandato che il primo mese fussi marzo, come si vede ne l’Exodo al XIIº. Ma tornando a quel modo che lo pone il Poeta, dico che havendo già osservato gli antichi qual fussi il viaggio del sole nel cielo, divisero tutto l’anno in quattro parti uguali et ciascuna di quelle in tre seconde, per havere di già osservato che la fine di ciascuna delle quattro prime cioè Primavera, State, Autunno et Verno, era molto differente dal suo principio et che ciascun mezo participava dell’uno et de l’altro estremo. Per il che ripartendo ciascuna in tre, fecero un numero di dodici, numero veramente celeste et divino come altrove dimostreremo. Queste dodici parti giù tra noi furono dette mesi et su nel cielo si chiamarono segni per le dodici diverse imagini collocate in quelli, a ciascuno la sua, secondo che a loro parve che meglio si esprimessi la qualità di quella stagione, dove fu posta la tale imagine, accompagnando sempre alla natura del segno quello effetto, che quaggiù opera il sole, mentre che ei si truova nel detto segno. Le proprietà di ciascun de’ dodici segni et del cerchio dove son posti si diranno luogo per luogo dove più ci verrà al proposito. Basti qui solamente sapere che di tutti il primo si chiama Ariete, dove subito che entra il sole, germuglia ciascuna cosa, mandando fuori evidenti segni del suo essere viva. Et accade questo ne’ nostri tempi circa il decimo giorno di marzo. Chiamasi Ariete cioè montone, animale fecondissimo, che alhora si muove alla generatione et multiplicatione, come pare che faccia da noi il sole, mentre camina nel detto segno. L’Armonico Georgio gli assegna un’altra ragione, cioè che quello animale giace i sei mesi di verno in su ’l lato manco, et da primavera innanzi sopra il lato destro, il che appunto osserva anche il sole, che dal medesimo tempo cammina il destro hemisperio cioè i sei segni boreali, de’ quali parleremo altrove, et negli altri mesi il sinistro. Non entro in questo luogo a narrare la lunga favola di Frisso et di Helle col loro dorato montone, dalle poetiche fintioni in questo segno transformatisi, perchè altrove mi verrà più a proposito, et sì anche perchè punto non mi diletta riempiere il cielo di favole et alle cose di lassuso assegnare terrena cagione, con ciò sia che non il cielo dalla terra, ma la terra dal cielo et dipenda sempre et dal continuo girare di quello si vivifichi. Dice adunque il Poeta che era da mattina et nel tempo della primavera, <hi rend="italic"> sì che,</hi> talmente che, l’<hi rend="italic"> hora del tempo,</hi> lo esser da mattina, <hi rend="italic"> et la dolce stagione,</hi> la benigna qualità della primavera, <hi rend="italic"> mi eran cagione,</hi> davono giusta cagione a me Dante, <hi rend="italic"> a bene sperar,</hi> a confidarmi et sicuramente promettermi, <hi rend="italic"> la gaetta pelle,</hi> la leggiadra et indanaiata pelle, <hi rend="italic"> di quella fera,</hi> di essa lonza, la quale si pensò egli di pigliare per quanto se ne vede nel XVI canto di questa cantica, dove dice: «Io haveva una corda intorno cinta Et con essa pensai alcuna volta Prender la lonza alla pelle dipinta». Confidavasi dunque di pigliarla, havendo libero tempo di seguitarla sino alla sera, et sendo di primavera, che non è nè freddo nè caldo, che impedisca lo esercitarsi.</p>
</div2>
<div2>
<head><hi rend="italic"> vv. 44-48</hi></head>


<lg>
<l>Ma non sì che paura non mi desse</l>
<l>La vista che m’apparve d’un leone. </l>
	</lg>
<lg>
       <l>Questi parea che contro a me venesse</l>
<l>Con la testa alta et con rabbiosa fame, </l>
<l>Sì che parea che l’aer ne temesse. </l>
	</lg>
<p>Soggiugne hora il Poeta che l’hora del tempo et la dolce stagione non gli furono però causa tanto gagliarda a sperare la pelle della lonza, ch’ei non diventassi pauroso, per vedersi venire allo incontro un molto feroce leone, et però dice: <hi rend="italic"> Ma non sì,</hi> non però tanto mi dettono speranza le cose predette, <hi rend="italic"> che la vista,</hi> il vedere la presentia, <hi rend="italic"> d’un leone.</hi> Questo è animale così noto che non accade parlarne. <hi rend="italic"> Che </hi> il qual leone, <hi rend="italic"> m’apparve,</hi> subito et improviso mi si presentò agli occhi, <hi rend="italic"> non mi desse paura,</hi> non mi facesse impaurire et temere. <hi rend="italic"> Questi,</hi> aggrava hora in sua scusa le qualità del leone et per mostrare che e’ non era domestico et piacevole come quello di Androdo, ma horribile et spaventoso, dice non che egli attraversava la via et correva scherzandogli innanzi, ma <hi rend="italic"> pareva,</hi> sembiava, <hi rend="italic"> che venisse contro a me,</hi> Dante, non col capo basso per far festa et accarezare, <hi rend="italic"> ma con la testa alta,</hi> tenendo il capo elevato, che dimostra audacia et crudeltà, <hi rend="italic"> et con rabbiosa fame,</hi> che lo faceva molto più spaventoso. Et per accrescere anchora più l’horrore che da quella vista veniva, mostra che e’ venisse impetuosamente correndo, poi che l’aria dalla furia di lui interrotta, gli pareva quasi fuggire dinanzi, come dice il nostro Boccaccio, <hi rend="italic"> sì che,</hi> in tal modo et tanto che, <hi rend="italic"> pareva che l’aer ne temesse,</hi> havessi paura; <hi rend="italic"> ne,</hi> di lui, cioè di esso leone: onde, se di lui temeva l’aria, molto maggiormente dovea fuggirlo il nostro Poeta.</p>
</div2>
<div2>
<head><hi rend="italic"> vv. 49-54</hi></head>


<lg>
	<l>Et una lupa che di tutte brame</l>
<l>Sembiava carca nella sua magreza, </l>
<l>Et molte genti fe’ già viver grame. </l>
</lg>
<lg>
	<l>Questa mi porse tanto di graveza</l>
<l>Con la paura ch’uscia di sua vista, </l>
<l>Ch’io perdei la speranza della alteza. </l>
	</lg>
<p>Tre impedimenti truova il Poeta in questa sua salita del monte, la lonza, ch’ei bramava di pigliare, il leone che lo spaventava, et la magrissima lupa, che gli fa perdere ogni speranza di poter montare in su il colle. Et però continuando il parlare col di sopra dice che gli dette anche paura <hi rend="italic"> una lupa,</hi> animale notissimo, che, la quale lupa, <hi rend="italic"> nella sua magreza,</hi> per esser magra et secca, <hi rend="italic"> sembiava,</hi> pareva et dimostravasi, <hi rend="italic"> carca,</hi> carica et piena, <hi rend="italic"> di tutte brame,</hi> di tutte le voglie et desiderii del mondo. <hi rend="italic"> Brama </hi> propriamente secondo il Boccaccio è il bestiale appetito di mangiare, perciò che oltre a modo pieno di volere si dimostra. Io se lecito mi fussi dopo tanto autore parlare, direi che brama fussi ogni ardente desiderio di qual si voglia cosa, atteso maximamente che nel 32.º canto di questa cantica Bocca delli Abati, che desiderava non essere conosciuto nel mondo, a Dante, che fama gli prometteva, risponda così: «Del contrario io ho brama»; et che il verbo bramare anchor hoggi significa desiderare, onde noi diciamo a uno: tu ti sei pur fatto bramare, cioè con gran voglia desiderare et aspettare. Et di qui si dice anche bramoso cioè voglioso et ingordo. <hi rend="italic"> Et,</hi> la qual lupa, <hi rend="italic"> fe’,</hi> cioè fece, dittione troncata con la figura da’ Greci chiamata Apocope et da’ Latini Amputatio, la quale potremo noi forse chiamare Scodatura, perchè ella leva via o lettera o sillaba dalla fine della parola. <hi rend="italic"> Molte genti,</hi> assai persone; <hi rend="italic"> vivere grame,</hi> dolorose et afflitte per lo sfrenato desiderio di avanzar robba, peccato commune di tutti gli avari. <hi rend="italic"> Questa,</hi> lupa, <hi rend="italic"> mi porse tanto di graveza,</hi> mi aggravò tanto, <hi rend="italic"> con la paura,</hi> col gelido timore, <hi rend="italic"> che uscia,</hi> veniva fuori, <hi rend="italic"> di sua vista,</hi> del vedere essa lupa, sendo ella tanto horribile che il solamente vederla causava immensa paura, <hi rend="italic"> che io,</hi> Dante, <hi rend="italic"> perdei la speranza,</hi> mi disperai interamente, <hi rend="italic"> della alteza,</hi> di poter mai più salire alla cima di quel bel monte, dove risplendeva il sole.</p>
</div2>
<div2>
<head><hi rend="italic"> vv. 55-60</hi></head>


<lg>
	<l>Et qual è quei che volentier acquista</l>
<l>Et giugne il tempo che perder lo face, </l>
<l>Che in tutti i suoi pensier piange et s’attrista; </l>
</lg>
<lg>
	<l>Tal mi fece la bestia senza pace, </l>
<l>Che, venendomi incontro a poco a poco, </l>
<l>Mi ripigneva là dove il sol tace. </l>
</lg>

<p>Dimostra con aperta comparatione qual fussi la doglia sua nel vedersi ripignere indietro dalla maladetta bestia affamata, che a poco a poco lo facea ricadere alla cieca valle, donde era uscito, et però dice: <hi rend="italic"> la bestia senza pace,</hi> la lupa che sempre ha fame et mai non si posa la notte et il giorno, cercando sempre che rodere, <hi rend="italic"> mi fece tale,</hi> fece me Dante divenire tale, <hi rend="italic"> qual è quei,</hi> colui, mercante o altro che egli si sia, <hi rend="italic"> che,</hi> il quale, <hi rend="italic"> volentieri,</hi> di buona voglia, <hi rend="italic"> acquista,</hi> guadagna et arricchisce, mentre che la fortuna lo favorisce, <hi rend="italic"> et giugne,</hi> et gli sopraviene dipoi allo improviso, <hi rend="italic"> tempo che lo face perdere,</hi> stagione che gli arreca perdita et danno nelle sue facultadi, <hi rend="italic"> che piagne et s’attrista,</hi> diviene dolente et afflitto, <hi rend="italic"> in tutti i suoi pensieri,</hi> dovunque egli volti l’animo, et a qualunche cosa ei si pensi; tale dunque mi fece questa bestia, <hi rend="italic"> che,</hi> la quale, <hi rend="italic"> venendomi incontro,</hi> affrontandomi et spingendomisi addosso, <hi rend="italic"> a poco a poco,</hi> pian piano, <hi rend="italic"> mi ripigneva, </hi> ributtava et ricacciava me Dante, <hi rend="italic"> là,</hi> in quella parte, et [è] avverbio locale, <hi rend="italic"> dove il sol tace,</hi> dove non risplende et non luce il lume del sole, cioè nella valle della folta e horribil selva. <hi rend="italic"> Dove il sol tace,</hi> qui è quella spetie di metafora o vogliamo dire translatione, che si può chiamare con la storta, perchè da un luogo vicino si torce la significatione ad un altro suo vicino, come video pro intelligo, et qui tace per non risplende.</p>
</div2>
<div2>
<head><hi rend="italic"> vv. 61-66</hi></head>


<lg>
	<l>Mentre ch’io ruinava in basso loco, </l>
<l>Dinanti agli occhi mi si fu offerto</l>
<l>Chi per lungo silentio parea fioco. </l>
</lg>
<lg>
	<l>Quando io vidi costui nel gran diserto, </l>
<l>«Miserere di me, gridai a lui, </l>
<l>Qual che tu sii od ombra od huomo certo».</l>
	</lg>
<p>Viene a tempo il soccorso a Dante, perchè non scendeva più a poco a poco, ma rovinava nella valle perigliosa, come egli stesso ci dimostra, dicendo: <hi rend="italic"> Mentre,</hi> in quel tanto, <hi rend="italic"> che io,</hi> Dante, <hi rend="italic"> ruinava,</hi> senza alcuno ritegno cadeva, <hi rend="italic"> in basso loco,</hi> verso il fondo della valle, <hi rend="italic"> mi si fu offerto,</hi> per se stesso si presentò et mi venne, <hi rend="italic"> dinanti agli occhi,</hi> innanzi al viso mio, <hi rend="italic"> chi,</hi> uno che, <hi rend="italic"> parea fioco,</hi> sembiava esser fioco, cioè roco. Fioco propriamente significa colui che ha la voce occupata da qualche accidente in tal maniera, che non può parlare, come gli altri, chiaro et sonoro. <hi rend="italic"> Per lungo silentio,</hi> per avere egli taciuto lungo tempo, con ciò sia che dopo il diluvio de’ barbari che ruinò tutta la Italia, poco, anzi non punto, erano stati frequentati i libri di esso Virgilio. <hi rend="italic"> Quando,</hi> subito che, o alhora che, <hi rend="italic"> io,</hi> Dante, <hi rend="italic"> vidi costui,</hi> questa tal persona, <hi rend="italic"> nel gran diserto,</hi> nella horribil selva. Diserto si chiama il luogo solitario privato di ogni uso humano, et tanto importa quanto lasciato et abbandonato dagli huomini. <hi rend="italic"> Gridai,</hi> con alta voce dissi, <hi rend="italic"> io,</hi> Dante, <hi rend="italic"> a lui,</hi> a colui che io vedevo nel gran diserto: <hi rend="italic"> Miserere di me,</hi> habbi misericordia et compassione di me Dante, <hi rend="italic"> qual che,</hi> cioè qualunche: figura da’ Greci detta Syncopa et da’ Latini Concisio, che spolpando la parola toglie via o lettera o syllaba del mezo di quella. Dunche, <hi rend="italic"> qual che tu sii, </hi> qualunque cosa che tu ti sia, <hi rend="italic"> od ombra od huomo certo.</hi> Non sa giudicare il Poeta se questo che ei vedeva era veramente huomo o pure una ombra fantastica, et però usa quel vocabolo generale <hi rend="italic"> Qual che tu sii. Od ombra: od </hi> è coniuntione alternativa che tanto importa quanto <hi rend="italic"> o,</hi> ma evvi aggiunto il <hi rend="italic"> d </hi> per far miglior suono rispetto a l’altro <hi rend="italic"> o </hi> che seguita. <hi rend="italic"> Ombra </hi> si chiama quel nero che fa in terra ogni corpo solido interposto tra’ razi del sole et la terra; et ombra è anche l’anima separata dal corpo, come vedremo nel canto 25.º del Purgatorio. <hi rend="italic"> Od uomo certo,</hi> huomo vero et non finto come l’ombra.</p>
</div2>
<div2>
<head><hi rend="italic"> vv. 67-75</hi></head>


<lg>
	<l>Risposemi: «Non huomo, huomo gia fui.</l>
<l>Et li parenti miei furon lombardi, </l>
<l>Et mantovani per patria ambodui. </l>
</lg>
<lg>

	<l>Nacqui so’ Giulio, anchor che fussi tardi, </l>
<l>Et vissi a Roma sotto il buono Augusto, </l>
<l>Al tempo delli dei falsi et bugiardi. </l>
</lg>
<lg>

	<l>Poeta fui, et cantai di quel giusto</l>
<l>Figliuol d’Anchise, che venne di Troia, </l>
<l>Poi che il superbo Ilion fu combusto. </l>
	</lg>
<p>Soggiugne hora il Poeta la risposta fattagli da costui, che senza particularmente nominarsi descrive tanto largamente se medesimo, che facil cosa è a Dante il conoscere che ei sia Virgilio, del quale brevissimamente così dico: Publio Virgilio, poeta, figlio di Marone et di Maia, poveri contadini, nacque vicino a Mantua nella villa già chiamata Andes et hoggi Pietola il dì 15 d’ottobre anni 68 inanzi alla natività di Iesu Christo. Studiò a Cremona, a Milano et a Napoli, et divenne eccellentissimo mathematico et poeta singularissimo. Donde condotto a Roma diventò familiarissimo et accettissimo di Ottaviano imperadore, et essendo già d’anni 52 morì a Brondusio in Calavria l’anno 26º dello imperio del predetto Ottaviano. La sua statura fu grande, il colore aquilino, la faccia rustica et la sanità non buona, perchè spesso era vessato da doglie di stomaco, di gola et di capo, et spesso sputava sangue. Mangiava poco et non bevea quasi vino, et tanto fu continente et casto, che ne fu cognominato Parthemia, cioè donzella. Delle opere sue non parlo, perchè meglio è tacere che dirne poco. Laonde fermandomi al testo, dico che ei lo circonscrive dalla patria, dal tempo che ei visse, et dalla professione et dalla opera da lui composta; ma primieramente, per rispondere al dubbio d’essere egli huomo o no, soggiugne il testo: <hi rend="italic"> Risposemi,</hi> quell’ombra rispose a me Dante, dicendo, <hi rend="italic"> non huomo,</hi> la figura Eclisse leva qui via il verbo sono, cioè non sono huomo al presente; <hi rend="italic"> huomo già fui,</hi> ma altra volta et ne’ tempi passati fui huomo. Et ben dice così, perchè nè la sola anima nè il sol corpo si possono propriamente chiamare huomo, perchè sendo ciò un composto di amendue, ciascuna volta che ve ne manca un parte, vi manca la metà de l’huomo. Et perchè Virgilio era già morto 1310 anni prima, non poteva alhora haver corpo, ma era la sola et nuda anima con quel velo aereo, che questo medesimo poeta ci descriverà nel 25.º canto del Purgatorio, dove egli apertamente dimostra in che modo si possi vedere una anima et come ella si chiami, quando, dal suo vero corpo sciolta, alla altrui vista si rappresenta. <hi rend="italic"> Et li parenti miei,</hi> il padre et la amdre miei, pigliando il significato latino, chè così è posto in questo luogo, <hi rend="italic"> furon lombardi.</hi> Descrive in altro luogo questo Poeta i confini et termini della Lombardia, et noi qui ci riserberemo a parlare; basti qui solamente far mentione che i Lombardi, altrimenti Longobardi, vennero in Italia circa gli anni di Christo 570 sotto Iustino imperadore et Giovanni tertio pontefice maximo, invitati et chiamati di Pannonia da Narsete eunuco et guidati da Albuino, loro rege, et senza trovare contrasto di eserciti alla campagnia, facilmente si insignorirno di tutte quelle parte di Italia, che ancor hoggi da loro si chiama Lombardia, come si vede nelle Deche del Biondo et in molti altri buoni scrittori. <hi rend="italic"> Et ambedui,</hi> l’uno et l’altro, intendi, furono <hi rend="italic"> mantuani, </hi> da Mantua, <hi rend="italic"> per patria,</hi> quanto al luogo particulare della loro natività. Di Mantova si dirà di sotto nel luogo suo. <hi rend="italic"> Nacqui so’ Giulio,</hi> io Virgilio nacqui, <hi rend="italic"> so’,</hi> cioè sotto. Così legge il Boccaccio, et è la figura Scodatura da noi sopra dichiarata. <hi rend="italic"> Giulio:</hi> questi fu Giulio Cesare, del quale parleremo altrove, benchè per se medesimo sia egli notissimo a tutto il mondo. Nacqui dunche al tempo di Giulio Cesare, <hi rend="italic"> ancor che fussi tardi,</hi> non quanto a l’essere nato vicino alla morte di Cesare, perchè nacque circa a anni XIV prima che Cesare morissi; ma tardi, quanto al veder esso Cesare trionfante. Il che forse finge Dante per havere egli osservato che Virgilio in tutte l’opere sue sommamente lauda Cesare, et però mostra che ei desiderassi di haverlo veduto trionfare, il che non gli fu possibile per trovarsi in quel tempo in età di dieci anni vel circa, come si raccoglie dalle historie. Dice anche notantemente sè esser nato sotto Giulio, cioè mentre che Cesare era ancor Giulio et non imperadore o dittatore di Roma, perchè nacque, sendo consoli Pompeo et Crasso, l’anno decimo vel circa inanzi alla perpetua dittatura di Cesare. <hi rend="italic"> Et vissi,</hi> habitai et stetti, <hi rend="italic"> in Roma sotto il buono Augusto,</hi> al tempo di Ottaviano Augusto, il quale chiama buono, perchè da lui fu beneficato et honorato; perchè, quanto al vero, non fu buono Augusto, ma felice et avventurato, come ben si dimostra nelle acclamationi che si facevano agli imperadori nella loro elettione, dove costumavano poi di gridare: sia più felice che Augusto et migliore che Traiano. <hi rend="italic"> Al tempo degli dei falsi et bugiardi,</hi> inanzi allo advenimento di Iesu Christo, mentre che ancora si manteneva la falsa credenza degli idoli. <hi rend="italic"> Poeta fui:</hi> poeta, per quanto si dice nello Ione di Platone, significa interpetre di Dio, et è così chiamato perchè non canta per arte, ma per divina inspiratione et furore, dal quale sorpresi costoro cantono le cose divine con tanta eccellentia, che se di loro non uscissino, le potrebbono appena pensare, non che dire. <hi rend="italic"> Et cantai di quel giusto figliuol d’Anchise:</hi> questi fu Enea, nato di Venere et di Anchise, che dopo la troiana ruina venne in Italia et edificò Lavinio città, come a lungo narra Virgilio nella sua Eneida, et noi in diversi luoghi di questo poema si hanno che dire. <hi rend="italic"> Che,</hi> il quale giusto figliuolo di Anchise, <hi rend="italic"> venne di Troia.</hi> Ben dice <hi rend="italic"> di Troia </hi> et non <hi rend="italic"> da Troia,</hi> perchè Troia non è il nome della città, ma della provincia. Et però advertisci che non si dice: Io vengo da Francia, ma di Francia, per esser ella paese et non città; et così anche per lo opposito: Io vengo da Roma, da Napoli o da Parigi, et non di Roma, di Napoli o di Parigi, per essere queste cittadi et non paesi. <hi rend="italic"> Poi che il superbo,</hi> ricco et potente in questo luogo, chè così anche lo chiamò Virgilio nel terzo della sua Eneide. <hi rend="italic"> Ilion,</hi> nome proprio della principal terra di tutta la provincia troiana, <hi rend="italic"> fu combusto,</hi> abbruciato et arso da’ Greci, secondo loro anni circa 1180 inanzi allo avvenimento di Iesu Christo. <hi rend="italic"> Combusto </hi> è vocabolo più latino che vulgare, pure non al tutto disusato ne’ nostri tempi.</p>
</div2>
<div2>
<head><hi rend="italic"> vv. 76-78</hi></head>


<lg>
	<l>Ma tu perchè ritorni a tanta noia? </l>
<l>Perchè non sali il dilettoso monte, </l>
<l>Ch’è principio et cagion di tutta gioia»?</l>
	</lg>
<p>Poi che sufficientemente ha risposto alla dimandita di Dante, et datogli piena cognitione di suo essere, gli soggiugne: <hi rend="italic"> Ma tu,</hi> Dante, <hi rend="italic"> perchè,</hi> per qual cagione, <hi rend="italic"> ritorni a tanta noia,</hi> ti sei volto a tornare nella valle et a sommergerti nella noiosa et mortalissima selva? <hi rend="italic"> Perchè,</hi> et per qual cagione, <hi rend="italic"> non sali,</hi> non ti sforzi di salire et ascendere, <hi rend="italic"> il monte dilettoso,</hi> il monte che hai veduto vestito de’ razi del sole et al quale ti eri già diritto, prima che le fiere ti impedissino? <hi rend="italic"> Che,</hi> il qual monte dilettoso, <hi rend="italic"> è principio et cagion di tutta gioia,</hi> d’ogni contento, felicità et allegreza, sendo la via della divina contemplatione che contiene ogni nostro bene.</p>
</div2>
<div2>
<head><hi rend="italic"> vv. 79-90</hi></head>


<lg>
	<l>Hor se tu quel Virgilio et quella fonte</l>
<l>Che spande di parlar sì largo fiume? </l>
<l>Risposi io lui con vergognosa fronte. </l>
</lg>
<lg>
	<l>O degli altri poeti honore et lume, </l>
<l>Vagliami il lungo studio e ’l grande amore, </l>
<l>Che m’ha fatto cercar lo tuo volume. </l>
</lg>
<lg>

	<l>Tu se’ lo mio maestro et lo mio autore; </l>
<l>Tu se’ solo colui, da cui io tolsi</l>
<l>Lo bello stile che m’ha fatto honore. </l>
</lg>
<lg>

	<l>Vedi la bestia, per cui io mi volsi: </l>
<l>Aiutami da lei famoso et saggio, </l>
<l>Ch’ella mi fa tremar le vene e polsi».</l>
</lg>


<p>Maravigliasi non poco il nostro Dante di vedere Virgilio in luogo sì strano, et vergognandosi dello stato dove egli era, dice: <hi rend="italic"> io,</hi> Dante, <hi rend="italic"> con vergognosa fronte,</hi> col viso alquanto basso per la vergogna o forse anche per la reverentia, che a Virgilio portava. Fronte è la più alta parte del viso, sopra la quale immediate cominciano le radici de’ capelli. Questa in sè non dimostra la vergogna, ma ben s’abbassa ogni volta che l’huomo si vergogna per celare non se stessa, ma gli occhi che nel loro dishonore non patiscono essere veduti da altrui. <hi rend="italic"> Risposi,</hi> per risposta così dissi, <hi rend="italic"> lui,</hi> cioè a lui, a esso Virgilio, et però advertisci che <hi rend="italic"> lui </hi> non è retto, ma obliquo, et non il medesimo che <hi rend="italic"> colui.</hi> <hi rend="italic"> Hor se tu,</hi> adunque sei tu, o è adunque possibile che tu sia, <hi rend="italic"> quel Virgilio,</hi> quel poeta famosissimo, del quale habbiamo detto di sopra, <hi rend="italic"> et quella fonte,</hi> abondantissima di scientia et di eloquentia, <hi rend="italic"> che,</hi> il quale, <hi rend="italic"> spandi,</hi> versi et mandi fuori, <hi rend="italic"> sì largo fiume,</hi> così grande et copiosa abbondanza, <hi rend="italic"> di parlare,</hi> di ornatissime parole et gravissime sententie? Sta in su la Translatione, chè havendo chiamato fonte, chiama le sue parole fiume largo, cioè abbondante et copioso, chè tale è veramente Virgilio facundissimo et eloquentissimo di tutti gli altri poeti. <hi rend="italic"> O degli altri poeti honore et lume:</hi> lodalo per cattare benivolentia da lui, et chiamalo honore et lume degli altri poeti, massime de’ latini, che dopo lui di grandissimo spatio sono rimasti. Et così, per essere egli da più degli altri, gli dice Dante: <hi rend="italic"> honore et lume,</hi> honore di tutti et lume di chi gli vien dietro, <hi rend="italic"> Vagliami,</hi> giovimi in questo bisogno et aiutami appresso di te, <hi rend="italic"> il lungo studio,</hi> mostra che molti anni havessi dato opera alle cose di Virgilio, <hi rend="italic"> et </hi> vagliami <hi rend="italic"> il grande amore,</hi> la inclinatione et affettione de l’animo mio, <hi rend="italic"> che,</hi> il quale amore, <hi rend="italic"> m’ha fatto cercare,</hi> è stato cagione che io ardentissimamente habbia cerco, <hi rend="italic"> lo tuo volume,</hi> il tuo libro cioè la tua Eneide, la quale tutta sapeva a mente, secondo che più di sotto egli medesimo ci dirà. <hi rend="italic"> Tu,</hi> Virgilio, <hi rend="italic"> se’ lo mio maestro,</hi> chiamalo suo maestro, perchè da lui haveva imparato, et per farselo anche benivolo col reverirlo, <hi rend="italic"> et lo mio autore.</hi> Quello che intenda il nostro Poeta per autore, assai chiaramente lo dimostra egli stesso nel VI capo del terzo trattato del suo Convivio, dicendo: «Questo vocabulo, cioè auctore, senza questa terza lettera c può discendere di duoi principii: l’uno si è da un verbo, molto lasciato da l’uso in gramatica, che significa tanto quanto legare parole, cioè a, u, i, e, o; et chi ben guarda lui nella sua prima voce, apertamente vedrà che egli stesso il dimostra, chè solo di legame di parole è fatto, cioè di solo cinque vocali, che sono anima et legame d’ogni parola, composto di esse per modo volubile a significar imagine di legame, che cominciando da l’a ne l’u, quindi rivolge et viene dritto per i ne l’e, quindi si rivolge et torna ne l’o, sì che veramente imagina questa figura a, e, i, o, u, la quale è figura di legame, et in quanto autore viene et discende da questo verbo, si imprende solo per li poeti, che con l’arte musaica le loro parole hanno legate». Sin qui ci basti del Convivio per vedere che Dante per autore intende propriamente poeta; cioè tu, Virgilio, se’ il mio poeta. <hi rend="italic"> Mio autore:</hi> qui è la figura da’ Greci detta Sinalephe et da’ Latini chiamata Collisio, perchè di due vocali fa una sola, quando la parola dinanzi finisce et la seguente comincia in vocale, come qui vedi: «mio autore», et di sopra in quel verso: «Ahy quanto a dir quale era è cosa dura». <hi rend="italic"> Tu,</hi> Virgilio, <hi rend="italic"> solo,</hi> unico fra gli altri, <hi rend="italic"> se’ colui,</hi> sei quello, <hi rend="italic"> da cui,</hi> dal quale, <hi rend="italic"> io,</hi> Dante, <hi rend="italic"> tolsi,</hi> pigliai et appresi, <hi rend="italic"> lo bello stile,</hi> il leggiadro modo del dire. Stile o stilo in questo luogo significa propriamente il modo et maniera, che usano i compositori nel loro dire, laonde si dice stile alto et stile basso, vago, rozo o duro o altre simili proprietadi, che in loro si truovano. <hi rend="italic"> Che,</hi> il qual bello stile, <hi rend="italic"> m’ha fatto honore.</hi> Dice il Boccaccio che qui è posto il preterito per il futuro, et che «m’ha fatto»  vuol dire «mi farà honore, riputatione et fama». Il che sendo così, ci bisogna riconoscere quella spetie della figura Enallage, che dal dotto Linacro è chiamata Enallage de’ tempi, perchè baratta et scambia l’uno con l’altro, come più le viene a proposito. <hi rend="italic"> Vedi la bestia:</hi> con somma diligentia ha fin qui atteso il Poeta a farsi Virgilio benivolo; hora particularmente gli risponde alla domandita del ritornarsi nella valle, et dice: <hi rend="italic"> Vedi la bestia,</hi> eccoti la fiera lupa, <hi rend="italic"> per cui,</hi> per paura della quale, <hi rend="italic"> io,</hi> Dante, <hi rend="italic"> mi volsi,</hi> mi rivoltai a dietro, lasciando interamente il viaggio del monte, <hi rend="italic"> difendimi da lei,</hi> salvami et aiutami sì che ella non mi possa offendere, <hi rend="italic"> famoso et saggio,</hi> tu, Virgilio, da tutti celebrato et lodato per sensato et savio, campami et liberami dalla ingordigia di questa lupa; <hi rend="italic"> chè,</hi> perchè (figura Etiologia, da noi di sopra dichiarata) perchè, dico, <hi rend="italic"> ella,</hi> essa fiera, <hi rend="italic"> mi fa tremar,</hi> è cagione che mi tremino per la paura, <hi rend="italic"> le vene e polsi.</hi> Vene sono quelle dove corre il sangue, et polsi dove batte lo spirito vitale; et tremano questi et quelle, quando per eccessiva paura ritirandosi al soccorso del cuore, lasciono il resto in abbandono, laonde il corpo diventa pallido et freddo.</p>
</div2>
<div2>
<head><hi rend="italic"> vv. 91-99</hi></head>


<lg>

	<l>«A te convien tenere altro viaggio,</l>
<l>Rispose, poi che lacrimar mi vide, </l>
<l>Se vuoi campar d’esto luogo selvaggio; </l>
</lg>
<lg>

	<l>Chè questa bestia, per la qual tu gride, </l>
<l>Non lascia altrui passar per la sua via, </l>
<l>Ma tanto lo impedisce che l’uccide; </l>
</lg>
<lg>

	<l>Et ha natura sì malvagia et ria, </l>
<l>Che mai non empie la bramosa voglia, </l>
<l>Et dopo il pasto ha più fame che pria. </l>
</lg>


<p>Con lacrime chiedeva il Poeta soccorso a Virgilio per più muoverlo a compassione, et forse anche perchè il soverchio dolore della perdita di se stesso così sforzava. Et però dice che poi che Virgilio lo vide lacrimare, gli rispose che, se ei voleva salvarsi di quel luogo salvatico, gli bisognava camminare per un’altra strada, imperochè la mala bestia, per la quale ei gridava, è di natura così malvagia, ch’ella non lascia passare alcuno, per la via dove ella sta, anzi tanto impedisce i viandanti, che finalmente uccide ciascuno. Nè si può anche sperare, che quando ella fia satolla, non offenda medesimamente ognuno, perchè il pasto non gli toe fame, anzi quanto più mangia, tanto più desidera di mangiare, come anche altrove dichiara questo nostro Poeta nel 20º canto del Purgatorio, dicendo: «Maledetta sia tu, antica lupa, Che più che tutte l’altre bestie hai preda Per la tua fame senza fine cupa». Virgilio adunque <hi rend="italic"> poi che mi vide lacrimare,</hi> poi che si fu accorto che io Dante lacrimava, <hi rend="italic"> rispose </hi> alle mie parole, dicendomi: <hi rend="italic"> A te,</hi> Dante, <hi rend="italic"> conviene,</hi> fa mestiero et è sommamente necessario, <hi rend="italic"> tenere altro viaggio,</hi> camminar per un’altra strada, <hi rend="italic"> se vuoi,</hi> se brami et hai desiderio, <hi rend="italic"> campare,</hi> salvarti et liberarti, <hi rend="italic"> d’esto luogo,</hi> di questo luogo, chè così usano anchora i poeti, levandone lo i con la figura Sinalephe da noi sopra dichiarata, <hi rend="italic"> selvaggio,</hi> solitario et solingo della intricata selva che tu vedi; <hi rend="italic"> Chè,</hi> imperochè, figura Etiologia, <hi rend="italic"> questa bestia,</hi> la fiera lupa, <hi rend="italic"> per la quale,</hi> mediante la quale o per respetto della quale, <hi rend="italic"> tu,</hi> Dante, <hi rend="italic"> gride,</hi> gridi et chiedi aiuto. Et dice <hi rend="italic"> gride </hi> in luogo di <hi rend="italic"> gridi </hi> con la figura da’ Greci chiamata Antithesis et da’ Latini Contentio, che scambiando le lettere, pone una per un’altra, come Virgilio «impete vasto» pro «impetu», et costui «gride» per «gridi». <hi rend="italic"> Non lascia,</hi> non permette et non sopporta, <hi rend="italic"> altrui passare,</hi> che alcuno passi, <hi rend="italic"> per la sua via,</hi> per il luogo dove ella si trova; o veramente: Non lascia passare altrui per la sua via, a suo viaggio, et, come volgarmente si dice, pe’ fatti suoi, chè ne l’uno et ne l’altro modo si può intendere. <hi rend="italic"> Ma,</hi> anzi, <hi rend="italic"> lo impedisce,</hi> lo molesta et gli dà briga, <hi rend="italic"> tanto,</hi> sì fieramente o sì lungamente, <hi rend="italic"> che </hi> finalmente <hi rend="italic"> lo uccide,</hi> ella ammazza et spegne quel viandante senza che da lei si possa difendere. <hi rend="italic"> Et ha natura:</hi> la natura secondo i Peripatetici è principio della actione in quello dove ella è, ma perchè ella si divide nella universale et nella particulare, et la universale, per quanto ne pruovi l’Harmonico Georgio, altro non è che esso Dio sommo et perfetto, diremo col dotto Celio che la particulare natura è quello instinto che ha ciascuno di sempre conservarsi et di sempre rimuovere et levar via ogni accidente, che gli possa fare nocumento, et di questa intende hora il Poeta, dicendo che questa lupa <hi rend="italic"> ha natura sì malvagia,</hi> tanto maligna, <hi rend="italic"> et ria,</hi> cattiva et nociva, <hi rend="italic"> che mai non empie,</hi> non satia et non contenta, <hi rend="italic"> la bramosa voglia,</hi> la desiderosa et cupidissima ingordigia sua, <hi rend="italic"> et dopo il pasto,</hi> poi che si è pasciuta et cibata a suo modo, <hi rend="italic"> ha più fame,</hi> maggior voglia et più acceso desiderio di mangiare, <hi rend="italic"> che pria,</hi> che ella non havea prima, cioè avanti che ella mangiassi.</p>
</div2>
<div2>
<head><hi rend="italic"> vv. 100-111</hi></head>


<lg>

	<l>Molti son gli animali a cui s’ammoglia, </l>
<l>Et più saranno ancora in sin che ’l Veltro</l>
<l>Verrà, che la farà morir con doglia. </l>
</lg>
<lg>

	<l>Questi non ciberà terra nè peltro, </l>
<l>Ma sapienza et amore et virtute</l>
<l>Et sua nation sarà tra Feltro et Feltro. </l>
</lg>
<lg>

	<l>Di quella humile Italia fia salute, </l>
<l>Per cui morì la vergine Camilla, </l>
<l>Eurialo, Turno et Niso di ferute. </l>
</lg>
<lg>

	<l>Questi la caccerà per ogni villa, </l>
<l>Finchè l’havrà rimessa ne l’inferno, </l>
<l>Là onde invidia prima dipartilla.</l>
</lg>


<p>Seguita il cominciato ragionamento de l’essere di questa lupa, dicendo: <hi rend="italic"> Molti son gli animali,</hi> le persone bestiali, <hi rend="italic"> a cui,</hi> a’ quali, <hi rend="italic"> s’ammoglia,</hi> si marita et si unisce questa pessima peste de’ mortali; <hi rend="italic"> et ancora,</hi> nel tempo che debbe venire, <hi rend="italic"> saranno più,</hi> crescerà il numero loro et multiplicheranno gli animali che si ammogliono con esso lei. Pochi sono gli animali che si mescolano fuori della spetie loro, et quei pochi non con assai, ma con un solo d’altra spetie si congiungono. Per il che manifestamente si conosce che qui usa il Poeta la Allegoria, figura da’ Greci così chiamata, perchè una cosa dice con le parole et un’altra ne intende col senso. Et vuole per questa lupa notare la avaritia, come bene ha interpretato il nostro Landino. <hi rend="italic"> Ammoglia </hi> disse notantemente per meglio esprimere la intrinseca unione et coniuntione, che si fa tra la lupa et gli animali, non sendo possibile imaginarsene una maggiore tra due cose vive, che quella di moglie et marito, che sono duoi in una carne sola. <hi rend="italic"> In sin,</hi> fino a tanto, <hi rend="italic"> che verrà,</hi> arriverà et giugnerà, il <hi rend="italic"> Veltro,</hi> il Cane grande, <hi rend="italic"> che,</hi> il qual Veltro, <hi rend="italic"> la farà morire,</hi> sarà cagione che ella muoia, <hi rend="italic"> con doglia,</hi> dolorosamente. Che veltro sia questo, o perchè così lo finga il Poeta, variamente hanno detto gli espositori, seguendo quelli alti sensi, ne’ quali io non pongo la mano; anzi andandomene terra terra et esponendo la lettera con la lettera, dico che riconoscendosi Dante sommamente obligato alla liberalità et magnificentia di messer Bartolomeo della Scala, signore di Verona, primo et principale refugio et sostegno del suo esilio, artifitiosamente imitando Virgilio quanto alle gran cose dallui già predette di Salonino, figliuolo di Pollione nella quarta egloga della sua Buccolica, predice anche egli in questo luogo la grandeza et le singulari eccellentie di messer Cane della Scala, fratello minore di esso messer Bartolomeo, et sotto poetici velami largamente descrive tutto quello che di lui si sperava. Il che più manifestamente ancor si conosce dalle parole, che gli dice messer Cacciaguida nel XVII canto del Paradiso cioè:</p>

<lg>

	<l>Il primo tuo refugio, il primo ostello</l>
<l>Sarà la cortesia del gran Lombardo, </l>
<l>Che in su la scala porta il santo uccello; </l>
</lg>
<lg>

	<l>C’haverà in te sì benigno riguardo, </l>
<l>Che del fare et del chieder tra voi due</l>
<l>Fia prima quel che tra gli altri è più tardo. </l>
</lg>
<lg>

	<l>Con lui vedrai colui che impresso fue, </l>
<l>Nascendo, sì da questa stella forte, </l>
<l>Che notabili fien l’opere sue. </l>
</lg>
<lg>

	<l>Non se ne son le genti ancor accorte</l>
<l>Per la novella età, chè pur nove anni</l>
<l>Son queste ruote intorno di lui torte; </l>
</lg>
<lg>

	<l>Ma pria che il Guasco l’alto Arrigo inganni, </l>
<l>Parran faville della sua virtute</l>
<l>In non curar d’argento nè d’affanni. </l>
</lg>
<lg>

	<l>Le sue magnificentie conosciute</l>
<l>Saranno ancora, sì che i suoi nimici</l>
<l>Non ne potran tener le lingue mute. </l>
</lg>
<lg>

	<l>A lui t’aspetta et a suoi beneficî, </l>
<l>Per lu fia trasmutata molta gente, </l>
<l>Cambiando condition ricchi et mendici. </l>
</lg>
<lg>

	<l>Et porteranno (sic) scritto nella mente</l>
<l>Di lui, et no ’l dirai... Et disse cose</l>
<l>Incredibili a quei che fia presente. </l>
</lg>

<p>Il gran Veltro dunque fuor d’ogni dubbio è messer Cane della Scala, del quale si dirà quando tempo fia, attendendo per hora alla espositione del nostro testo che dice: <hi rend="italic"> Questi,</hi> messer Can Grande, chè tale fu il suo nome proprio, dal Poeta metaphoricamente travolto in Veltro, chè, secondo il Boccaccio, non è altro il veltro che un cane grande maravigliosamente nimico del lupo come fu messer Cane de l’avaritia. <hi rend="italic"> Questi </hi> dunque <hi rend="italic"> non ciberà,</hi> non si pascerà et non mangierà, <hi rend="italic"> terra,</hi> cose terrene, cioè oro et argento et altre riccheze, che tutte escono della terra (il che ne’ versi allegati risponde a quello <hi rend="italic"> in non curar d’argento </hi>) nè <hi rend="italic"> peltro:</hi> questo è metallo debolissimo et molto frangibile, di modo che chi andassi alla guerra armato di questo, sempre starebbe con ragionevole paura et sospetto non piccolo, per il che possiamo dire che ei significhi la timidità et poltroneria, dalla quale sarà alienissimo questo Veltro, dicendosi ne’ versi predetti: <hi rend="italic"> Parran faville della sua virtute in non curar d’argento,</hi> ecco la <hi rend="italic"> terra, nè d’affanni,</hi> ecco il <hi rend="italic"> peltro </hi> per la ragione assegnata. Et veramente fu tale messer Cane che ne’ tempi suoi pochi pari hebbe in liberalità et in valore. <hi rend="italic"> Ma sapientia et amore et virtute:</hi> dirò in questo luogo le parole del nostro Boccaccio, cioè se questo è cibo da cani, giudichilo chi legge: <hi rend="italic"> et sua natione,</hi> la patria et il luogo della natività di questo Veltro, <hi rend="italic"> sarà tra Feltro et Feltro.</hi> Nacque messer Cane in Verona, città della Marcha trevisana, posta, benchè lontano, tra Feltro di Romagna, per altro nome Montefeltro, et tra Feltro, cittade in fra l’Alpi et Trevisi vicina a Concordia et Cividale di Belluno, per il che possiamo liberamente esporre tra Feltro d’Urbino et Feltro di Trevisi. <hi rend="italic"> Di quella humile Italia fia salute,</hi> questo Cane sarà salute et salvamento di quella humile Italia. Chiamala humile per imitar forse Virgilio, che dice <foreign lang="lat">«humilemque videmus Italiam»</foreign>, o forse anche per ironia, volendo inferirla superba et altiera, massime perchè non pare che egli intenda di tutta la Italia, ma d’una parte speciale, dicendo di quella, <hi rend="italic"> per cui,</hi> per la quale, <hi rend="italic"> morì la vergine Camilla, Eurialo, Turno et Niso di ferute.</hi> Questo avvolgimento di parole, con le quali ci contrassegna il luogo particulare, è quella parte della Periphrasi, che si fa per ornamento delle cose; et vuole con ella dimostrarci essa Roma col Latio suo vicino, del quale diremo in altro luogo. <hi rend="italic"> Camilla:</hi> questa fu figliuola di Metabo, re di Piperno, et con le sue genti venne in soccorso di Turno, re de’ Rutuli, contro a Enea troiano, et fu morta in quella guerra. <hi rend="italic"> Eurialo:</hi> questi fu troiano che in compagnia di Niso andando per avvisare Enea dello assedio, che havevano posto i Rutuli alla sua gente, fu con Niso insieme occiso nel viaggio. <hi rend="italic"> Turno:</hi> questi fu re de’ Rutuli; giovine animoso et forte, che per opporsi a’ troiani et impedire il parentado tra Lavina, figliuola del re Latino, et Enea troiano, fu morto in campo da esso Enea, come tutto largamente canta Virgilio nella sua Eneide, et a noi altrove occorrerà, il farne mentione. <hi rend="italic"> Et Niso:</hi> di costui fu detto con Eurialo. <hi rend="italic"> Di ferute,</hi> di tagli di spada et di lancia. In questo luogo usa il Poeta quella parte della figura Zeuma, che noi potremo forse chiamare Dependentia, perch’ella pone prima un verbo et a quello appicca et lega parecchie cose, come qui si vede, dove il solo verbo «morì» serve a Camilla, a Eurialo, a Turno et a Niso. I Greci questo mo lo chiamarono Prozeugma, i Latini Coniuntione, usando un nome solo a tutte e tre le spetie della Zeugma, che altrove si dichiareranno. <hi rend="italic"> Questi,</hi> messer Cane, <hi rend="italic"> la caccerà,</hi> darà la caccia et perseguiterà essa lupa; et mantiensi nella metaphora, chè havendo chiamato l’un veltro et l’altra lupa, usa vocaboli a loro convenienti, cioè <hi rend="italic"> caccerà per ogni villa,</hi> la darà la corsa et la farà fuggire, <hi rend="italic"> per ogni villa,</hi> per ogni villaggio et luogo dove si esercita la caccia, o veramente alla franzese per <hi rend="italic"> ogni villa,</hi> per ogni cittade. Et è la sententia che il Veltro non resterà giamai di perseguitarla per tutto, cacciandola d’ogni luogo, <hi rend="italic"> sin che,</hi> fino a tanto che, <hi rend="italic"> ei l’havrà rimessa,</hi> havrà, cioè haverà, figura Sincopa, <hi rend="italic"> rimessa,</hi> rincacciata et fatta fuggire essa lupa, <hi rend="italic"> nello inferno,</hi> dentro al baratro et abisso infernale, <hi rend="italic"> là onde,</hi> dal quale inferno primieramente uscì questa malvagia fiera per invidia, che hebbe il diavolo alla felicità de l’huomo, <hi rend="italic"> prima,</hi> nel principio del mondo, <hi rend="italic"> invidia,</hi> del diavolo, <hi rend="italic"> dipartilla,</hi> la separò et cacciò fuori de l’inferno per nuocere a l’huomo.</p>
</div2>
<div2>
<head><hi rend="italic"> vv. 112-129</hi></head>


<lg>

	<l>Onde io per lo tuo me’ penso et discerno, </l>
<l>Che tu mi segui et io sarò tua guida, </l>
<l>Et trarrotti di qui per luogo eterno. </l>
</lg>
<lg>

	<l>Ove udirai le dolorose strida, </l>
<l>Vedrai gli antichi spiriti dolenti, </l>
<l>Che la seconda morte ciascun grida. </l>
</lg>
<lg>

	<l>Et poi vedrai color che son contenti</l>
<l>Nel fuoco, perchè speran di venire, </l>
<l>Quando che sia, alle beate genti. </l>
</lg>
<lg>

	<l>Alle quai poi si tu vorrai salire, </l>
<l>Anima fia a ciò più di me degna; </l>
<l>Con lei ti lascerò nel mio partire. </l>
</lg>
<lg>

	<l>Chè quello imperador, che lassù regna, </l>
<l>Perchè io fui rubellante alla sua legge, </l>
<l>Non vuol che in sua città per me si vegna. </l>
</lg>
<lg>

	<l>In tutte parti impera et quivi regge, </l>
<l>Quivi è la sua città et l’alto seggio: </l>
<l>O felice colui che quivi elegge!» </l>
</lg>


<p>Poi che largamente ha predetto del buon Veltro et della esterminatione della lupa, soggiugne hor Virgilio, che per salvar Dante da quel periglio, giudica che gli bisogni andare allo inferno, et quindi salirsene al purgatorio, donde, se poi vorrà elevarsi al paradiso, lo lascerà in compagnia d’una santa anima, che lo guiderà per tutto il cielo, perchè egli per essere stato rubello di Dio, non può entrare in paradiso. Et però dice: <hi rend="italic"> onde,</hi> per la qual cosa, <hi rend="italic"> io,</hi> Virgilio <hi rend="italic"> per lo tuo me’,</hi> per il meglio di te, Dante. Figura Apocope, dichiarata di sopra, che in questa dittione «meglio» s’usa ancor hoggi nella pronuntia cotidiana, ogni volta che quella dittione non è fine della clausula, perchè alhora si proferisce intera senza alcuna scodatura. <hi rend="italic"> Penso et discerno:</hi> pensare è diligentemente esaminare in se stesso una cosa, et discernere significa doppo lunga discussione eleggere ne l’animo qual sia migliore. Et però dice che non solamente pensa, ma etiam discerne, cioè conosce et giudica esser utile et salutifero, <hi rend="italic"> che tu,</hi> Dante, <hi rend="italic"> mi segui,</hi> venga doppo me, <hi rend="italic"> et io,</hi> Virgilio, <hi rend="italic"> sarò tua guida,</hi> tua scorta et maestro del tuo camino. Guida si chiama colui che va inanzi a gli altri, scoprendo et mostrando il viaggio. <hi rend="italic"> Et trarrotti,</hi> caverotti et liberarotti di questo laberinto, <hi rend="italic"> per luogo eterno,</hi> per un luogo che non harà mai fine, et questo è lo inferno, apparecchiato dal principio a Lucifero et a gli angeli suoi, come testifica san Matteo al 25º capitolo del suo Evangelio. <hi rend="italic"> Ove,</hi> nel qual luogo eterno, <hi rend="italic"> udirai,</hi> potrai udire tu, Dante, <hi rend="italic"> le dolorose strida,</hi> i gridi et lamenti pieni di dolore et di afflitione. Tutti i nomi terminati in <hi rend="italic"> oso </hi> significono pieneza di quella cosa che suonano. Strido è una voce acuta, che non si può scrivere per non essere ella composta di lettere, et a noi è propriamente quella che fa il porco, quando lo ammazano. <hi rend="italic"> Vedrai,</hi> potrai vedere, <hi rend="italic"> gli antichi spiriti,</hi> l’anime di coloro che son morti gran tempo fa, <hi rend="italic"> dolenti,</hi> afflitti dalla continua doglia de’ tormenti che patiscono, <hi rend="italic"> che la seconda morte ciascun grida,</hi> tanta è la grandeza de’ loro mali, che chieggono lo annullarsi et annichilarsi per non sentire, non perchè veramente desiderino di non essere, ma solamente per esser privi del sentire i tormenti, sì come anche fra’ vivi molti nelle tribulazioni chiamano la morte per spogliarsi de’ sensi et fuggire il mal presente, et non per voglia di morire. <hi rend="italic"> Grida,</hi> con altissime voci chiama, <hi rend="italic"> la morte seconda,</hi> che ammazi l’anima, come la prima gli uccise il corpo. Et intendi ciò sanamente, come habbiam detto, perchè i nostri Maestri affermano che nessuno, benchè dannato, vorrebbe privarsi de l’essere; tanto è bello l’essere qual cosa. <hi rend="italic"> Et poi,</hi> dopo che tu harai visto l’anime dannate nello inferno, <hi rend="italic"> vedrai,</hi> veder potrai, <hi rend="italic"> coloro,</hi> quelli spiriti, <hi rend="italic"> che sono contenti nel fuoco,</hi> li quali si contentano et allegramente sopportano le pene del purgatorio, <hi rend="italic"> perchè sperano di venire, quando che sia, alle beate genti,</hi> sopportano patientemente queste anime i loro tormenti, perchè hanno speranza di poter venire, <hi rend="italic"> quando che sia,</hi> qualche volta o vero finalmente, <hi rend="italic"> alle genti beate,</hi> alla gloria del paradiso. <hi rend="italic"> Alle quai,</hi> figura Sincopa, cioè alle quali beate genti, <hi rend="italic"> se tu,</hi> Dante, <hi rend="italic"> vorrai poi salire,</hi> montare et pervenire quando harai visto il purgatorio, <hi rend="italic"> Anima fia lassù,</hi> in cielo sarà una anima santa, <hi rend="italic"> più degna di me ad ciò,</hi> che meglio di me potrà guidarti et salvamente condurti per tutto. Et intende di Beatrice per quello che qui sotto gli promette, dicendo: <hi rend="italic"> collei,</hi> in compagnia di lei, <hi rend="italic"> ti lascierò nel mio partire,</hi> quando bisognerà che io me ne vada, ti lascerò accompagnato da lei. <hi rend="italic"> Collei,</hi> cioè con lei, antico modo di scrivere et di parlare nella nostra lingua, che il più delle volte, quando ha due consonanti insieme, muta la prima nella seconda, faciendola doppia, come qui si vede. <hi rend="italic"> Chè quello imperadore.</hi> Rende hora la ragione del non accompagnarlo in paradiso, et è la figura Etiologia, dicendo: <hi rend="italic"> chè,</hi> imperochè, <hi rend="italic"> quello imperadore che regna lassù,</hi> Dio creatore et signore de l’universo, che tiene la sua sedia nel cielo, <hi rend="italic"> Non vuole,</hi> non permette et non concede, <hi rend="italic"> che per me si vegna nella corte sua,</hi> che io possi entrare nella corte sua, cioè nel luogo dove ei fa residentia. <hi rend="italic"> Per me si vegna:</hi> modo di parlare, poco usato ne’ tempi nostri, che tanto importa quanto che io vegna, cioè possa venire nella corte sua. <hi rend="italic"> Vegna </hi> disse in luogo di «venga» per servire alla rima, et è la figura da’ Greci detta Methathesis, la quale potremo noi chiamare......, perchè ella traporta et tramuta l’ordine delle lettere, come qui vedi nel <hi rend="italic"> g </hi> et ne l’<hi rend="italic"> n,</hi> che sono trasposti. Et perchè Dio giustissimo non fa torto a persona, soggiugne che meritamente l’ha egli privato dello entrare in cielo: <hi rend="italic"> perchè io,</hi> Virgilio, <hi rend="italic"> fui rubellante alla sua legge,</hi> non osservai la santissima legge sua: et credo io che egli intenda della legge mosaica o almanco della naturale, perchè la evangelica non era ancora, conciosia che Virgilio morissi anni 16 inanzi alla natività di Christo. Rubellante è il medesimo che rubello, cioè colui ch’è privato d’ogni gratia et d’ogni privilegio del luodo donde è rubello et perde l’havere [che suole pervenire] alle mani di quella giustitia che l’ha bandito. Il confinato non è così, perchè servando il confino nel luogo dove egli è posto, non perde cosa alcuna, et finito il tempo del confino, ritorna in ogni suo essere. <hi rend="italic"> In ogni parte impera,</hi> il dominio et signoria di Dio è per tutto, <hi rend="italic"> et quivi,</hi> ne’ cieli particularmente, <hi rend="italic"> regge,</hi> governa et administra: <hi rend="italic"> Quivi è la sua città et l’alto,</hi> elevato et eccelso, <hi rend="italic"> seggio </hi> della divina maiestà, la particulare sedia della quale in tutta la Sacra Scrittura si legge che è nel cielo. <hi rend="italic"> O felice colui:</hi> usa in questo luogo la figura che i Greci chiamano Epiphonema, i Latini Acclamatione, la quale altro non è che uno accrescimento et amplificatione della cosa narrata o lodata, soggiuntole nella fine, come qui vedi che dice: <hi rend="italic"> o felice,</hi> o beato et bene avventurato, <hi rend="italic"> colui,</hi> quel tale, <hi rend="italic"> che ivi,</hi> in quella città superna, <hi rend="italic"> elegge,</hi> deputa et predestina esso Dio ad habitar quivi, imperochè nessuno si elegge egli stesso alla eterna beatitudine, ma da Dio ivi è eletto per gratia, come altrove si dirà.</p>
</div2>
<div2>
<head><hi rend="italic"> vv. 130-136</hi></head>


<lg>

	<l>Et io a lui: Poeta, io ti richieggio</l>
<l>Per quello Dio che tu non conoscesti, </l>
<l>Acciò ch’io fugga questo male et peggio, </l>
</lg>
<lg>

	<l>Che tu mi meni là dove hor dicesti, </l>
<l>Sì ch’io veggia la porta di san Pietro</l>
<l>Et color cui tu fai cotanto mesti. </l>
</lg>
<lg>

	<l>Allor si mosse et io gli tenni dietro. </l>
	</lg>

<p>Dante che attentamente havea udito Virgilio, subito che giunto lo sente alla fine del parlare, consente di andare con lui et lo priega che ei no lo meni, dicendo: <hi rend="italic"> Et,</hi> alhora, <hi rend="italic"> io,</hi> Dante, risposi <hi rend="italic"> a lui,</hi> a Virgilio: <hi rend="italic"> Poeta,</hi> chiamalo per nome honoratissimo per farselo più benivolo, <hi rend="italic"> io ti richieggo,</hi> io ti priego et scongiuro, <hi rend="italic"> per quello Dio che tu non conoscesti,</hi> per amore del vero Dio, che a te non fu noto, <hi rend="italic"> acciò ch’io fugga,</hi> a cagione che io possa fuggire et campare, <hi rend="italic"> questo male,</hi> lo impedimento et assalto della fiera, <hi rend="italic"> et peggio,</hi> cioè la morte corporale, in questo senso; et nello allegorico, la eterna; a ciò adunque ch’io possa fare questo, ti richieggio per <hi rend="italic"> Dio che tu,</hi> Virgilio, <hi rend="italic"> mi meni,</hi> mi conduca et mi guidi, <hi rend="italic"> là,</hi> a quel luogo, <hi rend="italic"> dove,</hi> al quale, <hi rend="italic"> hor dicesti,</hi> poco fa promettesti di menarmi, <hi rend="italic"> sì,</hi> talmente, <hi rend="italic"> ch’io veggia,</hi> cioè vedere possi, <hi rend="italic"> la porta di san Pietro,</hi> il purgatorio, del quale si dirà nel luogo suo, <hi rend="italic"> et,</hi> ch’io possa vedere, <hi rend="italic"> coloro,</hi> quelli spiriti dolenti dello inferno, <hi rend="italic"> che,</hi> i quali, <hi rend="italic"> tu,</hi> Virgilio, <hi rend="italic"> fai,</hi> dici et referisci che sono, <hi rend="italic"> cotanto,</hi> [sì eccessivamente], <hi rend="italic"> mesti,</hi> afflitti et tormentati da gli eterni suplitii. <hi rend="italic"> Alhora,</hi> in quel punto ch’io Dante così diceva, Virgilio <hi rend="italic"> si mosse,</hi> si mutò di luogo, cominciando a caminare inanzi per guida, <hi rend="italic"> et io,</hi> Dante, <hi rend="italic"> gli tenni dietro,</hi> seguitai le sue pedate nel viaggio che egli havea preso.</p>
</div2>
</div1>

<div1>
<head> Canto I (Codice marciano)</head>



<p><hi rend="italic"> Dal codice marciano Lat. cl. XIV, n.o 50</hi></p>

	<p>Suol esser comune usanza di tutti gli expositori et comentatori di qual si voglia libro narrar prima assai cose circa la vita dell’authore, il titolo et materia di che tratti l’opera, che gli hanno presa per commentare. Delle quali tutte cose non sia chi da me n’aspetti pur una per due cagioni, l’una principale, perchè non sono io commentatore nè sufficiente a poter essere, nè prometto di me tal cosa a persona, per esser troppo gran peso alle mie più che debili spalle, l’altra, perchè dove hanno detto tanti et così valenti huomini et de’ nostri medesimi il culto Boccaccio in 16 capitoli et il dotto Landino in tutta l’opera, che sufficientissimamente tutte le dette cose hanno narrate, invano mi affaticherei por la bocca io, per voler col mio rozo stilo o abbellire le loro inventioni o supplir a’ loro mancamenti, quando fatti n’havessino alcuno. Onde posto da canto tutte le dette diligentie et ogn’altro senso che lo schietto litterale, mi ingegnerò col divino aiuto far piano et aperto non allegorie o moralitadi, ma il semplice testo, ciò che nella corteccia di questo Poeta si contiene, lassando l’altre parti, come più sublimi et più difficili, a ingegni più elevati et meglio nelle scientie instratti che non sono io. Et così più presto da me stesso misurandomi, che l’altrui misura aspettando, me n’andrò terra a terra satisfacendo a me medesimo et a chi, come io, si contenterà della lettera, confidandomi, come ho detto, nella benignità di chi mi legge, che servendosi del Landino negli alti sensi allegorici et profonde speculationi, piglierà gratamente quello che volentieri se gli dona nella mia basseza. Et perchè più tempo non si perda nelle scuse, vengo a l’opera col nome di Dio.</p>
<div2>
<head><hi rend="italic"> vv. 1-3</hi></head>


<lg>

	<l>Nel mezo del camin di nostra vita</l>
<l>Mi ritrovai in una selva oscura, </l>
<l>Chè la diritta via era smarrita. </l>
</lg>

	<p>Molti molte et diverse cose sopra questo luogo hanno ricerco, per trovar qual fusse quel mezo della vita, di che qui fa mentione il Poeta, attendendo a quei sensi, de’ quali ho detto non voler parlare. Però andandomene alla corteccia, mi ingegnerò io di far chiaro quel che esso sia con le proprie parole dell’authore, modo unico et certo (secondo me) di mostrare il vero di quel che si cercha. Adunque Dante nel suo Convivio, agguagliato avendo la nostra vita a uno arco, chè giovaneza non è altro che accrescimento di quella, dice: «Hor là dove sia il punto sommo di questo arco è forte da sapere, ma nelli più io credo fra il 30º et 40º anno. Et credo che nelli perfettamente naturati esso sia nel 35º anno. Et muovemi questa ragione, che optimamente naturato fue il nostro salvator Christo, il quale volse morire nel 31mo anno della sua etade, chè non era convenevole la divinità stare in co..... (sic), nè da credere è ch’egli non volessi dimorare in questa nostra vita al sommo, poichè stato ci era nel basso stato della pueritia, et ciò manifesta l’hora del giorno della sua morte che volse quella consimigliar con la vita sua. Onde dice Luca, che era quasi hora sexta, quando morse, ch’è a dir il colmo del dì. Onde si può comprendere per quello quasi che al 35mo anno di Christo era il colmo della sua vita». Vedesi da queste parole di Dante che tiene egli per fermo il colmo et mezo della vita nostra essere nello anno trentacinquesimo; il che se apunto quadra a questo testo, lo vedremo hora. Scrive mess. Leonardo Aretino nella vita di Dante, che ei nacque correndo l’anno 1265. Et la visione o contemplatione hebbe nel 1300, che sono anni 35. Onde manifestamente pare a me che si vegga la sua intentione circa il descriver di questo tempo, che non voglia dir altro che circa il 35mo anno di sua vita venne in questa sottile speculatione, riconoscendosi in una scura selva di ignorantia et cecità di vitii, dove non sapeva come o quando si fussi entrato. Il che anche si raccoglie dalle sue istesse parole, che nel 15mo canto della prima cantica dice egli a ser Brunetto, cioè: «Lassù di sopra in la vita serena, Risposi a lui, mi smarrì in una valle, Avanti che l’età mia fusse piena». Et che questa sua fantasia sia stata nello anno 1300 si manifesta dal dir suo che nel 2º canto del Purgatorio in persona di Casella, parlando dello angelo che porta l’animo, dice: «Veramente da tre mesi egli ha tolto Chi ha voluto entrar con tutta pace»; il che mostra che fusse l’anno del giubbileo. Et perchè da l’uno giubbileo a l’altro sono almeno anni 25, benchè dicono quello del 1300 essere stato il primo giubbileo de’ christiani; pure quando il giubileo fusse più antico, basta che non potette essere quello del 1275, nel quale Dante haveva dieci anni, nè quello anche nel 1325, però che già era morto a dì 18 di settembre 1321, sendo visso più che anni 56 quel tanto che è dal maggio al settembre, secondo che testifica il Boccaccio per relatione di ser Piero di m. Giardino da Ravenna, familiarissimo di Dante, resta adunque che fusse nel giubbileo del 1300, nella settimana santa, che quello anno fu nel principio di aprile, come al suo tempo et luogo dichiareremo. Dice adunque che havendo smarrita la via nel trentacinquesimo anno di sua vita, si ritrovò in una selva oscura, et per chiarire le qualità di quella soggiugne:</p>

<lg>

	<l>Ah quanto a dir qual era è cosa dura</l>
<l>Questa selva selvaggia et aspra et forte, </l>
<l>Che nel pensier rinnuova la paura! </l>
</lg>
<lg>

	<l>Tanto è amara che poco è più morte: </l>
<l>Ma, per trattar del ben ch’io vi trovai</l>
<l>Dirò dell’altre cose ch’io v’ho scorte.</l>
</lg>

</div2>
</div1>


</body>
</text>
</TEI.2>
