<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania</title>
      <author>Giovanni Cappello</author>
    </titleStmt>
    <extent>21 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000877</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania(1558)">
<head>Appendice. Relazione di Giovanni Cappello 
ambasciatore straordinario con Bernardo Navagero a 
Ferdinando I nel 1558.</head>
<opener><salute>Serenissimo Principe, Signori Eccellentissimi, </salute></opener>
<p>essendo andati noi, d'ordine di Vostra Serenità, alla 
legazione nostra a Sua Maestà Imperiale, ed avendo 
fornito quanto da Vostra Serenità n'era stato imposto; 
ritornati alla patria, siamo venuti a darle conto di 
quanto per noi nella presente legazione è stato 
negoziato. Partimmo di qua li 25 agosto passato, e con 
la maggior diligenza possibile sollecitando il nostro 
cammino, giungessimo a Vienna alli 14 del passato, 
incontrati solo dalla corte del nostro Ambasciatore 
residente presso Sua Maestà. Alli 18 andammo 
all'udienza di Sua Maestà, e fummo levati di casa e 
accompagnati dal Marchese di Brandemburgo ed altri. 
Giunti a Sua Maestà e presentate le lettere 
credenziali, fummo benignamente ricevuti, ed esponemmo 
con orazione latina la causa della nostra andata, e 
l'allegrezza che Vostra Serenità aveva sentito e 
sentiva dell'esaltazione di Sua Maestà all'Imperio; il 
che fu detto dal clarissimo Navagero mio collega con 
tanta veemenza ed abbondanza di dire, che di gran lunga 
superò l'aspettazione, e fece stupire ognuno. Finita 
l'orazione, Sua Maestà fece rispondere a nome suo dal 
vescovo di Strigonia, suo consigliero, pur latinamente; 
il quale (sì come anco sempre ragionando suol dire Sua 
Maestà) in nome di esso Imperatore s'estese assai in 
mostrare che quel carico lui non lo desiderò mai, e che 
mal volentieri lo aveva accettato, e non per altro che 
per ubbidire all'imperator Carlo suo fratello e signore; 
poi ringraziò questo Dominio che lo avesse tanto 
onorato mandandogli questa legazione; e nella segreta 
udienza datane privatamente da Sua Maestà nella sua 
camera, ne disse: Signori Ambasciatori, ringraziate in 
nome nostro la Eccellentissima Repubblica, dicendole che 
non poteva far cosa che ne fusse di maggior 
soddisfazione e contento, che mandarne questa legazione, 
dalla quale conoscendo in parte la nostra esaltazione, 
abbiano ad esserle eternamente obbligati, ed aspettiamo 
l'occasione di dimostrare con effetti quello che ora vi 
promettiamo con parole. Queste parole disse Sua Maestà 
con tanto affetto, che pareva veramente che venissero 
dal cuore. È certo che sempre fussimo accarezzati da 
lei; e dovendo Sua Maestà, andare alla caccia, 
c'invitò, ma non vi andammo altrimenti, sì per esser 
stanchi del viaggio e per riposarci, sì anco per avere 
comodità in questo tempo di poter vedere la città ed 
altre cose degne di quel loco. Escusatici dunque con Sua 
Maestà e fattole intendere questo nostro desiderio di 
vedere, Sua Maestà ne lasciò volentieri, e commise ad 
alcuni suoi di corte che ne mostrassero ogni cosa; e 
così fussimo condotti da per tutto.</p>
<p>Prima vedemmo la città tutta dentro e fuori, la quale 
circonda miglia due, poco più. Questa è quadra, ma 
piuttosto lunga che quadra perfetta. Ha dieci baluardi 
che la fiancheggiano d'intorno, tre de' quali sono 
finiti, e sono molto belli e gagliardi, tutti di pietra 
cotta con i loro orecchioni che cuoprono le cannoniere, 
che non possono essere imboccate; tre sono di terreno, e 
mal gagliardi; due sono assai piccoli e quasi 
infruttuosi, e due ora si lavorano, e sono quasi al 
cordone, ma si lavorano così lentamente, che vi vorrà 
molto tempo per fornirli, non mettendo altre persone in 
lavoriero, perchè fra tutto non si lavora con più di 
100 cazzuole e 300 guastatori. È vero che dicevano 
quelli del paese, che per rispetto dei raccolti e 
delle vendemmie non volevano angariare i popoli, ma che 
finite esse vendemmie avriano quante maestranze e 
guastatori volessero. Il fiume del Danubio corre vicino 
ad essa città un miglio, e due rami, che da quello si 
partono, vengono ad irrigarla ed assicurarla da una 
parte; i quali due rami corrono discosti dalla medesima 
un quarto di miglio, facendo fra essi e la città come 
un'isoletta di terreno, la quale trattavano ora di 
tirare nella città, e farvi una muraglia con fossa di 
sessanta piedi di larghezza, facendovi entrar dentro il 
fiume; il quale però se dall'inimico vorrà esser 
levato, interrando le bocche dei detti rami, o 
volgendoli in altra parte; con pochissima difficoltà lo 
potrà fare: talchè questa parte, che da Sua Maestà e 
da tutti gli altri è reputata la più forte, verria a 
restar la più debole. Oltre che dentro d'essa città, 
d'intorno a tutta la muraglia, non vi è quasi pure una 
spanna di spalto, ma tutte le case, fin quelle di Sua 
Maestà, confinano con essa. Ed essendo da noi 
addimandato, in caso di bisogno, come condurriano la 
fanteria a difendere la muraglia, non avendo dove poter 
camminare, risposero che spianeriano delle case, e che 
già aveano dato ordine di farlo. Questa città dall'un 
canto, cioè da quello dove, nel 1532, s'accampò 
il Turco, ha alcune collinette che le fanno cavaliero 
e la battono. È vero che all'incontro di dette colline 
hanno fatto nella città tre cavalieri bellissimi, che 
battono esse colline. Dall'altra parte, ove è la porta 
che viene in Italia, vi è, vicino ad un quarto di miglio, 
una bassura grandissima, che si dilata assai, ove comodamente 
e sicuramente si può accampare un esercito senza 
che dalla città possa essere offeso. A questo inconveniente 
addimandando noi perchè non si provvedeva, risposero che 
provvederiano spianando le colline antedette, e di quel 
terreno riempiendo detta bassura.</p>
<p>Questa città ha d'intorno a sè (dico di fuori) molte 
case abitate, nè si ritrova aver pure dieci passi di 
spianata; e maravigliatici noi di questo, e dicendo che 
saria questo un comodo alloggiamento all'inimico, 
risposero che in caso di bisogno presto le disfariano, 
cacciandovi il fuoco dentro, essendo la maggior parte di 
esse di legname.</p>
<p>Venuta nella città Sua Maestà ci fece mostrare 
l'arsenale, il quale non è che di tre volti grandi, 
sotto i quali vi erano ben sei fuste, e dodici 
brigantini, ed alcuna sorta di navilj, che loro 
addimandano berghe, le quali sono fatte così aguzze nei 
capi come sono i burchielli che in questa città portano 
il fango, ma sono assai più lunghe, ed anco più 
strette; ed a queste mettono per traverso dei legni, che 
le fanno di 12 banchi, e vogano con uomini 24, un 
padrone e un timoniero, con quattro falconetti, due a 
poppa e due a proda con un bombardiero, talchè in tutto 
vi vanno sopra uomini 27. Di questa sorta di legni ne 
hanno circa 60, e li tengono in terra nell'arsenale, 
uno dentro l'altro, fino sotto il colmo dei detti volti. 
In questa armata ha Sua Maestà molta speranza e fede, e 
dice non temere di forze aliene per quella strada, e di 
poter mettere sopra detta armata 10,000 uomini. Ma ora 
che il Turco è padrone di Buda, può anch'egli far 
armata volendo, e grossa, sebbene Sua Maestà dice che 
non teme, essendo avvantaggiata per la superiorità del 
fiume, e che altre volte i Turchi vollero tentare, ma 
non poteron riuscire rispetto che convenivano venire con 
la corrente contraria a ritrovarlo. Ne fu anco mostrata 
molta artiglieria di bronzo, grossa e minuta, e bella, 
che era per bisogno della città e della predetta sua 
armata, e ne dissero che Sua Maestà ne teneva 
dell'altra in Comorn ed altri luoghi di quella 
frontiera, e che bisognando la faria facilmente 
condurre. Vedemmo alcune munizioni di polvere e palle, 
ma erano sì poche, che maravigliandoci noi di così 
poca provvisione, ne risposero che di queste non 
mancheriano a Sua Maestà quante facessero bisogno. Ci 
furono mostrate alcune poche munizioni di farine e grani 
in un monasterio, e ne dissero che tutte quelle erano 
preparate per Comorn ed altre fortezze di frontiera, 
bisognando sovvenirle in quel modo, non lasciando i 
Turchi entrarvi per via di terra un sacco di grano.</p>
<p>La città di Vienna è popolatissima quanto si può 
dire, e per natura è abbondantissima di viveri, ed ora 
il frumento vale, a ragione di staro veneziano, lire 
tre; il vino è caro per farsene poco in quella parte, e 
vale la botte trenta fiorini; carne ne hanno 
abbondantissimamente; e per concludere questa parte, per 
nostra opinione, quella città è mai sicura, e mal 
fornita di baluardi, i quali per la poca distanza loro 
l'uno dall'altro in fazione si batteriano l'uno l'altro, 
sebbene Sua Maestà e gli altri suoi la tengono 
inespugnabile, allegando che altre volte i Turchi vi 
furono sotto in tempo ch'ella era in peggiori termini 
che ora, nè la poteron conquistare. Ma allora i Turchi 
non erano padroni di Buda come sono ora, nè ebbero 
tempo di condurvi artiglieria grossa per batterla; ma 
ora che sono signori di Buda, ed hanno dato ordine che 
ivi siano fusi cinquanta cannoni, se torneranno sotto 
Vienna, non facendo in essa più gagliarde provvisioni 
di quelle che hanno fatto, si accorgeranno dell'errore. 
E quando noi comunicassimo a Sua Maestà i sommarj di 
Costantinopoli in nome di Vostra Serenità, e udì 
quella parte del fondere i 50 cannoni in Buda, disse: 
questo è qualche cosa. Alla difesa di questa città non 
vi è altro che la persona di Sua Maestà e la corte sua 
e del re Massimiliano suo figliuolo, alcuni pochi 
cavalli ungheri e fanti tedeschi, sebbene Sua Maestà 
dica che a guardare quella città non bisognano manco di 
fanti 12,000 in tempo di guerra, e dica anco che tutti 
i principi della Cristianità dovriano a proprie spese 
farvi un baluardo per uno essendo quella l'antemurale e 
difesa di tutta la Cristianità.</p>
<p>La speranza di Sua Maestà per la difesa erano le diete 
che faceva il re Massimiliano, sperando aiuti da quelle, 
sebbene intendeva che pochi si risolvevano a voler dare 
di presente cosa alcuna, dicendo che dando ora, Sua 
Maestà pagheria i suoi debiti, e bisogneria poi di 
nuovo sovvenirla, e che loro non potrebbero portare 
tanto peso. Un'altra speranza teneva Sua Maestà per sua 
difesa, ed è che rapacificandosi i re di Francia e di 
Spagna, l'Alemagna, che ora è disunita favorendo l'uno 
e l'altro di questi re, si verria a riunire e a favorire 
le cose di Sua Maestà; sebbene anco questa, che è la 
sua maggior speranza, sia, per opinion nostra, anch'essa 
poco sicura.</p>
<p>Ha Sua Maestà d'entrata 800,000 fiorini, i 
quali non bastano appena per la spesa ordinaria della 
sua casa; perchè di essi ne dà 100,000 all'anno a 
Massimiliano re di Boemia suo figliuolo, 60,000 a 
Ferdinando altro suo figliuolo, che è arciduca 
d'Austria, e lo tiene al governo del regno di Boemia, 
perchè se Sua Maestà vi tenesse Massimiliano, vedria 
male il conto dell'entrate di quel regno, essendo quel 
re liberalissimo; però tiene al governo quest'altro 
figlio, il quale dà conto di tutto quel maneggio, 
sebbene anco lui talvolta intacca dall'ordinario, ma 
però va si destramente che il padre non si lamenta. Al 
terzo figliuolo suo, Carlo, da 30,000 fiorini 
all'anno, e 30,000 ne dà alla nuora, moglie e germana 
del re Massimiliano suo figliuolo, figlia di Carlo V e 
sorella di Filippo re di Spagna; il resto consuma nella 
corte sua, e non basta.</p>
<p>Sua Maestà è non molto grande di vita, e di non molto 
bella presenza, e chi non sapesse che fusse imperatore, 
mai lo giudicheria tale. È magro, però ha nella faccia 
assai buon colore, sebben si teneva che fosse fatto 
etico. È umano, ed assai religioso, e quella poca di 
religione, che è restata in Germania, è sostentata 
dalla persona di Sua Maestà, talchè mancando lei il 
tutto anderia in precipizio. Digiuna tutte le vigilie; 
ed ogni festa e le vigilie d'esse non lascieria la messa 
e vespero per ogni sorte di negozio. Ascolta ogni 
mattina due messe stando inginocchiata, e con molta 
religione, una delle quali per l'anima della 
<foreign lang="lat"><hi rend="italic">quondam</hi></foreign> sua consorte, sì come dice che faceva 
sempre l'imperator Carlo suo fratello; ed abbiamo 
avvertito a questo, che sempre che Sua Maestà nominava 
l'imperator Carlo, lo nominava suo signore. Non è Sua 
Maestà molto cerimoniosa, ma molto umile e libera, 
talchè per la sua umiltà è poco temuta ed ubbidita. 
Non veste pomposamente, ma levandosi la mattina dal 
letto introduce ognuno nella camera, e vi compare 
allacciandosi le calze con uno scuffjotto di tela in 
testa; ode ognuno, risponde e parla con ognuno, e quando 
noi eravamo nella camera di Sua Maestà parlando con 
lei, e stando Sua Maestà e noi in piedi, due o tre 
fiate si partì da noi lasciandoci e ritornando, solo 
per parlare con quello e con quell'altro, con poca 
dignità e riputazione sua, Vostra Serenità saprà 
ancora che va spesso alla caccia, nè risparmia fatica, 
e si pone ad imprese pericolose nè convenienti ad 
imperatore, volendo seguire lui solo il cervo ed 
ammazzarlo di sua mano. Mangia Sua Maestà una volta al 
giorno, ma mangia bene, talchè gli basta per due pasti; 
e sebbene viene esortata di dividere il suo mangiare in 
due fiate, non vuole, e dice che si sente meglio così; 
e quest'uso lo ha preso dopo la sua prima infermità.</p>
<p>La corte e consiglio di Sua Maestà non abbiamo potuto 
vedere, nè conoscere, per diligenza che abbiamo usata, 
persona che ne sia parsa di condizione, e solo due o tre 
vescovi, che a nostro giudizio sanno poco delle cose di 
stato, e alcuni tedeschi incivili, e più tosto cera da 
villani, onde stupivamo che un imperatore non avesse 
appresso la persona sua uomini da governo e da 
consiglio. E addimandando noi Sua Maestà come faceva 
nelle sue risoluzioni di materie importanti, ne fu 
risposto, che quando bisognava, oltre quelli che teneva 
presso di sè, sempre chiamava nei consigli de' 
principali di quei luoghi di che si trattava in loro 
interesse, e con quel consiglio deliberava quanto era 
necessario. A questo conoscemmo che Sua Maestà mancava 
di consiglio nelle cose di stato; e quel che è peggio 
non ha capitano alcuno da guerra, in mano del quale 
potesse mettere il governo dell'imperio e stato suo.</p>
<p>È ben vero che aveva ultimamente mandato a chiamare il 
marchese Giovanni di Brandemburgo, il quale, per quanto 
intendemmo, è uomo da guerra e buon soldato, essendo 
stato sempre alla guerra, ed esercitatosi in tutte le 
guerre de' protestanti contro Carlo V, e che di questo 
marchese disegnava Sua Maestà valersi, e dargli il 
carico della guerra, e lo accarezzava assai.</p>
<p>Da Sua Maestà siamo stati tanto accarezzati, e ci ha 
veduti tanto volentieri che non si può dir di più; e 
mentre andavamo a lei incontrassimo per istrada alcuni 
personaggi che venivano dalla corte, i quali tutti 
dicevano che eravamo aspettati con grandissimo 
desiderio. Per lo che, essendo noi arrivati in Vienna 
senza essere incontrati da persona alcuna per nome di 
Sua Maestà, ci maravigliassimo, e addimandassimo 
all'ambasciatore  nostro Mocenigo, residente 
appresso Sua Maestà, perchè non fussimo stati 
incontrati da alcuno di quella corte.</p>
<p>Rispose che, due giorni prima che giungessimo, Sua 
Maestà aveva messo in consulta quello che si doveva 
fare circa tal incontro, e che trovarono in certi loro 
cerimoniali che mai erano stati incontrati gli 
ambasciatori di re e di principi, eccetto se non vi 
fossero andati i re o principi proprj; e per tal causa 
disse che nè anco noi fussimo incontrati.</p>
<p>Nel ritorno nostro, in Clagenfurt andassimo a 
rallegrarci col re Massimiliano, dal quale fussimo 
incontrati sino alla scala, e con la beretta in mano ci 
accettò, e fece sì gran segno d'allegrezza e 
d'umanità insieme, che quasi ne confuse, non volendosi 
Sua Maestà mai mettere la beretta in testa, nè 
camminare innanzi a noi, ma tenendoci uno per lato ne 
accarezzava tanto che era uno stupore. Esponessimo per 
nome di Vostra Serenità la nostra legazione, e ci 
allegrassimo con Sua Maestà dell'esaltazione 
all'imperio dell'imperator suo padre, Sua Maestà 
corrispose a quest'offizio, e mostrò averlo avuto oltra 
modo caro, e ringraziando la Serenità Vostra, disse che 
sempre la terria fra' suoi particolarissimi amici, nè 
mai si scorderia di quest'uffizio.</p>
<p>Questo re è giovine d'anni 32, assai bene disposto 
della vita sua. È liberalissimo, e se dal padre gli 
fusse permesso, doneria tutto quello che avesse. È uomo 
di natura sua dedito all'armi, sempre ragiona di 
fortezze, di eserciti, di combattere, d'espugnar città, 
nè mai si trattiene in altri ragionamenti che questi. 
È benissimo voluto da ognuno ed amato, sì per la sua 
liberalità e cortesia, sì anco per essere del tutto 
della fazione eretica. Questo signore si reputa perciò 
tanto, che non cede nè cederia punto al re Filippo suo 
germano e cognato, e non meno di lui aspira all'imperio, 
e massime ora che ha il padre imperatore; ma potria 
essere che lui s'ingannasse d'opinione, perchè questo 
è il settimo imperatore di casa d'Austria, e questi 
elettori eretici, con tutto che lui segua la loro fede, 
non però hanno caro che l'imperio perpetui nella loro 
casa, essendovi massime di quelli fra essi elettori che 
non si reputano meno di lui, le famiglie de quali hanno 
per il passato avuto degli imperatori. Gli altri 
elettori, che sono cattolici, non lo amano, e questa 
divisione degli Alemanni, che parte seguono Francia e 
parte Spagna, giudicasi che lo farà ingannare del suo 
giudizio. Non resta però che non abbia l'animo grande, 
e che non aspiri a gran cose.</p>
<p>Con il secondogenito di Sua Maestà Imperiale, per 
essere Sua Eccellenza nella Boemia, non lo vedemmo, nè 
potemmo far con lui offizio alcuno; ma, per quanto 
intendemmo, questo è anco dedito all'armi e alla 
caccia, e cavalca benissimo, ed è liberale e molto 
destra persona. È d'età d'anni 29.</p>
<p>Con il terzogenito, Carlo, prima che partissimo dalla 
corte, facessimo, come nel giungere, offizio, al quale 
Sua Eccellenza corrispose umanamente. Questo anco è bel 
cavalcatore, e si diletta di caccia, come fanno gli 
altri.</p>
<p>Facessimo anco uffizio con la regina di Boemia, moglie 
di Massimiliano e figliuola dell'imperator Carlo V, la 
quale ci ricevè assai umanamente; e al partir nostro 
essendo andati da Sua Maestà, ella c'incontrò fuori 
nella sua anticamera.</p>
<p>Questa non è bella donna: è piccola, di pelo che tira 
al rosso, ed ha il labbro di sotto grosso, come tiene 
anco Carlo suo padre. È d'età d'anni 30, tanto 
gentile ed umana che è adorata da ognuno, ed amata 
sopra modo dall'imperatore suo suocero, il quale ogni 
giorno le va a far compagnia nella sua camera per due 
ore; e dicono a quella corte che mai più si trova 
scritto nelle loro istorie che si trovasse una figliuola 
d'un imperatore vivo eccetto che lei, che fosse anco 
nuora d'un imperator vivo.</p>
<p>Al partir nostro da Sua Maestà Imperiale, il 
chiarissimo Bernardo Navagero mio collega fu da essa 
onorato del grado di cavalleria, e donatagli una 
catena d'oro di valuta di 600 fiorini. A me donò pure 
12 coppe d'argento dorate, le quali tutte cose sono 
state rappresentate a Vostra Serenità, acciò lei 
disponga di esse come di cosa sua; che se alla sua 
benignità e munificenza parerà che le godiamo in nome 
suo, le accetteremo volentieri, e le useremo sempre in 
onore di Vostra Serenità, non che meritiamo per noi 
cosa alcuna, e di tutto quello che farà resteremo 
soddisfattissimi.</p></div1></body></text></TEI.2>
