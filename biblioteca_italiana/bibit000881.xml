<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Il fondamento intrinseco del diritto secondo il Vanni</title>
      <author>Erminio Juvalta</author>
    </titleStmt>
    <extent>23 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2006</date>
      <idno>bibit000881</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Il fondamento intrinseco del diritto secondo il Vanni</title>
        <author>Juvalta, Erminio</author>
        <publisher>Fusi</publisher>
        <pubPlace>Pavia</pubPlace>
        <date>1905</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>900</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Genova</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Genova</name>
      </respStmt>
      <item>Correzione linguistica</item>
    </change>
    <change>
      <date>2005-06-14T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML</item>
    </change>
    <change>
      <date>2005-06-14T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 n="Il fondamento intrinseco del diritto secondo il Vanni">
<p>Il volume dal titolo <hi rend="italic">Lezioni di Filosofia 
del Diritto</hi> la cui 
pubblicazione fu curata con riverente pietà e con devota 
ammirazione dalla vedova e da alcuni tra i più valenti 
discepoli poco dopo la morte immatura dell'autore, è 
forse tra gli scritti del Vanni quello in cui la sua 
dottrina appare più compiutamente ordinata a sistema, e 
nel quale a un tempo si rivelano felicemente congiunte le 
qualità dello scienziato e dell'insegnante; e veramente 
si può considerare come il testamento scientifico del 
celebrato Maestro. Certo, qualunque giudizio porti sul 
fondamento e sulla validità intrinseca del sistema, 
nessuno può disconoscere la larghezza e la profondità 
della cultura filosofica e giuridica, e la chiarezza 
della trattazione; e soprattutto la sincerità e, direi, 
l'onestà scientifica che è propria di chi medita e 
scrive per amore disinteressato del vero.</p>
<p>La filosofia del diritto abbraccia, secondo il Vanni, 
tre ricerche: la ricerca critica; la ricerca sintetica o 
fenomenologia giuridica; e la ricerca deontologica.</p>
<p>Nella prima egli comprende non soltanto la 
determinazione dell'oggetto, dei metodi e dei rapporti 
della filosofia del diritto colle scienze affini, ma 
anche una indagine preliminare di critica gnoseologica, 
che il Groppali accordandosi col Fragapane ritiene, a mio 
giudizio giustamente, estranea al compito di questa 
disciplina. Giustamente, finché si intende che la 
filosofia del diritto debba istituire una sua propria 
ricerca gnoseologica; ma non, se si intende anche di 
negare la opportunità di premettere, come in fondo fa il 
Vanni in queste <hi rend="italic">lezioni</hi>, quali sono i presupposti 
gnoseologici accettati. Poiché ogni dottrina deve pur 
assumerne, di una o d'altra specie, esplicitamente o 
implicitamente. Ed è bensì vero che essi si possono 
sottintendere e si applicano di solito nelle ricerche 
speciali tacitamente. Ma compito del filosofo è appunto, 
come osservava il Rosmini, di comprendere e formulare 
chiaramente quello che gli altri sottintendono.</p>
<p>Del resto il fatto che il Vanni voglia prender le mosse 
da una valutazione critica sulla natura e sul valore 
della conoscenza e sulla sua applicazione al sapere 
giuridico, prova quanta larghezza di pensiero, e direi, 
di coscienza filosofica egli portasse nelle sue ricerche, 
e con quanto scrupolo sentisse l'obbligo di rendersi 
conto anche dei più lontani e generali presupposti della 
sua dottrina.</p>
<p>La seconda ricerca si sdoppia in due parti: 
<hi rend="italic">statica</hi>, che determina la nozione logica del diritto, 
inducendola dall'analisi del diritto positivo dei popoli 
più progrediti, e similmente dello sfato; <hi rend="italic">dinamica</hi> 
(genetica o storica) che studia la genesi e la formazione 
storica del diritto e dello stato; e si potrebbe anche 
chiamare <hi rend="italic">filosofia della storia del diritto</hi>. Alle 
quali due ricerche corrispondono le parti II e III del 
volume.</p>
<p>Finalmente la terza ricerca di carattere etico o 
valutativo ha per oggetto il problema della 
<hi rend="italic">giustizia</hi>, ossia <hi rend="italic"> del fondamento intrinseco e delle 
esigenze razionali del diritto</hi>. Questa, che costituisce 
la parte IV ed ultima, è senza dubbio la più 
importante, perché riguarda quello che è il problema 
centrale della filosofia del diritto; e nella cui 
soluzione principalmente si manifesta la nota 
caratteristica delle diverse dottrine. E la dottrina del 
Vanni, benché l'indirizzo e, direi, la moda oggi 
prevalente la consideri oltrepassata, merita di 
essere ricordata e discussa; perché, mentre intende il 
compito della filosofia del diritto non soltanto come 
storico-genetico, ma anche come normativo (nel che si 
accorda coll'idealismo), si propone di assolvere questo 
compito tenendosi nei limiti d'una costruzione puramente 
scientifica, ed escludendo ogni postulato di natura 
metafisica; nel che consente col proposito,
se non col metodo, dello storicismo e del positivismo.</p>
<p>Ora il difetto principale della sua dottrina non nasce, 
come può parere a prima vista, dalla pretesa e 
comunemente ammessa inconciliabilità tra il compito 
normativo e la validità scientifica; ché anzi questo 
intendimento, chiaramente concepito e tenacemente 
proseguito, di una costruzione normativa scientifica del 
diritto, è, a mio giudizio, un alto titolo di merito; ma 
nasce dall'essersi fermato, direi, a mezza via nel 
rilevare a quali condizioni sia possibile una costruzione 
etico-giuridica che soddisfaccia a un tempo ad ambedue le 
esigenze.
§La dottrina del Vanni, per quel che riguarda il 
fondamento intrinseco del diritto e il metodo, si può 
considerare come una forma di quella che lo Spencer ha 
propugnato e difeso col nome di utilitarismo razionale; e 
infatti, pur rilevando giustamente l'importanza e il 
valore del pensiero del Romagnosi, egli la riconosce come 
il precedente più immediato e più notevole della sua. 
Ma la trova erronea per tre rispetti: perché ammette un 
diritto naturale; perché pretende di costruire una norma 
etico-giuridica assoluta; e perché finalmente lo Spencer 
intende le condizioni di esistenza da cui le norme devono 
essere dedotte, in un senso puramente biologico. 
Principalmente su questo ultimo punto egli accentua il 
suo dissenso, prendendo come base, non le condizioni 
dell'esistenza individuale e la legge della sopravvivenza 
de' più adatti, ma le condizioni dell'esistenza sociale. 
Il fondamento dell'etica sta dunque nella necessità per 
chi vive in società (e la socialità è la esigenza 
suprema dell'esistenza <hi rend="italic">umana</hi>) di uniformarsi alle 
condizioni ed alle esigenze poste dallo stato sociale; e 
l'etica dimostra intrinsecamente necessarie quelle 
forme e quei nodi di condotta che sono richiesti dalle 
condizioni della vita in comune. Fra queste condizioni ve 
ne sono alcune che hanno un'importanza fondamentale e 
primaria, in quanto rappresentano l'indispensabile per la 
convivenza e la cooperazione; e nell'osservanza delle 
quali consiste la <hi rend="italic">giustizia</hi>. Ma poiché queste 
potrebbero non essere spontaneamente osservate, è 
necessario che le azioni relative ad esse non restino 
abbandonate alla buona volontà e alla spontaneità e che 
"con una norma di condotta irrefragabilmente obbligatoria 
ed eventualmente coattiva s'induca all'osservanza anche 
il volere recalcitrante. Quindi in altri termini la 
necessità del diritto, il quale ci apparisce allora come 
una norma che ha da garantire le condizioni fondamentali 
per la consistenza e la cooperazione umana. Così non 
soltanto l'Etica, ma anche il Diritto viene ad avere un 
fondamento intrinseco, e viene ad averlo anche lo Stato, 
il quale è indispensabile alla funzionalità del 
Diritto"(pag. 314).</p>
<p>Non è necessario un lungo discorso per vedere che 
quando il Vanni crede di fondare in questo modo 
l'esigenza razionale del diritto finisce per assumere in 
realtà come presupposto il principio che egli vuole, e 
crede di dovere, derivare apoditticamente, e al quale 
appunto è subordinato il valore di necessità razionale 
assegnato alle norme ideali che devono servire di modello 
e di criterio di valutazione. Infatti la relazione 
naturale e necessaria tra una certa condotta e certe 
condizioni, necessarie alla loro volta alla convivenza e 
cooperazione sociale, serve bensì a ristabilire che 
quella condotta deve essere riconosciuta come un 
<hi rend="italic">mezzo</hi> necessario al <hi rend="italic">fine</hi> di conservare e 
promuovere la convivenza e la cooperazione sociale, 
<hi rend="italic">posto che questo sia riconosciuto</hi> e voluto come fine; 
ma non vale a stabilire la <hi rend="italic">necessità razionale</hi> di 
riconoscerlo come fine; e fine precedente in valore e 
autorità ad ogni altro.</p>
<p>Il Vanni par che intenda superare la difficoltà 
osservando che la necessità puramente naturale <hi rend="italic">in 
quanto è pensata dalla mente</hi> si trasforma appunto in 
una esigenza e in una necessità razionale. "Essa allora 
esprime un principio logico fondamentale, il principio di 
<hi rend="italic">contraddizione</hi>". Se in forza della natura stessa 
delle cose e dei rapporti causali, per ottenere un 
certo fine è indispensabile un certo mezzo, e per 
raggiungere un certo risultato è indispensabile un certo 
modo di condotta, implicherebbe contraddizione che si 
potesse impiegare un mezzo diverso o seguire una condotta 
diversa (p. 315).</p>
<p>Ma è facile vedere l'equivoco. Contraddizione vi è 
certamente tra il pensare che una condotta è 
indispensabile a raggiungere un certo fine e pensare che 
questo stesso fine possa essere raggiunto con una 
condotta diversa; ma io non violo nessun principio logico 
e non sono punto in contraddizione con me stesso se, 
<hi rend="italic">ammettendo</hi> che un certo fine dipende da certi mezzi, 
<hi rend="italic">non voglio</hi> il fine e non voglio perciò neanche i 
mezzi.</p>
<p>E neppure vale il ricongiungere l'<hi rend="italic">ordine sociale</hi> 
all'<hi rend="italic">ordine cosmico</hi>, considerandolo come la forma più 
alta a cui riesce il processo della evoluzione 
universale. Perché non si fa altro in questo modo che 
spostare il presupposto; cioè ammettere, ancora e 
sempre, che si riconosca <hi rend="italic">valore di fine supremo</hi> a 
questo adattamento all'ordine cosmico.</p>
<p>Il quale presupposto potrà o non potrà venir 
legittimamente assunto come <hi rend="italic">dato o postulato</hi>; ma è e 
rimane un presupposto. E perciò le norme ideali che se 
ne deducono hanno <hi rend="italic">questo valore</hi> di norme, 
nell'<hi rend="italic">ipotesi</hi> che si accetti come fine supremo 
quell'ordine di effetti dal quale sono dedotte.</p>
<p>Ma rilevando così il carattere necessariamente 
ipotetico della costruzione, alla quale riesce anche il 
"sistema delle condizioni della vita in comune" del 
Vanni, io non intendo, anzi escludo, che questo carattere 
ipotetico costituisca per sé un vizio proprio di questa 
e di tutta una classe di costruzioni etico-giuridiche, 
come pretende l'idealismo metafisico. Il quale si illude 
di poter esso sfuggire a questo carattere ipotetico 
riallacciando quel tipo di convivenza e di relazioni 
sociali, che assume come modello e in conformità al 
quale determina le norme ideali, a un fine di natura 
metafisica, che abbia perciò valore assoluto. Dove sono 
da notare, sia detto di passata, due circostanze, a mio 
giudizio, decisive: <hi rend="italic">Primo</hi>: che le norme ideali sono 
pur sempre ricavate o dedotte, malgrado ogni sforzo od 
ogni apparenza contraria, dal tipo sociale assunto come 
modello, e non da un fine metafisico, della cui autorità 
e del cui valore esso si riveste. <hi rend="italic">secondo</hi>: che 
il valore assoluto di questo fine metafisico non può 
essere che <hi rend="italic">assunto</hi> anch'esso o come <hi rend="italic">dato</hi> o come 
<hi rend="italic">postulato</hi>.</p>
<p>La verità è semplicemente che un sistema di norme 
giuridiche contempla di necessità un certo ordine di 
vita individuale e sociale; e che la validità delle 
norme dipende dal valore che si <hi rend="italic">suppone riconosciuto</hi> 
a questo ordine di vita. Questo riconoscimento di valore, 
questa valutazione del fine è dunque il presupposto 
inevitabile della validità etica del sistema (la quale 
non esclude la validità scientifica, ma non si esaurisce 
in questa); e la questione si riduce a decidere se si 
<hi rend="italic">può o non si può assumere legittimamente</hi> come dato 
o come postulato questo riconoscimento del valore che nel 
sistema è assegnato al fine.</p>
<p>Ora è nel rispondere a questa questione, non nel 
carattere ipotetico, che si rivela l'insufficienza del 
sistema del Vanni e dell'indirizzo naturalistico in 
genere; e alla quale del resto non riesce a sfuggire 
neppure l'indirizzo metafisico. Infatti una risposta 
adeguata alla questione esige che si determinino le 
condizioni richieste perché a un ordine di convivenza e 
di cooperazione si riconosca valore di fine 
universalmente regolatore, valore direi (piuttosto che di 
<foreign lang="lat"><hi rend="italic">summum bonum</hi></foreign> ) di <foreign lang="lat"><hi rend="italic">primum desiderabile</hi></foreign> ; 
ossia perché si possa ammettere che tutti i <hi rend="italic">soci</hi> 
consentano liberamente nel valutarlo e volerlo come tale. 
E che si assuma poi, come modello per dedurne le norme 
ideali, il tipo sociale che soddisfa a questa esigenza; 
cioè il tipo sociale configurato in conformità di 
quelle condizioni.</p>
<p>Ma non è rispondere alla questione il dimostrare la 
<hi rend="italic">naturalità</hi> della convivenza sociale in genere, o di 
un certo tipo che si assuma volta a volta come modello. 
Questa dimostrazione può servire a farmi trovar buona o 
giusta o desiderabile l'osservanza dell'ordine naturale, 
se io trovo già buono o giusto o degno di essere voluto, 
quel tipo di vita sociale, che si presenta come suo 
effetto; ma non inversamente. E se, non trovandolo tale, 
mi rassegnassi a subirlo per la coscienza della sua 
necessità naturale, chi potrebbe legittimamente 
scambiare questo <hi rend="italic">subire</hi> con un <hi rend="italic">volere</hi>, e la 
<hi rend="italic">rassegnazione a un male</hi> con la <hi rend="italic">aspirazione a un 
bene?</hi></p>
<p>Nemmeno gioverebbe, d'altra parte, il ricorrere a 
postulati metafisici. Posto che io non riconosca 
l'ordine sociale ideale contemplato da un sistema come 
degno di essere voluto, in qual modo si può presumere 
legittimamente che valga a farmelo riconoscere tale 
l'<hi rend="italic">affermazione</hi> (poiché qui di dimostrazione non si 
potrebbe parlare) che esso ha un fondamento o una 
giustificazione metafisica, se la ragione per la quale il 
sistema gli assegna questo fondamento consiste appunto 
nel valore di fine che esso gli attribuisce e che io, per 
ipotesi, non gli riconosco?</p>
<p>Ma il Vanni (per restringermi a lui, poiché 
all'indirizzo metafisico non ho accennato qui se non per 
debito di sincerità e di chiarezza obietterebbe con 
tutta probabilità che per la via indicata come la sola 
legittima si riesce a una costruzione puramente astratta, 
di un tipo utopistico di società che non trova nella 
realtà storica nessuna corrispondenza; e che si ricade 
nei difetti (ai quali appunto egli, d'accordo in ciò con 
la Scuola storica, s'è proposto, di sfuggire) o del puro 
formalismo, o di un diritto assoluto valevole per tutto e 
sempre, e senza riferimento possibile alla variabilità 
dei rapporti sociali.</p>
<p>Mentre riponendo, come egli fa, il fondamento 
intrinseco del diritto nella conformità della condotta 
alle condizioni richieste dalla vita in comune, questo 
riferimento non solo appare possibile ma inevitabile. 
Infatti, insiste egli nel rilevare, le condizioni della 
vita in comune non sfuggono al moto dell'evoluzione e 
della storia: e se anche alcune hanno il carattere d'una 
certa uniformità e costanza, altre invece variano 
correlativamente al grado di sviluppo umano e alle forme 
di organizzazione sociale, e sono proprie di ciascun 
grado e di ciascuna forma. Il che importa che debbono 
variare corrispondentemente le norme regolatrici; ossia 
che nell'applicazione "il sistema etico-giuridico fondato 
sulle condizioni di esistenza va combinato col principio 
di evoluzione e <hi rend="italic">subordinato al criterio della 
relatività storica</hi>" (p. 318).</p>
<p>Ora, lasciando di rilevare come con questa 
subordinazione si assuma sempre per presupposto che 
l'osservanza delle condizioni richieste dal tipo sociale 
storicamente dato, abbia, per il solo fatto che la 
coscienza ne riconosce la necessità storica, <hi rend="italic">anche</hi> 
valore <hi rend="italic">di fine</hi>, importa notare come si venga con 
ciò a rinunziare ad ogni valutazione comparativa 
delle diverse forme storiche del diritto. Perché una 
valutazione comparativa richiede di necessità un 
criterio, il quale non può essere dato dalla 
corrispondenza alle condizioni storiche. E se si prende 
un criterio diverso, allora è la conformità a questo 
criterio e non la necessità storica, che si assume come 
esigenza razionale o come giustificazione intrinseca del 
diritto.</p>
<p>È certo che se una costruzione etico-giuridica per 
essere razionale dovesse rimanere sospesa, come gli Dei 
d'Epicuro, tra cielo e terra, e fuori di ogni 
possibilità di applicazione alla condotta individuale e 
collettiva, bisognerebbe accettare la tesi del 
fenomenismo, e negare alla filosofia del diritto 
qualsiasi funzione pratica riconducendola nell'ambito 
della pura sociologia.</p>
<p>Ma esiste davvero questa incompatibilità? E non 
potrebbe essa dipendere, invece che dalla radicale 
sterilità di una costruzione veramente razionale <note place="foot"><p>
Se, e a quali condizioni una tale costruzione sia 
possibile, è argomento del quale a'è già discorso 
altrove (questo volume, p. 37 e segg.) e che non può 
essere toccato di sfuggita.</p></note>, dalla preoccupazione di 
giustificare eticamente forme di diritto che non sono 
eticamente giustificabili, di assumere come condizioni 
richieste dalla giustizia e conformi ad essa certe 
condizioni, reali si, e storicamente date, ma che sono la 
negazione di quelle richieste dalle esigenze ideali? 
Perché se fosse così, la conclusione da trarne sarebbe 
non che la costruzione razionale è inapplicabile come 
criterio di valutazione e come modello normativo, ma che, 
essendo le condizioni reali diverse da quelle idealmente 
contemplate, le norme ideali non possono essere applicate 
<foreign lang="lat"><hi rend="italic">simpliciter</hi></foreign>  a condizioni diverse dalle 
supposte. Ma esse potranno, anzi dovranno ugualmente 
servire come criterio per determinare quale sia in un 
dato momento storico la condotta sociale e individuale 
che, nei limiti delle esigenze reali necessariamente 
imposte dalle condizioni in effetto esistenti, è più 
acconcia a favorire la trasformazione di queste nella 
direzione segnata da quelle esigenze ideali, ossia tende 
ad attuarle. Il che importa che le esigenze 
corrispondenti alle condizioni proprie di un certo 
momento storico non siano assunte esse come esigenze 
razionali del diritto, ma forniscano il criterio per 
stabilire entro quali limiti sia possibile tradurre in 
norme di diritto positivo le norme ideali.</p>
<p>Ossia in breve: l'esigenza razionale segna le 
condizioni a cui deve soddisfare un ordine sociale 
perché possa aver valore di fine; la realtà storica dà 
la conoscenza delle condizioni tra le quali si deve 
spiegare e dei mezzi ai quali deve adeguarsi, per essere 
praticamente efficace, la condotta rivolta a quel fine.</p>
<p>Certamente una tale applicazione pratica delle norme 
ideali richiede la soluzione di problemi delicatissimi e 
complicatissimi; e tali da non ammettere, si può dirlo a 
priori con certezza, che una soluzione approssimativa; ma 
le difficoltà, per quanto gravi, non escludono la 
possibilità.</p>
<p>La dottrina del Vanni invece finisce per erigere a 
<hi rend="italic">criterio di valutazione</hi> quello che non può essere se 
non un <hi rend="italic">criterio di limitazione</hi> delle esigenze etiche; 
e per assumere come esigenze razionali del diritto le 
deviazioni imposte dalle condizioni di fatto alle 
esigenze razionali.</p>
<p>La ragione ultima di ciò sta in un preconcetto (che 
non è del Vanni soltanto) il quale vizia, come io credo, 
il modo di intendere la funzione normativa così della 
filosofia del diritto come dell'Etica; il preconcetto che 
l'ordine sociale e per esso la sovranità dello stato 
debba essere universalmente riconosciuto come fine etico 
indipendentemente da alcune, se non da tutte, le 
condizioni, dalle quali razionalmente dipende la 
possibilità che gli sia riconosciuto universalmente quel 
valore. Il che induce il bisogno di ricorrere a un 
fondamento autoritativo, a un principio di obbligazione, 
col quale si cerca di sanare questo difetto, anzi di 
togliere dalle radici ogni possibilità di contestazioni; 
facendo appello a un'autorità sia di ordine 
soprannaturale, sia, più ingenuamente, d'ordine 
naturale. Par di sentire certi superiori burocratici, che 
si danno l'aria di persone ragionevoli che non temono la 
discussione e fondano la loro autorità sulla 
persuasione. I quali discutono bensì e ragionano 
volentieri, ma lasciando sempre capire che, oltre le 
ragioni messe innanzi, ce n'è un'altra più forte di 
tutte, la quale, veramente, non è una <hi rend="italic">ragione</hi>, ma, 
occorrendo, supplisce a tutte le deficienze di quelle: 
l'<hi rend="italic">autorità</hi> di cui sono investiti.</p>
<p>Ma sulla confusione che così si viene a fare tra due 
problemi distinti - il problema che riguarda la 
valutazione del fine e la costruzione normativa, e il 
problema che riguarda i motivi, o i fattori 
psicologici da cui dipende l'osservanza della norma - non 
è questo il luogo di insistere nuovamente. Qui mi 
restringo a notare uno degli effetti più visibili di 
quel preconcetto: l'incoerenza, che ne risulta, qua e là 
fin troppo manifesta, delle varie "esigenze razionali" 
del diritto fra di loro. Cito, tra le altre 
l'<hi rend="italic">antinomia</hi> dal Vanni stesso rilevata - a proposito 
delle esigenze della giustizia nei rapporti 
internazionali - fra "la <hi rend="italic">natura</hi> dello Stato <hi rend="italic">per sé 
indipendente e sovrano</hi>" e "la costituzione di un potere 
<hi rend="italic">superiore</hi> a tutti gli Stati" (p. 390).</p></div1></body></text></TEI.2>
