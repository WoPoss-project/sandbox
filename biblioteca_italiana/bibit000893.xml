<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relatione di S. Girolamo Giustiniani Cavalier (1654)</title>
      <author>Girolamo Giustiniani</author>
    </titleStmt>
    <extent>61 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000893</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-05T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-05T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Girolamo Giustiniani">
<head>Relatione di S. Girolamo Giustiniani Cavalier
1654 25 febraro L.R.</head>
<p>Il fine principale d'un prudente Ministro
in ogni sua attione, e relatione deve esser, ridursi
a gli oggetti importanti al servitio del Prencipe,
con mira di sodisfar più all'utile del medesimo,
ch'alla curiosità universale.</p>
<p>Dovend'io però dar riverentemente conto a Vostra
Serenità et a cotesto Eccellentissimo Senato, in
pochissme righe di qualch'osservation, fatta nella mia
Ambasciata in Germania; oltre ciò, che contengono i
miei dispazzi, indrizzerò questo breve discorso a
quel solo, che stimo attinente il servitio di Vostra
Serenità, escludendo il superfluo.</p>
<p>Dirò in primo luogo, che la natura, et età di
Ferdinando III Imperatore, giunta già al periodo di
46 anni, par contenta della fortuna, ch'al presente
possiede, non cercando che quiete. </p>
<p>Hebbe Ferdinando III travagliosi i principij del suo
Imperio, hor ne desidera quieto il fine. </p>
<p>È perch'i mezzi, ch'han accresciuta la Casa
d'Austria sono stati per il più heredità e
matrimonij, non Armi; però è da considerar in questo
stato presente, la defficienza di prole masculina in
Spagna, la poca età, e passate disgratie nella stirpe
qui di Germania.</p>
<p>Essendo base de gl'Imperij l'ampiezza della
successione, la perdita di Ferdinando IV, eletto Re de
Romani, comprende in sè sola le fattiche, et
industrie di molti anni, e per così dire, tutte le
disgratie di quest'Imperial Casa, l'unica mira, e
grandezza di cui è il preservarsi il possesso della
Corona Imperiale, perch'è il lustro di tutta Casa
d'Austria; onde quest'ottenuta con tanti sudori, et
svanita in meno ch'in instanti, dà che pensare e che
riflettere ne gli alti giuditij del Signor Dio. </p>
<p>Cambiate sono già le congionture de tempi, i motivi,
e d'animi e d'interessi ne gli Elettori, aperti
gli occhi all'Imperio, onde è contingentissima ogni
speranza d'altr'elettione, et il stato della Corona
Imperiale è al presente fondato sopra l'età declinante
dell'Imperatore, di salute debole, d'un assai delicata
complessione; sich'è da dubitare, che possi succeder
prima il caso della vacanza della Corona, ch'il
rimedio e la prevencione, con una nuova elettione,
vivente Imperatore: stanti queste contingenze, et
accidente gravissimo della morte del fu Re de Romani,
pare, che la Maestà dell'Imperatore annoiato dalle
cure politiche poco applichi all'emergenze d'Europa,
ne d'Imperio. </p>
<p>Alienissima la Maestà Sua da impegni d'Armi; solo
tiene la mira al Confin con Turchi, come più
periculoso, così per esser men atti a lasciarsi
frenar gli Ungari avidi di novità, come per esser
molto potenti i Turchi, e molto vicini senza monti a
passare, essendo il Confine steso, tutto in piano tra
Turchi e Christiani in Ungaria, nè fiume alcun per
traverso; et le fortezze Imperiali distanti, mal
incaminate, mal artiglate, e da alcune poche cioè una
sola per lato di frontiera in poi, tutte l'altre più
tosto pallanche che fortezze, sich'il miglior
Antemural, che habbi l'Imperatore al presente
contro il Turco, e miglior bastion di quella frontiera
è l'esser il Turco impegnato in guerra con la
Republica. </p>
<p>Onde non complirà mai a Cesarei veder la pace tra
Vostra Serenità et il Turco, nè è da fidarsi della
lor mediatione, et hebbero grand'all'arma, quando fu
spedito l'Eccellentissimo Capello a Constantinopoli,
se ben la dissimulorno. </p>
<p>Non ostante però l'interesse, che ha l'Imperatore in
veder continuata la guerra della Republica col Turco;
niente dimeno non è da sperarne aiuto essentiale,
perchè non ardisce somministrarlo, e per non irritar
i Turchi, e per non dar causa a lor di rottura. </p>
<p>Godono l'Imperiali d'ogni buon successo della
Republica, non per bene, che voglino a Vostre
Eccellenze, ma per il male, che temono da Turchi, e
perchè sperano da buoni successi Vostre Eccellenze
allettate a continuar la guerra, e soportar sì gran
peso. </p>
<p>Quest'interesse, che ha la Casa d'Austria col Turco,
confinante in Ungaria, si deve sempre considerare per
un antidoto di quelle gelosie, che stan altamente
impresse ne gli animi de gli Austriaci per il
concetto, che hanno li stessi d'una propension
naturale de Venetiani a favore del Re di Francia, come
lontano, e manco temuto.</p>
<p>Di questo solo interesse commune di Confin col Turco
può valersi Vostra Serenità in occassion di trattati
coll'Imperatore, perchè non c'è altro vincolo per
unir gli animi tra Vostra Serenità, e la Casa
d'Austria in Germania. </p>
<p>E perchè mio oggetto non è di formare un esatta
relatione della Germania, nè distinguerla ne suoi
membri, il che sarebbe disperder in vastissima estesa
e discorso e tempo preciosissimo a cotesto
Eccellentissimo Senato in tali congionture d'affari,
ma ridur in ristretto di qualche tocco quei riflessi,
che possin bastare al lume necessario del presente, e
congettura dell'avenire: mi ridurò subito alla
persona stessa dell'Imperatore, quelle de figliuoli, e
sua Corte, cioè all'intrinseco delle cose, non alle
circonstanze, per non scostarmi dal mio proponimento,
ch'è di toccar compendiosamente et in sostanza solo
cose d'utile, e di frutto, non di sovverchia tediosa
narratione.</p>
<p>Le qualità d'animo dell'Imperatore Ferdinando III
son molto commendabili, e posso dir con verità,
ch'anco, come Prencipe, n'ha più, che la parte sua, e
per dirla chiara, e per se, e per molti de suoi
Consiglieri, essendo Sua Maestà la miglior testa del
suo Consiglio.</p>
<p>Prerogativa dell'intelletto di sua Maestà è il
saper conoscer perfettamente il talento d'ogn'uno,
saper quanto vale, et a che sij atto, e quali
inclinationi in lui più predominano. </p>
<p>Questa parte di giuditio in Sua Maestà è singolare,
ma non la propala, perchè nell'elettioni che fa, come
anco nelle divisioni de gli affari, si raporta al
Consiglio.</p>
<p>Possiede molte Lingue, la italiana perfettamente, la
latina francamente, la spagnuola bastantemente, e
naturalemente l'allemana. </p>
<p>Aggiustatissimo nelle risposte, però senza impegno,
discorre volontieri fuor di negotio e con repliche
pronte. </p>
<p>Mostra curiosità indagando con discreta modestia,
mirabile ritentiva possiede, in particolare de
negotij, una volta rappresentategli, puntuale
nell'Audienze, ne quali osserva un decoro misto di
benignità. </p>
<p>A' tempi andati amava più d'internarsi ne negotij :
hora non li sfugge; ma li rimette, stanco assai di
peso grande: e dopo la morte del Re suo figliuolo è
quasi nauseato d'impazzi. </p>
<p>Costante nelle grandi aversità, nelle picciole, o
personali un pò
delicato, e ciò procede dalla poca salute, ha facile
l'orecchio anco a poveri, e dà audienze ad ogn'uno,
vede accuratamente li Memoriali, a segno, che vien
riputata quasi fattica bassa, et occupatione
sovverchia di tempo. </p>
<p>È di conscienza religiosissima, lo dimostra così
nel culto del Santo Dio, essercitando tutti gli atti
di pietà Christiana, e tutte le virtù morali,
frequentando li santissimi sacramenti, et abbondando
in sacre assistenze.</p>
<p>La musica è l'unica sua deletatione, compone bene, e
giudica delle voci e dell'arte esquisitamente. </p>
<p>Non è deddito ad alcuno eccesso. </p>
<p>Il mangiare lo regola, e modera, più che non soleva. </p>
<p>Non si sà nel rimanente, ch'habbi mai dato
scandolo d'intemperanza, ne havuti figliuoli fuor di
matrimonio. ha sempre amate, et honorate le
sue mogli, havutene tre, con la presente, ne quasi mai
esce a fontion alcuna, o sacra, o dilettevole, che non
sij accompagnato dalla Consorte, e ciò all'uso
Alemano. </p>
<p>In occasioni però d'Audienze o negotio è sempre
solo, così anco ne consigli, che tiene moltiplici. </p>
<p>Gode infinitamente delle caccie, et in ogni genere
n'ha intorno Vienna il commodo, e l'apparato veramente
sontuoso e Reggio, con spesa grande, ch'in musica, et
in caccia si calcolan profusi ogn'anno qualche
centinar di milliara de Fiorini.</p>
<p>Amabilissima è la Maestà Sua, imparticolar nelle
caccie; e quasi piega a domestichezza co'suoi,
ragionando familiarmente. </p>
<p>È parco nel lusso, così de vestiti, come d'altro,
tiene addobbi richi di Palazzo, ma hereditati, non
molto inclinato alla sontuosità, alieno da fabbriche,
e forse l'angustie dell'Erario glie l'han vietate. </p>
<p>Ama la magnificenza ma la men costosa, et alla sua
liberalità si sono opposti i tempi, e la profusione
del Padre. </p>
<p>Non lascia però di far gratie, e n'ha fatte molte,
ben è vero, ch'alcune glie l'ha estorte
l'importunità; non nega volontieri, ma non è
rilasciato nel conceder. </p>
<p>Pochi denari ha havuti mai in avanzo, anzi ben
spesso, se gli è avanzata innanzi la necessità
d'essi, tenendo la maggior parte delle
rendite impegnate. </p>
<p>Non è soggeto alla colera, almeno non apparisce, se
ben l'indispositione delle gambe lo rende impatiente,
e querulo alle volte. </p>
<p>Sopra tutto ama l'equità, e la giustitia, e se
qualch'ingiustitia è trascorsa, non è scorsa della
sua mano, ma da ministri, et informationi
sinistre, e se ne contan pochissimi casi. </p>
<p>Hebbe da primi Anni della sua età la Maestà Sua
qualche
compiacenza negli esercitij dell'arti liberali, come
della pittura, della quale ne ritiene ancora buon
gusto, e dell'arte di lavorar al torno in avorio, e se
ne veggon nella galeria alcuni pezzi lavorati da Sua
Maestà. </p>
<p>Da gran tempo in qua ha deposti questi trattenimenti,
riserbandosi la sola musica, e caccia, che
l'accompagneranno sino alla sepoltura.</p>
<p>Mi son dilatato alquanto nell'espressione delle
qualità, et inclinationi della Maestà Sua per venir
al punto essentiale di qual sia l'animo di Sua Maestà
verso la Republica, dovendo dir prima qualcosa in
generale dell'animo stesso di Sua Maestà, il qual non
si può dir ne superbo, ne gonffio: ma bensì
inclinato alla gloria et alla lode, la qual ode
volentieri, quando senza affettata addulatione gli
vien presentata. </p>
<p>Ama, che se le parli con rispetto: ma abborisce la
deiettione. </p>
<p>Vuol esser stimato gran Prencipe, e di gran dote,
com'è in effetto, imparticolar Prencipe d'esquisito
giuditio. </p>
<p>Ritiene così ne gli esterni lineamenti del corpo,
come nelle propensioni interne dell'animo, gran parte
di tratto materno, cioè Bavaro; natta essendo la
Maestà Sua d'una sorella dell'deffonto Duca
di Baviera, cioè facile alle prime impressioni,
inclinata a sospetti, apprehensiva de' pericoli
ancorchè lontani, imparticolar di qualsi sij
timor di contaggio, che n'abborisce anco la mentione
stessa, e quasi colui, che ne move discorso.</p>
<p>La proffession militare l'intende la Maestà sua più
assai di quello che l'ami. </p>
<p>L'esercitò nella sua gioventù in varie occasioni,
con applauso e concetto grande di valore, il che gli
appianò la strada alla Corona di Re de Romani, et il
Padre all'hora portò per fondamento di merito nel
figliuolo e di riposo in se, l'haver il Re d'Ungaria
guadagnato con molte vittorie, et imprese il nome di
guerriero. </p>
<p>Hora par che lasci la Maestà Sua cogli anni adietro
anco adietro questi bellicosi pensieri, solo applicato
a salute e quiete, ben raccordandosi non poter l'armi
andar mai scompagnate da travagli e pericoli dall'un'e
l'altro de' quali cerca l'Imperatore tenersi esente, e
cercherà se potrà anco in avenire.</p>
<p>Questo è quanto all'animo di Sua Maestà in
generale; qual sia poi l'animo stesso di Sua Maestà
in particolare verso Vostra Serenità e verso
qualch'altro Prencipe, ch'è l'essentiale di questo
discorso, dirò brevemente. </p>
<p>La prima e principal impressione, che habbi la
Maestà di Ferdinando III Imperatore circa la
Republica è, ch'Vostra Serenità e ch'Vostre
Eccellenze vedino di mal'occhio gl'incrementi di Casa
d'Austria; che habbino sempre procurato e procurino
billanciar la potenza Austriaca, e tenerla
contropesata; che la Republica sij molto gelosa dei
fini de gli Austriaci e dell'ingordigia che hanno di
dominare; che venendo occasione, sempre la Republica
sij per adderire a nemici di Casa d'Austria; ch'in
tutte le passate guerre d'Alemagna la Republica si sij
intesa con Svedesi, e con Protestanti, nemici della
Lega Cattolica, e di Casa d'Austria, e gli habbi
fomentata la guerra in Alemagna, in vendetta delle
cose di Mantova; che se la Republica vedesse modo di
poter levar la Corona d'Imperio dalla Casa d'Austria
lo farebbe, e moverebbe ogni prattica. </p>
<p>Perciò non vedrà l'Imperatore, nè Ministri mai
volontieri Ambasciator Veneto alle Diete d'Imperio,
imparticolar a quelle, dove si tratti d'elettione di
Re de Romani; dubitando sempre ch'il Ministro della
Republica s'intenda con Francesi, et mova prattiche
per impedir l'elettione, fomentando la fattion
contraria. </p>
<p>Se ne sono quasi a piena bocca meco espressi
nell'occasione dell'ultima Dieta di Ratisbona,
dicendo, che la Republica farebbe bene non mandar là
Ambasciatore per pericoli di male sodisfattioni,
coprendo il lor concetto, con il motivo del
trattamento, conteso co' gli Elettori.</p>
<p>Ministro principalissimo uscì a dirmi queste formali
parole: (l'ho scritto a Vostra Serenità, ma lo
replico in corroboratione di verità) Sua Maestà
lauda, che la Republica non mandi Ambasciator
a Ratisbona e dice, che fa molto bene, et aggiunse: -
Volesse Dio, che non ci fosse stato Ambasciator Veneto
alla Dieta di Munster, che la Casa d'Austria, e questa
di Germania particolarmente non haverebbe risentiti
tanti pregiudicij in quel trattato-; Sichè torno a
dire, tengon la Republica molto aliena dalle lor
convenienze, et la ricambiano anco del pari con poca
propensione alle cose nostre. </p>
<p>Credono che la Republica non li facci male, perchè
non può; e loro ancora mostran volerci bene, perchè
non ponno, e non hanno occasione di farci del male.
Ogni picciol disgusto, che riceva l'Imperatore dalla
Republica li move la bile, lo sente, perchè cade
sopra molto altro amaro, subito si chiama aggravato,
et quasi ingiuriato; come fu nell'essersi negata
l'Audienza al Residente Soldan, che parve a Sua
Maestà fosse un sprezzo, et fu necessaria particolar
industria a rapatumar e raddrizzar quell'affare.</p>
<p>Gran parte di questa poco favorevole impressione di
Sua Maestà verso la Republica si deve attribuir a
mali offitij de Ministri Spagnuoli, fatti ne' tempi
andati, e ch'all' occasioni anco si rifrescano.</p>
<p>Li Spagnuoli ne' primi anni dell'Imperio di
quest'Imperatore hebbero gran predominio, e nell'animo
di Sua Maestà, e nel Governo, per esser la prima
moglie di Sua Maestà stata sorella del Re di
Spagna; et il conte d'Ognat ha lasciato qui un
mal'odore del suo mal talento verso la Republica, che
dura tuttavia. </p>
<p>Gli altri Ambasciatori poi l'hanno nuttrito di quando
in quando, imparticolar Castagneda, e Terranova.
Spagnuoli vomitan qui in Germania tutto quel veleno
contro Vostra Serenità, che tengono occulto in
Spagna, e fan come li scorpioni, che lo trasmettono
nella coda. </p>
<p>Non haverebbero Spagnuoli in Germania tanto credito,
perchè la Germania è un Paese, che vede poco
volentieri qual si sij forestiero: ma li Spagnuoli poi
sono abborriti, se l'entratura non se l'havessero
guadagnata, come ho detto, e con l'interesse commun
della Casa e con i vincoli del sangue, e con i
reciprochi, aiuti d'armi, e Spagnuole in Germania, et
Alemane in Fiandra, e con li matrimonij, e finalmente
con le speranze di dar l'Infanta a questa Casa,
et far tutti un Dominio, e renderla formidabile.</p>
<p>L'Imperatore è suscetibile di queste gonffie
speranze et è così imbevuto de sensi di Spagna,
ch'anco nel tratto si lascia riformare, et in molti
usi, e trattamenti si regola alla Spagnuola; il che
non faceva già suo Padre Ferdinando II, che mai
vuolse parlar Spagnuolo, e li amava lontani, volendo
viver alla buona Alemana. </p>
<p>Dirò per conclusione di questo Capo, che quando
venga occasione a Ministri di Vostra Serenità di
qualche difficoltà in materia di trattamento, e
pericolo di qualche pregiuditio in ordine al posto,
non s'appoggino mai all'Ambasciatore di Spagna per
aiuto; perchè proveran il contrario, e la ragion è,
perchè se ben professan Spagnuoli la parità, però
quando vien occasione, sempre cercan sostener
superiorità; et hanno impresso l'Imperatore, che
già, che non può essentialmente mantener una
giuriditione Imperiale sopra i Prencipi d'Italia,
essendo già spirata et estinta quella giuridittione
et auttorità, che havevan in Italia gl'Imperatori,
procuri almeno nell'apparenza del rispetto esteriore,
conservarsi un certo grado di veneratione: et di qua
nasce, che pretendono in Corte Cesarea, che li
Ministri de Prencipi Sovrani nell'Anticamera
dell'Imperatore stiano scoperti; io però quando mi è
parso bene alcune volte, mi son coperto: ma n'han
sussurato; che l'Imperatore dij l'Audienze sedendo, e
gli Ambasciatori stando in piedi, il che non fa il
Papa, e l'Imperatore lo fa anco col Nuntio, e questo
l'ho trovato così sin in tempo del mio Precessore;
et che siano scoperti gli Ambasciatori ad assister
alla mensa dell'Imperatore. </p>
<p>Cose tutte, che paiono, e veramente sono esorbitanti:
ma come ho detto, han la sua origine da questo occulto
motivo di voler l'Imperatore già che non può in
essenza almeno in apparenza mostrar certa superiorità
a gli altri Prencipi.</p>
<p>L'Ambasciator di Spagna vi condescende, perchè la
Casa d'Austria è tutta una, e guadagnando questa di
Germania prerogative, guadagna anco per quella di
Spagna, essendo tutto un sangue, tutta una pasta,
tutto un oggetto di predominare, a che aspiran
insatiabilmente Spagnuoli, et inducono, et eccitan
gl'Imperiali; sichè replico, non è da fidarsi, in
materia di formalità, di trattamento, quando
particolarmente cada la difficoltà tra la Corte
Cesarea et il Ministro Veneto, dell'Ambasciatore di
Spagna, perchè contraopererà certo; bensì, quando
si tratti di altre competenze, o de gli Elettori, o
Prencipi d'Imperio, egli aiuterà per causa propria,
perchè quanto meglio è trattato il Veneto, tanto
più si rileva il Spagnuolo, et a lui non importa, purchè
deprima uno, rialzar un altro; onde come ho detto di sopra
intervenendo difficoltà con la Corte, il Spagnuolo
sarà del canto Cesareo, et intervenendo con altri,
sarà facile haverlo dalla nostra, trattandoci seco
del pari, et imparticolar Castel Rodrigo, ch'è
Ambasciator al presente, essendosi egli mal
incontrato, e puntigliato con molti Elettori, e molti
Prencipi.</p>
<p>Deve però un Ambasciator in Germania procurar di
tener il stile, che prattica l'Ambasciator di Spagna
con Prencipi et altri in materia di trattamento, per
starvi al fianco, interessarlo nell'emergenza,
et haverlo in appoggio; inducendolo con quella
ragione, che quel Ministro, ch'egli tratta del pari
seco, deve esser anco da gli altri trattato nella
forma stessa, che vien trattato l'Ambasciator di
Spagna, il ch'è punto importante, perchè non vi è
forse Corte in Europa più sofistica ne' trattamenti,
e più puntigliosa, e manco regolata di quella
di Germania, essendo ruvido l'Alemano, corto, tenace
della sua pretensione, duro, e fisso, non pieghevole a
temperamenti, perchè non è capace d'essi, se non
quando glie li persuade il bicchiere. </p>
<p>Poi in Corti di Germania vi concorrono Prencipi di
molte parti d'Imperio e fuori, onde è necessario star
occulatissimo, imparticolar un Ministro Veneto. Ogni
Duca, e Prencipe antico d'Imperio lo vuol pareggiar,
se non vincer. </p>
<p>Prima che chiuder questo periodo, che servirà a
quanto occorre dir in materia de' trattamenti, ch' è
essentiale in Germania, difficile, e periculosa, non
io voglio attediar con varij racconti Vostra
Serenità e Vostre Eccellenze a me successi, non
pretendendo far ne relatione, nè historia: ma toccar
di passo i punti di servitio di Vostra Serenità.</p>
<p>Devo dire, che bisogna così questo Eccellentissimo
Senato come il suo Ministro guardarsi da novità con
gl'Imperiali perchè le piglian per decreto, e le
registrano, et accennerò un caso. </p>
<p>Quando mancò di vita il Re de Romani, l'Imperatore
fece dar parte a Vostra Serenità, in voce della
morte, non scrisse lettera. </p>
<p>Vostra Serenità hebbe per bene, mandarmi una lettera
per l'Imperatore, rimettendo a me il presentarla. </p>
<p>Io non la presentai, e la ragione fu , perchè
subodorai due cose: l'una, che volevano indur
consequenza d'essempio, cioè, che la Republica in
casi tali et altri, scrivesse, senza essergli stato
scritto; l'altra, che pretendevano esser questa una
distintione di quella superiorità, ch'ho accennata di
sopra, cioè, ch'il Prencipe interiore debba scrivere
et accomplir col Prencipe superiore; anco senza
essergli scritto. </p>
<p>Così ha fatto la Republica di Lucca coll'Imperatore,
et io vedendo il tiro, ritirai la mano, nè vuolsi presentar
la lettera, per non auttenticar questa pretesa
superiorità. </p>
<p>La tenni appresso di me, tanto più che seppi,
essersi scritto in Spagna, et in Polonia, e se ben
seppi, che sapevano li Ministri, che havevo la
lettera, e non volevo esshibirla, non ne me curai,
anzi hebbi piacer lo sapessero: perchè sappino meglio
regolarsi in avvenire.</p>
<p>Et con ciò termino questo capo della persona
dell'Imperatore, animo verso la Republica, sue
pretensioni, et riflessi circa le forme
del trattamento qui col Ministro Veneto, per sbrigarmi
sobriamente, e brevissimamente nel resto.</p>
<p>Dirò una sola parola prima, che discender a parlar
della prole, e Corte; dell'animo di Sua Maestà verso
gli altri Prencipi, così dentro la Germania, come
fuori, e perch'il parlar diffusamente de Prencipi di
Germania involgerebbe lunghezza, et è di poca
importanza a Vostra Serenità, però dirò questo
solo: che tal è l'animo dell'Imperatore verso i
Prencipi della Germania, qual è il loro verso
l'Imperatore.</p>
<p>Con Mogonza confida, con Colonia scarsa, con Treveri
scorre, con Sassonia si corrisponde, con Brandemburg
dissimula, con Baviera s'intende, e col Palatin
temporeggia. </p>
<p>Col resto de Prencipi negotia secondo l'occasioni,
nelle Diete s'humilia, fuor di quelle sostiene
quanto può il decoro e carattere della Maestà
Imperiale.</p>
<p>Vero è ch'un Imperatore in Imperio co' Prencipi
d'esso non può acquistar la loro benevolenza, che non
perda riputatione, e paga sempre rara la loro
amicitia.</p>
<p>Il maggior Confinante, ch'habbi l'Imperatore, oltre
il Turco, è il Re di Polonia, e con questo non vi e
maggior amicitia, che quella, che richiede l'interesse
e sicurezza de stati Imperiali. </p>
<p>Essendo le Provincie e stati di sua Maestà da quella
parte aperti senza fortezze, n'ostacolo alcuno,
ond'essendo la Polonia porta d'Alemagna verso il
settentrione, molto più temono d'ogni piena d'Armi da
quella parte, et d'una illuvione de Barbari, hora
particolarmente, con questi attentati gagliardi de
Moscoviti, quali dubitan di concerto con Svedesi,
che d'ordinario si sono aperto il passo per la Polonia
in Germania, sich'ogni colpo della Polonia ripercuote
in Germania. </p>
<p>Ciò non ostante, non v'è apparenza, che l'Imperatore
impugni la spada per Polonia, o si metta in impegno,
perchè come ho detto, teme sua Maestà, ch'ogni
impegno li tolga la libertà d'animo, e la quiete. </p>
<p>Onde ha per massima star a vedere, e dove potrà
spender offitij, lo farà, et se ben vede qualche
consequenza periculosa da quella parte, la giudica
lontana, e ch'habbi a cadere fuor del spatio della sua
vita.</p>
<p>Quanto al Confin di Fiandra, essendo quelli stati di
Casa d'Austria, sono concatenati a gl'interessi
medesimi di Germania, e sempre che l'Imperatore
potrà, o palesemente, o clandestinamente,
v'instillarà aiuti di gente, e goderà, ch'il Re di
Spagna habbi potente Armata ne' Paesi bassi, potendo
calar, come ha fatto altre volte, in soccorso di
questa Imperial Casa, occorrendo il bisogno, come fu
in tempo delle passate guerre.</p>
<p>Col Re di Francia pur confinante è più pace,
ch'amicitia, e sinchè Brisach dura in poter de
Francesi, sarà sempre un osso di dura digestion a
Imperiali. </p>
<p>La pace s'osserva d'una e l'altra parte,
perchè così comple alla Francia per non
moltiplicarsi nemici. </p>
<p>All'Imperatore per tuore un appoggio sì potente, a
mal contenti Prencipi d'Imperio, che senza la sponda
di Francia non faran moto, et uno degli articoli
essentiali di pace con Francia è l'essersi obligato
quel Re a non fomentar mal contenti, e torbidi humori
in Imperio, e l'Imperator non aiutar Spagnuoli con
genti, se ben a questo chiude l'Imperatore più di
mezo occhio, e si fan leve per Spagnuoli quasi
continuamente, con nome di recrude, Francesi esclaman:
ma san bene, che non ponno impedirle; et è cosa molto
naturale, ch'una man lavi l'altra, quando sono ambedue
d'un corpo.</p>
<p>In ragione di Confine darò un sol tocco del Dominio
di Vostra Serenità, ch'è confinante con quello di
Sua Maestà da molte parte; e perciò nascono spesso
occasioni de' disgusti, perchè li Ministri Cesarei al
Confine Veneto non passano tutti li buoni offitij, che
doverebbono, così per poco buon animo loro verso la
Republica, come per una certa pretesa superiorità in
ogni cosa, che gli persuade ostentar ragione, se ben
non l'hanno il più delle volte per sola vanità
di non ceder; e se molte volte non si sopissero in
Corte molti affari; parte con l'industria
dell'Ministro di Vostra Serenità, parte col
beneficio della connatural negligenza de Tedeschi, e
trascuraggine delli stessi Ministri Cesarei:
germogliarebbero infiniti scandali, et il
Cancellier Baron di Goldech ha asprezza di natura et
aversion tale al nome e servitio di Vostra Serenità
che non lasciarebbe cader seme di disgusti senza
coltivarlo, sperando nel componerlo cavarne per sè
proffitto d'emolumento, se ben gli è riuscito fallace
in molte prove; et egli quanto si vede mancar
l'utile, che suol ricevere, tanto più accresce l'odio
e mala volontà; onde era per il passato la Caribdi di
chi negotiava. </p>
<p>Hor se gli son dati due Assistenti, che lo tengon in
freno et in linea retta, sichè devo concludere, che
l'occasione de Confini, ch'Vostra Serenità ha con
l'Imperatore, gli porterà sempre più motivi di
diffidenze, contese, e disgusti, ch'altrimenti; et
saranno quei spini, che sempre circonderanno ogni
Ambasciator Veneto in Germania; a quali spini li
Ministri Cesarei, che sono ai Confini, e s'intendono
con questi di Corte, lor parenti, fan la punta accuta
per penetrar nell'animo dell'Imperatore, imprimendolo,
che la Republica sempre procuri usurpare, defraudare
le ragioni Imperiali, derogar a lor pretesi driti,
imparticolar sopra il Mar Adriatico, come è pur tropo
noto a cotesto Eccellentissimo Senato.</p>
<p>Dal Confine di Vostra Serenità passerò a gli altri
Prencipi d'Italia toccando di passo, qual sij l'animo
di Sua Maestà verso di loro.</p>
<p>Quanto al Pontefice, non tenendovi Ambasciatore da
molti anni in qua, appare la poca applicatione, che
tengono alle cose di là, e tanto vi riflettono,
quanto Spagnuoli ve le mettono sotto gli occhi.</p>
<p>Le materie, che hor versano tra il Papa e
l'Imperatore son tutte di giuriditioni Ecclesiastiche,
e quel, che han di commune il Papa e l'Imperatore è,
procurar la depression de gli Heretici, e ben spesso
l'Imperatore fa giocco al Papa, et il Papa
all'Imperatore. </p>
<p>Nel resto, quando il Papa sij d'animo sedato, senza
disegni vasti, l'Imperatore non lo molesterà, et
eccetuate quelle pretensioni antiche tra il Papa e
l'Imperatore, che consistono in formalità, tutto
caminerà quietamente, e non v'essendo, che due
Cardinali Tedeschi, e questi di placido
temperamento, non instrumenti di torbido, è da
creder, che quando per parte di Roma non si promova
novità, da quella dell'Imperatore si caminerà ne
sensi indifferenti.</p>
<p>Quanto a Savoia non si può negare, che l'Imperatore
non habbi poco buon animo verso quella Casa, così per
esser adderente a Francia, come per le differenze, che
ha colla Casa di Mantova, le quali non ostante il
concluso in Munster, non si sono volute adempire
nella Dieta di Ratisbona; tutto, che la Dieta
inclinasse a favor di Savoia per giustitia, dico circa
l'Investitura del Monferrato; et all'ultimo
Ambasciatore, che fu qui, detto il Marchese di Lullin,
non solo fu negata la Capella più volte: ma anco
prohibito a Ministri, e Gentilluomini di Corte, che
seco tratassero, con precetto di non dargli titulo
d'Eccellenza; et più, perch'in alcuni Decreti
Cesarei li Offitiali di Cancellaria, subornati
dall'Ambasciatore et captivati con mezi lucrosi,
havevan nominato sua Altezza Reale al Duca di Savoia,
e Madama Real sua Madre, fu formato Decreto, che si
abrogassero e cancellassero questi titoli, nè si
usassero o abusassero in avenire, con scorno
dell'Ambasciatore; et in ciò hebbe gran parte
l'Ambasciatore di Spagna. </p>
<p>Il Duca di Baviera procurò d'intermediar molte
volte, come cognato: ma sempre frustatoriamente,
sichè poco buon animo v'è per Savoia.</p>
<p>Per Fiorenza l'inclinatione è molto migliore, e
quella Casa è trattata con rispetto di parentella, e
con termini di buona corrispondenza, non c'è nè
Confine, nè negotio, così si può dir,
si guardi Fiorenza di buon occhio; ma da lontano.
Con Mantova passa continua corrispondenza, non meno in
ragion di sangue, per esser l'Imperatrice sorella di
quel Duca: ma in ragion di negotio, rispetto a Casale,
che molto goderno i Cesarei uscisse di man a Francesi,
e se ben taciono e dissimulano, vorebber anco fuor
di Mantova il pressidio Veneto. </p>
<p>Non ne fan però moto alcuno: ma Prencipi occultan
più ciò, che più desideran.</p>
<p>Verso la persona del Duca mostra poco affetto
l'Imperatore, sì, perchè non si regola, come
vorebbono in Corte Cesarea, parendogli il suo tratto
assai libero e capriccioso, predominato dalla
legierezza, com'anco perchè non paga la dote
all'Imperatrice, e lei lo sente; e l'Imperatore nè
dà giocosamente qualche moto. </p>
<p>In ogni occasione però d'alteratione in Italia, e
bisogno di Mantova, l'Imperatore l'aiuterà; ma non
sarà il primo a impegnarsi per lui.</p>
<p>Con Parma non ho scoperto, che passi negotio, si stà
sopra certo solite formalità, come di stato tenuto
dipendente dall'Imperio.</p>
<p>Con Modena è vivo il disgusto per il Cardinale
fratello del Duca, che s'è dato al partito contrario;
al Duca però non si mostra mal animo.</p>
<p>Co' Genovesi l'Imperatore stà a vedere la briga lor
con Spagna: non ha negotio, che per interessi di
Feudatarij particolari dipendenti dall'Imperio, e son
molti. </p>
<p>Nel resto, come Republica li vuol poco bene, come
lontana, non se ne cura, e la lascia al pensiero del
Rè di Spagna. L'Arciduca d'Ispruch se ben parente
congionto e della Casa, dà che pensare
all'Imperatore, perch'è mal sodisfatto per le cose
dell'Alsatia. </p>
<p>Aspira all'Imperio per se, et all'occasione potrebbe
mover torbido, si regge da per sè, non col Consiglio
dell'Imperatore, e dissipa senza occasione il suo et
impoverisce.</p>
<p>Entrerò hora dopo l'Arciduca d'Ispruch a discorrere
brevemente del Signor Arciduca Leopoldo Ignatio, per
parlar della prole dell'Imperatore. </p>
<p>Dopo la morte del Re de Romani, rimasto il primo, et
herede dei stati hereditarij, è il Signor Arciduca
Leopoldo Ignatio. </p>
<p>Questo Prencipe è hora in età d'anni 14, di
statura non grande, di corpo assai gracile, non mostra
robustezza, di colore più tosto pallido, è bruno,
capello nero, col labro inferior assai grosso rivolto
in fuori all'Austriaca. </p>
<p>Assomiglia nei lineamenti corporali un pò il Padre,
e par che habbi hereditata anco la debolezza del
stomacco, essendo ben spesso soggetto la notte al
vomito, e con le gambe non totalmente robuste. </p>
<p>È stato sinhora stretamente educato, vivente il
fratello con mira più tosto d'imprimergli buoni
costumi, et abborrimento a vitij, che sensi di
comando, come quello che era destinato al stato
Ecclesiastico; sichè si può sin hora aspettar più
dalla natura, che dall'educatione, essendo egli di
spirito assai vivace, portato alla colera e
risentimento, et ambitioso d'honori.</p>
<p>L'esser stato però sin hora come ho detto, nutrito
fra persone di placidi sensi, e più tosto morali, che
politichi, come fu il Conte Fuchari, e come è al
presente il Conte di Porcia, che fu Ambasciator
appresso Vostra Serenità, non lascia, ch'egli per
anco spieghi il suo talento, nè si può formarne
certa congiettura. </p>
<p>È concetto di molti, che si possi aspettar da questo
Prencipe riuscita grande: ma non se ne scopre per
anche apparenza. </p>
<p>Vero è, che non esce da suoi studij, a quali anco è
poco inclinato. </p>
<p>Comincia a posseder la lingua latina, intende qualche
cosa d'Italiano, ma non parla sin hora che qualche
parola coll'Imperatrice, si diletta di caccie, ch'è
l'unico trattenimento.</p>
<p>Non maneggia nè armi, ne Cavalli, solo tira di
schiopo alla caccia: ma presto si stanca, non mostra
fierezza, può esser, ch'il spirito superi il vigor
del corpo, che non è molto, come ho detto, et in età
ancor tenera senza alcuna esperienza, nè di ben, nè
di male; onde non se ne può formar altro giuditio,
che di buona speranza. </p>
<p>Sin hora l'Imperatore suo Padre non preme molto, che
gli s'imprimino concetti generosi, nè massime di
governo; nè come ho detto ha appresso di sè
soggetti, che vaglino a ciò, e sian atti a
cavarlo di puerilità, e studij secchi, che non son da
Prencipe, quali sono quelli, che mirano al governo de
Popoli, e comando dell'armi. </p>
<p>Egli par ben impresso verso Vostra Serenità. </p>
<p>Io non ho mancato honorarlo in tutte le occasioni e
servirlo colla mia assistenza per imbeverlo della
stima, che Vostre Eccellenze fanno della di lui
persona, et in questa tenera età, renderlo bene
impresso verso la Republica, della quale m'ha sempre
parlato con molto honore e buona propensione: ma non
è da farne capitale, perchè questi affetti di
giovani, sono come una ruggiada, che col primo calor
dell'età, o di qualche passion si dileguano. </p>
<p>Il Conte di Porcia però all'occasioni gli parla
sempre bene della Republica come signore ch'è molto
ben affetto et obligato alle gratie di Vostre
Eccellenze quando fu qui, se ben questo signore è
debole, di poco petto, freddo, senza appoggi, benchè
parente del Prencipe d'Aversperg non totalmente seco
ben unito; onde non è fuor di pericolo, ch'un giorno
lo separin da Sua Altezza.</p>
<p>In questo Prencipe ha da cader la successione di
questa Imperial Casa, cioè oltre i stati hereditarij
molto ben noti a Vostre Eccellenze le Corone
d'Ungharia e Bohemia, e si farà ogni sforzo per
quella d'Imperio: ma come è facile per le due prime,
cosi sarà negotio molto arduo per questa terza.</p>
<p>La Corona di Bohemia sarà la più facile, non resta,
ch'andarla apigliar a Praga, come hereditaria
assolutamente. </p>
<p>Quella d'Ungaria non sarà così facile, perchè
dipende dall'elettione, se ben si presume hereditaria
anco questa: ma in effetto è mista d'elettione, e ci
sono sempre de gl'imbrogli, et hora è pericolo, che
ne siano più che mai, attesi gli animi degli Ungari
avidi di novità, divisi tra loro, senza Palatino,
che vuol dir senza Capo, con qualche sinistra
sugestion de vicini, cioè del Transilvano, che ha
molti voti, e molti partiali in Dieta, e nel Regno. </p>
<p>E però credibile, ch'il tutto resterà superato, e
continuerà questa Corona d'Ungaria in Casa
d'Austria, il che non si può dire di quella
d'Imperio, perchè trattandosi d'un Prencipe molto
giovinetto, l'età sua darà tempo a qualche
competenza, non mancando, chi gagliardamente ci
aspira, e forse Baviera non dormirà, et ha
grand'oro, l'Archiduca d'Ispruch n'ha gran pizzicore,
ma non mezi, l'Elettore di Brandemburg ha la
fattione heretica, che lo sostiene, procurando gli
Heretici far ogni sforzo, per haver un'Imperatore
della lor religione, e ci tengono fissa la
mira, et indrizzan a questo scopo tutti i
tentativi, han guadagnato molto, guadagnando la parità
de voti, <foreign lang="lat">etiam</foreign> nel Colleggio Elettorale, se ben in una
sola Deputatione, si stringono fra loro, saran certo
unitissimi; Sassonia è cadente, il figliuolo primo
genito nemico acerimo de Cattolici, e poco ben affetto
a Casa d'Austria. </p>
<p>De gli Elettori Prencipi Treveri poco contento,
Colonia disgustato, et interessato per Baviera;
Mogonza cupo, e politico, che tirerà col
vento; sichè si può dubitar di gran torbidi, e gran
sconcerti. </p>
<p>Son li stati d'Imperio chiariti della passata Dieta,
dove nè diedero, nè riceverono sodisfattione, e
credo, che prima, che convocarne un'altra,
ci sarà che pensare. </p>
<p>Vivente Imperatore è difficile devenir ad altra
elettione, perchè si renderebbe tropo successiva,
passando da fratello a fratello vivendo il
Padre tutti giovinetti, e mancando l'Imperatore manca
il primo mobile, e quel solo, che può dar l'anima a
tal impresa, et è gran dubbio, che la Maestà
dell'Imperatore possa viver tanto, che veda il Signor
Arciduca figliuolo in età virile, almeno in quegli
anni, che fu eletto il fratello defunto, al qual anco
all'hora fece notabile contrasto l'età, ch'era di
21 anno, se ben tutte le congionture cospirorno a
favorirlo, e promoverlo. </p>
<p>Vero è, che subito anco si satiò il Cielo d'una
tanta felicità, e la troncò, col metterlo sotto
terra. </p>
<p>Gli effetti della morte del Re di Romani li
vedrà, e sentirà l'Imperio di qui a qualche anno,
essendo in grandissima contingenza la quiete d'esso.</p>
<p>Ho parlato bastantemente del Signor Arciduca primo
genito dell'Imperatore. </p>
<p>Dell'Arciduchin Carlo non c'è che dire, se non ch'è
un fanciullo di cinque anni. </p>
<p>Anch'egli mostra delicatissima complessione, di pello
biondo. </p>
<p>Questo è l'unico figliuolo dell'Imperatrice
Leopoldina, che morse di quel parto.</p>
<p>L'Arciduca Leopoldo Ignatio è figliuolo della
Spagnuola Maria sorella del Re Cattolico; sichè
l'Imperatore ha appresso di se tre figliuoli di tre
mogli, uno per una, l'Arciduca Leopoldo della
Spagnuola, il Carlo della d'Ispruch, et una
figliuolina de due anni non anco, di questa
Imperatrice di Casa di Mantova. </p>
<p>Non parlo della Regina di Spagna, come lontana, che
non spetta a questo discorso, meno del Signor Arciduca
Leopoldo fratello dell'Imperatore, che per esser in
Fiandra, non è stato da me osservato, solo dirò
esser egli sacio de Spagnuoli, mal trattato da loro,
desideroso di ridursi alla quiete, e suoi Vescovati
particolarmente a Possa: ma i Ministri non lo
vedrebbono volentieri appresso l'Imperatore.</p>
<p>Hor che cade il discorso de Ministri,
scorrerò brevemente col riflesso sopra le lor qualità,
e talenti per chiuder questa brevissima relatione con
una sol parola delle rendite e forze dell'Imperatore.</p>
<p>Non voglio entrar a parlare de Offitiali di Corte di
Sua Maestà, perchè è un Chaos, saran quasi ducento
i soli Camerieri, nè dell'ordine del Palazzo, nè
delle Tavole, che se ben sono scemate dal
tempo di Ferdinando II, ch'eran più di 50, son
però tante ancora, che non ci vuol meno, che la
fertilità di queste grasse provincie, a
sostentarle, e fornirle come si fa in Corte
degnamente.</p>
<p>Parlerò solo de Ministri di Stato, cioè Consiglieri
secreti, perchè non intendo questa volta servir a
curiosità, ma al solo serviti o di Vostre Eccellenze. </p>
<p>Il Consiglio secreto dell'Imperatore non è, nè
dell'auttorità, nè della qualità, ch'il Consiglio
di stato in Spagna, perchè non ha altra auttorità,
che quella, che gl'impartisce l'Imperatore, con
raportarsi allo stesso Consiglio, o appigliarsi al
parer di qualche Consigliero, come più le piace,
sich'è Consiglio più di Sua Maestà, che di stato, e
nel numero, e nella convocatione dipende
dall'Imperatore. </p>
<p>Et se ben non è necessario negli affari politichi,
ch'un Ministro facci capo con detti Consiglieri, è
pero utile renderli informati per non haverli
contrarij, da anco grandissima facilità
all'espeditioni, conferir co'Ministri.</p>
<p>Nel numero de Consiglieri secreti e per dignità, e
per antianità il primo dirò, che sij il Signor
Cardinal d'Harrach, soggetto in vero di nascita e
nobilissime parti, ben affetto a Vostra Serenità. </p>
<p>Egli risiede per il più in Praga, suo Arcivescovato,
così è poco in Consiglio, et il suo noto tenuto in
poco.</p>
<p>Il Prencipe di Dietresthein Nipote, che fu del
Cardinal di questo nome, e Maggior Domo maggiore
dell'Imperatore, soggetto d'ingenuità, di cortesi
maniere, amico de forestieri, imparticolar de
Ministri de Prencipi, è anch'egli del Consiglio
secreto: ma è più per il Palazzo, che per il
Consiglio.</p>
<p>Il Duca Piccolomini è Luogotenente dell'Imperatore,
e Capitano delle sue guardie d'Arcieri. </p>
<p>Anch'egli è del Consiglio secreto: ma ha questo
grado più per retributione de' passati impieghi, che
per capitale, che si facci del di lui voto, fuor ch'in
cose di guerra.</p>
<p>Il Prencipe di Locovitz Pressidente di guerra
ha gran parte nel Consiglio, più per ragion d'offitio,
che di confidenza o credito con sua Maestà. </p>
<p>È soggetto d'ingegno più tosto grande, che buono;
dissimulato; ambitioso; presume di sè; cerca
d'ingannare; applica al negotio, più per
imbrogliarlo, che per ben dirigerlo; si lascia
gonffiar dall'adulatione, la spende, e la piglia.</p>
<p>II Prencipe d'Aversperg fu Maggior Domo del morto Re
de Romani, si può dir decaduto da una gran fortuna,
perch'era Padrone del suo Padrone, havendolo allevato,
e per così dir portato al solio di Re de Romani sù
le sue braccia; onde haverebbe havuta la total
privanza; si sostiene con animo eretto, e costante;
persiste in riputatione, è ben veduto e stimato
dall'Imperatore. </p>
<p>È soggetto di vivissimo ingegno; di buon studio; di
ottimi costumi, prontissimo a ripieghi; capace del
negotio; applicato alle discussioni: insomma di
talenti di stato, è quel solo, che ha, et haverà
credito coll'Imperatore; non in forma di Privato, ma
in essenza di Confidente. </p>
<p>Egli ha tutto il secreto, perchè ha maneggiato il
recondito degli arcani Austriaci; è tenuto in
concetto d'altiero, e di difficile accesso,
imparticolare vivente il Re, era in odio di tutti,
hor si tempera, si piegha, da orecchio più facile, se
ben non è tanto ricercato, come per innanzi.</p>
<p>Verso Vostra Serenità ha buon animo, e buoni sensi,
e gl'imprimeva anco nel Re gli haverebbe migliori, se
la prattica continua con Ministri Spagnuoli, co'quali
è stato, et è sempre unito, non gli attaccasse
qualche gelosia.</p>
<p>Il Conte Massimilian de Walestein Camerier Maggiore
di Sua Maestà è uno de più antichi servitori della
persona dell'Imperatore.</p>
<p>Egli è introdotto nel Consiglio secreto più per
honore, che per il suo voto. </p>
<p>È signore, che mantien la parola, quando la dà, et
il suo sì val un sì; gode, che se gli parli del suo
merito coll'Imperatore, per il lungo servitio; et
della gran fama di Walestein fu suo zio; non è
dificile captivarselo.</p>
<p>Il Conte Traucen, ch'è Presidente del Reggimento di
Vienna, ha luogo ne consiglio secreto, più per
ragion del suo posto, e nobil sangue, che per grande
habilità di talento, o esperienza politica.</p>
<p>È Cavaglier ingenuo, sincero, e d'equità;
intende la ragione, ma non l'esercita; essendo pigro,
tardo, inresoluto, e quasi sempre adormentato; pesa più
la di lui persona, ch'il voto.</p>
<p>Il Conte Curtio è Vice Cancellier d'Imperio. </p>
<p>Se questo soggetto tenesse fondo, sarebbe un de
migliori del Consiglio secreto, perchè la superficie
del discorso è molto buona, ingannerà a primo
aspetto chi l'ode, tenendolo per più di quel ch'è;
è soggetto ideale, ha buone notitie,
grand'esperienza, travaglia competentemente, capo di
fattione nel Consiglio, poco ben affetto al Prencipe
d'Aversperg, l'Imperatore l'adoperà, ma non confida,
tenendolo per propenso a Casa di Baviera, dove ha il
fratello in posto di favore e primo Ministro. </p>
<p>Con la passata Dieta s'è alquanto screditato: ma
l'Elettor di Mogonza lo sostiene, essendo egli
Cancellier dell'Imperio, e Curtio Vice Cancelliere.</p>
<p>Segue il Brichelmar, hora Baron di Goblech Cancellier
de stati hereditarij, col quale occorre a Ministri di </p>
<p>Vostra Serenità più spesso trattar, che con altri. </p>
<p>Questo è un huomo di basso lignaggio, tirato innanzi
dal fu Conte di Trautmesdorff per la notitia legale,
fu egli Avocato; è veramente mecanico; fa poco honore
all'Imperatore et a suoi Colleghi; si lascia
guadagnar col denaro, e chi non glielo dà, perde il
negotio; ha mala fama e mal tratto, ruvido, poco
cortese in parole; ma fermo nel suo proposito, tenace
del senso legale; prattico de molti casi della Casa
Arciducale; parla all'Imperatore con rispetto, e
franchezza; l'Imperatore lo tien per fedele, se ben
sà, che ci son modi per chi vuol haverlo.</p>
<p>Gli ha dati due Assistenti, perchè contemperin la di
lui asprezza, e succedino nella carica dopo lui, non
potendo i Ministri spiantarlo, se ben ruvido, però
nè negotio procede realmente; bisogna con costui
guardar bene, come si mette il piede.</p>
<p>Ci è il Conte Marescial Puechen di Casa molto
nobile, et antica. </p>
<p>Egli ha trattato di Cavaliere, mostra franchezza di
trattar, ma è molto cauto. </p>
<p>È Vice Pressidente di guerra; applica al negotio;
spedisce volentieri, è pronto a far servitio, quando
possa, e compia al Padrone. </p>
<p>È soggetto d'esser impiegato, più in guerra, ch'in
Consiglio; tale essendo il suo genio un poco
inquieto: s'intende delle cose de gli Ungari meglio,
ch'ogni uno.</p>
<p>Il Conte Nostiz Cancellier di Bohemia ha di fresco
luogo nel Consiglio, è soggetto di buone parti,
discretto, et intendente, manieroso, et applicato, e
da far passata. </p>
<p>L'Imperatore ne fa stima, l'Aversperg l'appoggia. </p>
<p>Io lo reputo de migliori: ma poco s'estende fuor del
suo offitio, spettante a Bohemia.</p>
<p>Due sono in Praga Conseglieri secreti, l'uno è il
Burgravio Martiniz, soggetto intelligente, applicato,
capace, dotto, virtuoso; uno de migliori di questa
Corte: ma l'Imperator n'ha bisogno in Praga; l'altro
è Rodolfo Colloredo Marescial, questo pur resta in
Praga, se ben l'Imperator non nè ha bisogno, nè là,
nè alla Corte.</p>
<p>Il Marchese D. Annibal Gonzaga è stato ultimamente
promosso.</p>
<p>Egli ha parti degne del suo sangue, esperienza più
militar, che politica; non ha gran studio, essendo
allevato fra l'armi, nè pretensione di gran statista.</p>
<p>Il Conte Tatempoch Commendator di Malta è di quelli,
che per il più stano fuori; così egli in Stiria,
come in Moravia il Conte di Gracal; nè dell'uno, o
dell'altro occorre parlare. </p>
<p>Così resta chiuso questo capo del Consiglio secreto,
ch'in effetto non è altro, che consultivo, e la
volontà dell'Imperatore è decisiva. </p>
<p>Et come ho detto il miglior voto del suo Consiglio è
l'Imperatore.</p>
<p>Nel resto molti Consiglieri vaglion poco, et a dirla
in una parola, eccetuato uno o due, l'Imperatore non
ha huomini.</p>
<p>Ci sono due altri Consigli, l'uno Aulico, ch'è di
materie giuriditionali; l'altro di guerra, n'occorre
parlar dell'un, o dell'altro, perchè non
portan gran consequenza.</p>
<p>Vengo all'ultimo brevissimo periodo delle rendite, e
forze di Sua Maestà. </p>
<p>L'une, cioè le prime tutte impegnate; l'altre
deposte, et abbandonate. </p>
<p>Due sorti di rendite doverebbe posseder l'Imperatore,
l'une, come l'Imperatore, et queste son constituite
sopra tutti i principali fiumi di Germania, cioè
Reno, Danubio, Albis, Veser, et altri; Come a dire
sopra il transito delle mercantie, et questo
importarebbe molti millioni, ma sino in tempo di
Rodolfo II furono alienate, et impegnate a gli Elettori,
per basso capitale, con obligo, sino che si fa
Imperatore della Casa d'Austria, di non riscatarle,
nè ricuperarle: mentre un Imperatore di Casa
d'Austria può mantenersi con quel, che cava da
proprij stati. </p>
<p>Perciò dubitan gli Elettori, ch'elegendosi
altr'Imperatore fuor di Casa d'Austria, come Baviera,
ch'è pieno d'oro, vorebbe redimer le rendite
Imperiali, e così loro restarebbon spogliati; sichè
come Imperatore, Sua Maestà non gode altre rendite,
che quelle assegnationi, che li fan li Deputati
d'Imperio nelle Diete, e si chiaman Mesate Romane, che
risultan a somma di millioni: ma non si riscuotono,
l'Imperatore l'assegna a Prencipi d'Imperio, che
e riscuotino, e godino.</p>
<p>La seconda specie di rendite, che doverebbe goder Sua
Maestà è delle suoi stati Patrimoniali, et
hereditarij: ma queste, parte, son state impegnate in
tempi delli passati Imperatori, parte in tempo di
questo; molte anco allienate affatto; sichè Sua
Maestà non cava da suoi stati, se non quello, ch'ogni
Anno, ogni una delle Provincie nella lor Dieta li dà
di donativo, ch'è hor più, hor meno. </p>
<p>L'Austria inferior suol dar 400.000, fiorini, la
superior poco meno, Bohemia compresa l'impositione
sopra la birra, e gli alloggi delle militie 900.000,
hor più, hor meno. </p>
<p>Moravia la mettà di Bohemia, Slesia 300.000, altri
picciol provincie come Stiria, Carinthia, Carniola
etc., alla proportione.</p>
<p>Ungaria non rende utilità alcuna, anzi perpetua
spesa di guarniggioni, e militie soglion computar
l'alloggio di Soldati, hor in denaro, hor in effettivi
quartieri; sichè non si può far calcolo delle
rendite di Sua Maestà, perchè son volentarie, ma di
volontà cohortata. </p>
<p>Certo è, che son bastanti a sostener il lustro
Imperiale, ma non supplirebbero per mantener Armate, e
le Provincie son esaustissime et esclaman: perchè
pagar lo stesso in pace, che pagavan in guerra.</p>
<p>Il danno provincie, che li migliori fondi di Sua
Maestà, come Ducati, Principati, Terre, Castelli e
Datij son tutti impegnati o venduti, e chi
ha comprato, o preso in pegno, ha investito a più di
25 o 30 per cento, che se l'Imperatore potesse
metter insieme tre, o quattro millioni de fiorini di
capitale, potrebbe ricuperar poco meno, ch'un
millione di rendita. </p>
<p>Così mal servita, anzi assasinata è stata nelle
guerre passate Sua Maestà in proposito di denaro. </p>
<p>Perchè li Ministri Camerali davan all'Imperatore
denaro, mostrando prenderlo ad interesse a ragione di
16 e 20 per cento, e lo pigliavan loro a sei,
dandolo all'Imperatore e mettendolo a conto per
vinti d'interesse. </p>
<p>Cosi s'è arrichito il particolare, e svenato il
patrimonio di Sua Maestà hora esaustissimo.</p>
<p>Quanto alle forze, chi considera tutta la Germania,
ch'è feudataria dell'Imperatore, e gli oblighi, che
ha ogni Provincia di servir Sua Maestà, fuor che le
città franche, che si son ricomprate, e liberate già
con denaro; gli oblighi dico di contribuir fanti, e
cavalli; nessun Prencipe d'Europa sarebbe più
potente, nè più formidabile dell'Imperatore: ma chi
considera la disunione, la disubbedienza, la
diversità della religione nella Germania,
l'auttorità delle Diete, non è l'Imperatore quel
potente Prencipe, che si crede. </p>
<p>Ben è vero, ch'essendo così populata le Provincie
sue hereditarie, ch'in tempi passati, una sola era
bastante metter 20.000 huomini insieme.</p>
<p>In ragion di forze de suoi soli Paesi l'Imperatore è
un potente Prencipe, et se non mancasse denaro, in
instanti può metter insieme nè suoi stati un
conveniente essercito. </p>
<p>Et s'è veduto quando la Casa d'Austria ha havuto
quasi tutto l'Imperio contro, che colle forze de suoi
soli stati l'ha domato, e vinto.</p>
<p>Considerabilissimo Serenissimo Prencipe,
Eccellentissimi Signori è questo punto del poter Casa
d'Austria tanto confinante con Vostra Serenità,
metter con facilità insieme ne suoi soli stati
convenevol corpo d'Armata sì a piedi come a cavallo,
perch'abbonda d'huomini, e di cavalli, solo manca il
denaro, il quale caso d'urgenza per interesse
commune, lo potrà somministrar la Spagna, e
basterebbe solo il levar la gente, perchè
coll'ampiezza del Paese poi si mantiene; pigliando
per paghe i Quartieri, e soleva dire il Duca di
Fridlandi a Ferdinando II: -Vostra Maestà non può
mantener 10.000 soldati, ma 100.000 sì, et la
ragion è, che, 100.000, si fan quartier da per
tutto, 10.000 no, perchè trovan, chi li resiste. è
bisogna pagarli-. </p>
<p>L'ampiezza, la fertilità della Germania è un nido
per nutrir Armate, perciò sempre ve ne saranno, ma
non sempre a devotione dell'Imperatore; et è punto da
riffletter questa facilità grande di sostener Armate,
se le congionture portassero un imperatore, o
belligero, o capriccioso, perchè c'è più abbondanza
d'huomini in Germania, che per così dir di formiche.</p>
<p>Sua Maestà al presente ha pochissima gente; la
maggior parte sbandata, o data a Spagnoli; potrà
haver oltre le genti di pressidio nelle Provincie, che
son circa 500 in Bohemia, più d'altretanti in
Slesia, mettà in Moravia, a proportione in altre
Provincie, nella sola Ungaria circa dodeci o
14.000 Alemani, senza gli Ungari, che son molti,
compresi però li pressidij, che ad un Imperatore, non
è niente, mentre non vi è Prencipe d'Imperio
considerabile, che non possa metter insieme dieci o
11.000 soldati; capi anco ne son pochi e quelli otiosi;
derelitti; abbandonati, che ben spesso cercan impiego
altrove; e tanto sia detto delle rendite, e forze
della Maestà dell'Imperatore.</p>
<p>Voglio chiuder questo discorso, uscendo di Germania
con due personaggi forastieri, ch'assistono presso
l'Imperatore in Germania, e sono Monsignor Nuntio, e
l'Ambasciator di Spagna, perchè dovendo parlar della
mia persona come indegnissimo Ministro di Vostra
Serenità, è dovere, che questi mi precedan anco in
relatione, come han fatto nelle funtioni
dell'Ambasciata.</p>
<p>Dirò dunque che Monsignor d'Elzi Nuntio al presente
di Sua Santità in Germania è soggetto di nobilissimo
sangue, d'una vita incontaminata, costumi essemplari,
prudente, dotto, discretto, e vigilante; Gode tutto il
buon'occhio di Sua Maestà, et l'approvatione de tutti
i Ministri, che seco trattano molto volentieri, e con
confidenza. </p>
<p>Egli è molto ben'affetto a questa Serenissima
Republica, non meno per la professata memoria, e
gratitudine alle gratie fattegli da Vosta Serenità,
quando fu costì: ma per particolare inclinatione, e
volontà alle cose della Republica, ammirando le forme
del Governo, la prudenza delle leggi, il buon ordine
de Consigli, la puntualità di trattare,
l'applicatione al discutere; la maturità e
generosità dell'Eccellentissimo Senato in risolver;
iensomma non si satia di commendar la Republica, et in
molte occasioni s'interessa, con candido zelo et
efficacia a vantaggi di Vostra Serenità.</p>
<p>Sarebbe da desiderare di vederlo avanzato alla
porpora, perch'assicuro Vostra Serenità, che
forse nessun Cittadino nato in questa Patria lo
avantaggia nell'affetto alle cose nostre.</p>
<p>Il Signor Marchese di Castel Rodrigo, Ambasciatore di
Spagna e per le prerogative della nascita, e per
quelle del grado, essendo Grande di Spagna, e per le
parentelle dentro, e fuori di Spagna, e per i meriti
antichi della Casa, e recenti del Padre, che fu
Maggior Domo Maggiore del Re, e per le doti d'animo
veramente singolari, e finalmente per un'esperienza,
che precorre l'età, si può chiamar soggetto
conspicuo in Christianità, et uno de migliori,
ch'habbi, e sij per haver il Re Cattolico, essendo
egli stato allevato in Roma, ritiene del tratto,
e lingua Italiana come un Italiano; è generoso, e
splendido, d'ingegno vivace, acuto, pronto, di maniere
trattabili e grandi, possiede tutte le lingue, e quel,
ch'importa l'intrinseco de negotij, ha gran credito
appresso l'Imperatore, grande auttorità appresso i
Ministri, concetto, e stima appresso ogni uno; si può
dir uno de più scielti Ministri, che corrin il Mondo. </p>
<p>Buonissime impressioni ritien verso Vostra Serenità,
e forse non ho conosciuto Spagnuolo meglio affetto,
cohopera sempre, ch'è richiesto a vantaggi della
Republica, quando non contravenghino a quelli del
Padrone, et io l'ho trovato pronto, et in apparenza,
et in essenza.</p>
<p>Il Ministro però, ch'ha da trattar con lui, non si
deve scordar, che sij Spagnuolo.</p>
<p>Dell'Eccellentissimo Signor Cavaglier Nani, mio
successore, dirò una sol parola, che comprende tutte. </p>
<p>Egli solo, come ogni uno sa, comprende in se stesso e
possiede tutte quelle prerogative di merito, talento,
et applauso, che sariano bastanti a render ogni una da
per sè sola riguardevole qualunque soggetto. </p>
<p>Egli certo rileverà in Germania i vantaggi del
servicio publico, et il lustro del nome di
Vostre Eccellenze.</p>
<p>Quanto alla mia persona, Serenissimo Prencipe
Eccellentissimi Signori, questa, per ogni ragione
posso chiamar di Vostra Serenità più che mia,
perchè ha gli anni 26 di mia età, sin al
quarantessimo terzo, che scorro al presente, la mia
persona e vita è stata in perpetui travagli,
fattiche, e servicio di Vostra Serenità, scorrendo e
servendo in varie parti, e molto distanti, con non
pochi disaggi, dispendij, e pericoli. </p>
<p>A tutte incombenze è stata sempre pronta la mia
ubbedienza, rassegnata la volontà; è questa pure con
quel tutto, che da me dipende, ch'è quel solo, che
sò, e posso, dedico in perpetuo a Vostra Serenità et
a cotesto Eccellentissimo Senato miei unichi Signori e
Padri benignissimi. </p>
<p>Appresso la mia persona ho havuta la consolatione e
l'assistenza dell'amorevole, fedele, diligente,
virtuoso e zelante M. Giovanni Ferdinando Vianoli mio
Segretario nell'Ambasciata di Germania, del
quale affermo a Vostra Serenità, che per tutti i
Capi, e di servicio publico, e di mia privata
sodisfattione non mi posso bastantemente
satiar di laudarlo. </p>
<p>Egli è benemerito di Vostra Serenità oltre
l'ordinario del commun servitio della Segretaria per
l'impiego da lui sostenuto per spatio di 9 mesi in
Ratisbona alla Dieta d'Imperio, ove egli è stato
applicato a negotij, attento all'emergenze, puntual
a gli ordini, cauto a gli incontri, insomma, così presente
a tutti i numeri del servitio, come io, absente da Ratisbona,
potevo maggiormente desiderar; onde merita, non
solo il testimonio della gratia publica, nella gratia
solita conferirsi in quelli, che han servito
l'Ambasciate, ma particolar grado di prediletione di
questo Eccellentissimo Senato; alla cui benignità in
compatir le mie debolezze et hora e sempre humilio
tutti gli osequij della mia riverenza. </p>
<p>Gratie.</p></div1></body></text></TEI.2>
