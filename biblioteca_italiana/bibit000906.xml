<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Ars grammatica</title>
      <author>Lorenzo Valla</author>
    </titleStmt>
    <extent>28 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit000906</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>L' arte della grammatica</title>
        <author>Valla, Lorenzo</author>
        <editor id="ed">Casciano, Paola</editor>
        <publisher>Fondazione Lorenzo Valla</publisher>
        <pubPlace>Roma</pubPlace>
        <date>1990</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="lat">Latino</language><language id="gre">Greco</language></langUsage>
    <textClass>
      <keywords scheme="CDD">
        <term>415 - Sistemi strutturali (Grammatica)</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pisa</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pisa</name>
      </respStmt>
      <item>Correzione linguistica</item>
    </change>
    <change>
      <date>2004-05-04T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-05-04T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>

<div1><head>Ars grammatica</head>
<lg>
<l>Aspicis ut medici pueris absinthia dantes</l>
<l>tingunt cecropio summum cratera liquore</l>
<l>quominus offendat dulcedine tectus amaror</l>
<l>- nam sunt austero plerunque salubria gustu -</l>
<l>utque lacertosis pelagi dum cerula verrunt</l>
<l>remigibus levat ille canor quicunque laborem</l>
<l>et se solatur cantando incurvus arator,</l>
<l>sic mihi grammatice placuit precepta referre</l>
<l>carmine, mollicule demulcerentur ut aures</l>
<l>pectoraque haurirent sensus sub melle salubres</l>
<l>nec nihil iccirco simul admiscere nitoris;</l>
<l>nam nullum fuerit, fuerit nisi carmen amenum,</l>
<l>imprimis linguam redolens omnino latinam,</l>
<l>fiat ut exemplum preceptor et ipse loquendi.</l>
<l>Doctor enim malus est in quo sua non radiat lex,</l>
<l>quales iam seclis aliquot plerique fuere</l>
<l>quod libros veterum non evolvere disertos.</l>
<l>Quare agite, o pueri, mecum cantate latine,</l>
<l>assimilem pani doctrinam hanc esse putantes</l>
<l>que per se valet et reliquas corroborat escas;</l>
<l>indiga grammatice queque ars est, nullius illa,</l>
<l>quam qui non norunt vescuntur pulte profecto.</l>
<l>Hunc, pueri, nostra de voce capessite panem</l>
<l>qui corpus solidum reddat viresque ministret;</l>
<l>namque legetis adhuc in nullis scripta libellis</l>
<l>multa nisi in nostris quamvis ea Bostar et Aspar</l>
<l>in chartas transferre suas, o dedecus, audent !</l>
<l>quos mecum ridete, velut cornicula pavi</l>
<l>si gestet caudam vel se ferat anser olorem.</l>
<l>Id magis ut libeat vobis edico, magistri:</l>
<l>cedite discipulos nunquam, nam verbera brutis,</l>
<l>verba viris adhibentur, utrique ut discere possint</l>
<l>si qua fides Marco Fabio graioque Platoni,</l>
<l>quin aliquid potius vestri superaddite mellis.</l>
<l>Sed prius has epulas, pueri, quam tangere fas sit</l>
<l>vobis fonte manus sunt pulchro ex more lavande,</l>
<l>hoc est auxilium precibus celeste petendum:</l>
<l>Christe, Deo de patre Deus, de virgine matre</l>
<l>vir genitus, mundi lux et sapientia solus,</l>
<l>da magis hanc ut te valeamus nosse per artem.</l>
<l>Ut Pater omnipotens hominem cui condidit orbem</l>
<l>distinxit gemino atque animalia cetera sexu,</l>
<l>sic duplex genus est quod mas et femina formant</l>
<l>quisque suum: hic implet gignens, enititur illa,</l>
<l>nec genus id dici debet quod gignere nescit</l>
<l>nullaque propterea norunt idiomata neutrum,</l>
<l>neutrum grammatice vix tradit in ulla animante</l>
<l>namque ex his ipsis constat commune duobus:</l>
<l><hi rend="italic">hic</hi> atque <hi rend="italic">hec canis</hi>, et dubium: <hi rend="italic">grus illa</hi> vel <hi rend="italic">ille</hi>.</l>
<l>Grai epicena vocant eadem promiscua nostri,</l>
<l>articulo alterutro quotiens signatur utrunque:</l>
<l>editus ex <hi rend="italic">aquila</hi> fertur, non edere vultur.</l>
<l>Nil epicena tamen dubiis differre memento:</l>
<l>nam <hi rend="italic">grus hec</hi> ambos, <hi rend="italic">grus hic</hi> complectitur ambos;</l>
<l>hoc genus auctorum prelarga licentia fecit</l>
<l>dum regale putant nonnunquam rumpere leges.</l>
<l>Sunt substantiva hec quibus adiectiva duorum</l>
<l>sive trium generum longe differre fatendum:</l>
<l>quis nam pontificum summorum ita <hi rend="italic">dives</hi> itemque</l>
<l>largus, ita et <hi rend="italic">sapiens</hi> et <hi rend="italic">amabilis</hi> extitit ut tu ?</l>
<l>Quin in res anima traduximus ista carentes,</l>
<l>seu male seu quadam rationis imagine blanda,</l>
<l>mas <hi rend="italic">aer</hi>, mas <hi rend="italic">ignis</hi>, <hi rend="italic">aqua</hi> est et femina <hi rend="italic">tellus</hi>,</l>
<l>hec tanquam patiantur, agant tanquam illa priora.</l>
<l><hi rend="italic">sol</hi> tales et <hi rend="italic">luna</hi>, sed o locus arduus hic quam !</l>
<l>immoto citius suspectes lumine Phebum.</l>
<l>Neutra loci propria huius sunt; communia sane</l>
<l>invenies hic multa trium, vix ulla duorum</l>
<l>paucula sed dubii, prorsus promiscua nulla:</l>
<l><hi rend="italic">es grave, mensa tripes, primus</hi> vel <hi rend="italic">prima dierum</hi>.</l>
<l>Hec quia materia est veluti latissima silva</l>
<l>in qua lignorum species dignoscere durum</l>
<l>deque ipsa dubito satis an &lt;con&gt;ceperit alter,</l>
<l>danda mihi venia est verbis si pluribus utar;</l>
<l>et quoniam verum genus ex animalibus ortum est</l>
<l>illorumque homo princeps, hinc exordia sumam:</l>
<l>que sunt ergo viris imposta vocabula fient,</l>
<l>in quo&lt;d&gt;cumque cadunt elementum, mascula tantum.</l>
<l>Prenomen, nomen, cognomen erat tamen unum:</l>
<l>prenomen cuiusque suum, ceu <hi rend="italic">Caius</hi> et <hi rend="italic">Aulus</hi>,</l>
<l>cetera totius gentis communia, quale</l>
<l><hi rend="italic">Iulius</hi> et <hi rend="italic">Cesar</hi> prisco de more Quiritum est.</l>
<l>Feminee quoque sunt mulierum nomina voces:</l>
<l><hi rend="italic">Pythias, Eustochium, Thais, Lucretia, Dido</hi>.</l>
<l>Agnomen rarum sed idem dixere periti</l>
<l>cognomen: <hi rend="italic">Magnus Pompeius</hi> erit tibi testis</l>
<l>et cui <hi rend="italic">Dotate</hi> nomen dos indidit ingens.</l>
<l>Hoc tamen absurde credas aliquando sonare:</l>
<l><hi rend="italic">Corculum</hi> enim hic, hic <hi rend="italic">Delicie</hi>, hec <hi rend="italic">Bona Sancta</hi> vocantur.</l>
<l>Nec procul his ea que vocitant patronymica Greci:</l>
<l>ovo <hi rend="italic">Tyndarides</hi> satus est, sacra <hi rend="italic">Tyndaris</hi> ovo.</l>
<l>Nec vero differt nostre natura deorum</l>
<l>veri quos ignara Dei gens impia finxit,</l>
<l>cum fuerint homines, non di, terraque sepulti;</l>
<l>scilicet humanos artus habuisse feruntur</l>
<l>dicere nec quisquam dubitavit  "nemo deorum".</l>
<l>ut Mars et Bacchus, Venus et dea, diva Minerva.</l>
<l>Sed que causa fuit fluviis ut numina solis</l>
<l>mascula - nam potius fons est Arethusa - preessent</l>
<l>et genere hoc omnes appellarentur ut amnes</l>
<l>cum tales non sint fontes montesque vel urbes ?</l>
<l>ni vetet hoc dici "<hi rend="italic">Styx</hi> atra" et <hi rend="italic">cerula Lethe</hi>.</l>
<l>Nec deus interdum, nec mas erit <hi rend="italic"> 7um</hi>que tenebit</l>
<l>finalem apposito duntaxat nomine flumen</l>
<l>ut "flumen Rhenum aut pluvius describitur arcus".</l>
<l>Cum nymphis satyros &lt;quis&gt; silvanosque vetustos</l>
<l>fecit semideos, tamen hos quandoque repertos</l>
<l>quidam aiunt sed semiviros mage semiferosque.</l>
<l>Numina non igitur sunt hec dicenda sed illa</l>
<l>mascula que apparent quod vultu et veste virili</l>
<l>et quod inest sexu plus maiestatis in ipso.</l>
<l>Dicitur unde etiam <hi rend="italic">Deus hic</hi>, quasi masculus esset,</l>
<l>ut Michael, Gabriel: nam sunt &lt;hec&gt; propria; cherub</l>
<l>atque seraph sed qualia sunt centurio, miles.</l>
<l>Cur tamen -<hi rend="italic">in</hi> capiunt plurali neutraque fiunt ?</l>
<l>quod nec Ebreus ait nec Grecus Dalmata nec vir</l>
<l>ille, ipsos inter cherubim rite locandus.</l>
<l>Demones, angelice cum sint virtutis, et illos</l>
<l>esse mares dicas, <hi rend="italic">Sathan</hi> velut et <hi rend="italic">Leviathan</hi>.</l>
<l>Tales et ventos avidos, quibus ore receptis</l>
<l>implete memorantur eque partumque tulisse</l>
<l>- fabula formosas addit rapuisse puellas -</l>
<l>atque &lt;a&gt;usos celum manibus laniare gigantes,</l>
<l>credere si nobis libet, unoculosque cyclopas</l>
<l>centaurosque feros inter quos femina siqua</l>
<l>extitit, Antiphate coniunx velut Hylonomeque,</l>
<l>'centaurus' commune genus 'cyclops' que 'gigas' que</l>
<l>haud erit immerito, prohibet sed Grecia et usus.</l>
<l>Fert Sphingem et geminas sirenas Fama loquaces</l>
<l>atque has Parthenopen Caralimque fuisse vocatas,</l>
<l>Gorgonas, Harpyas, et cetera transeo monstra.</l>
<l>Propria sunt etiam brutorum nomina, qualis</l>
<l>Xanthus, Achillis &lt;equus&gt;, natus genitrice Podarga</l>
<l>"et pedibus Pterelas et naribus utilis Agre" </l>
<l>ora cruentarunt in ero latrantia cervo.</l>
<l>Quedam comperies transferri cum genere ipso,</l>
<l>namque "suam Eunuchum"  pro libro Comicus inquit</l>
<l>et Maro "Centauro magna" de nave loquutus.</l>
<l>Nunc de non propriis que sexu arctantur agendum:</l>
<l>prima <hi rend="italic">vir</hi> et <hi rend="italic">mulier</hi> sint nomina, <hi rend="italic">femina mas</hi>que,</l>
<l>hic <hi rend="italic">pater</hi> et <hi rend="italic">mater</hi> (modo namque puerpera facta est),</l>
<l>cur ea non <hi rend="italic">uxor</hi> cui tu <hi rend="italic">vir</hi> sive <hi rend="italic">maritus</hi> ?</l>
<l>Tu mihi <hi rend="italic">filius</hi> es, tu <hi rend="italic">filia</hi>, tu mihi <hi rend="italic">frater</hi></l>
<l>g<hi rend="italic">ermanus, germana soror neptis</hi>que <hi rend="italic">nepos</hi>que,</l>
<l>hic <hi rend="italic">avus</hi>, hec <hi rend="italic">avia</hi>, hic <hi rend="italic">patruus</hi> sed <hi rend="italic">avunculus</hi> ille.</l>
<l>Sunt <hi rend="italic">amite</hi> mihi sex, cum sit <hi rend="italic">matertera</hi> nulla;</l>
<l>cum <hi rend="italic">socru</hi> male convenit <hi rend="italic">nurus</hi> at <hi rend="italic">socero</hi> pax</l>
<l>cum <hi rend="italic">genero</hi> esse solet, <hi rend="italic">glos</hi> hec, ego sum tibi <hi rend="italic">levir,</hi></l>
<l>v<hi rend="italic">itricus</hi> unde venit <hi rend="italic">privignusque</hi> unde <hi rend="italic">noverca</hi>.</l>
<l>Ast ea sunt etatis: <hi rend="italic">anus</hi> iam <hi rend="italic">curva senex</hi>que</l>
<l>et <hi rend="italic">puer</hi> et <hi rend="italic">iuvenis</hi>, respondet utrique <hi rend="italic">puella</hi>;</l>
<l>nam <hi rend="italic">iuvenis</hi> tantum mas &lt;est&gt;, <hi rend="italic">iunior senior</hi>que,</l>
<l>ergo bis erravit quicunque <hi rend="italic">iuvencula</hi> dixit.</l>
<l>Ast <hi rend="italic">adolescentem</hi> magis <hi rend="italic">infantem</hi>que fatebor</l>
<l>communis generis, quod et ipsa minutio pandit.</l>
<l>Ingui&lt;ni&gt;s <hi rend="italic">hec pubes</hi> est velatura pilorum</l>
<l>- hinc pubertatem descendere nemo negarit -</l>
<l>quod, quoniam prodit facies, pubescere fertur;</l>
<l>dicitur hinc pubes armata, armata iuventus</l>
<l>et quondam uxores pubes romana rogavit.</l>
<l>Hinc etiam a barba, quam non fert femina, pubes</l>
<l>seu puber qualis dicatur siqua rubori est</l>
<l>nullaque, puberibus cesis, occisa notatur.</l>
<l>Sed substantivum nequeas sic dicere semper,</l>
<l><hi rend="italic">puberem</hi> ut <hi rend="italic">etatem</hi>; sine &lt;-&gt; civilia iura</l>
<l>discutiant habitu pubertas constet an annis.</l>
<l>Sunt communis <hi rend="italic">homo</hi> &lt;generis&gt; <hi rend="italic">coniunx</hi>que <hi rend="italic">parens</hi>que,</l>
<l>nec desunt qui primum horum commune negarint</l>
<l>quod dicant hominem nigram non scribier usquam;</l>
<l>et <hi rend="italic">patruelis</hi> ut Egypti Danaique propago</l>
<l>quod si non credis consultum consule Gaium.</l>
<l>Nomina dant mores et sors in parte pudenda</l>
<l>ut <hi rend="italic">meretrix, pelex</hi>, ut <hi rend="italic">adulter, adultera, virgo</hi></l>
<l>(virginitas quamvis sit nunc quoque facta virilis,</l>
<l>ut mulier proprie, nam sic non virgo vocatur</l>
<l>qui caret uxore; est ergo non femina <hi rend="italic">celebs</hi>.</l>
<l>Non substantivum "melius nil celebe vita" </l>
<l>nempe maris, nec enim celebs tua, femina, vita est !)</l>
<l>Eiusdemque loci sunt &lt;et&gt; <hi rend="italic">matrona, virago</hi></l>
<l>et <hi rend="italic">spado</hi> vel qualis memoratur Sylla, <hi rend="italic">monorchis</hi>.</l>
<l>De celo quoniam non lapsa est norma loquendi</l>
<l>iccirco mulieris opus non omne virique</l>
<l>constat voce sua, ne&lt;c&gt; idest discernere promptum:</l>
<l><hi rend="italic">dux, comes</hi> et <hi rend="italic">princeps</hi> - quos nesciit illa vetustas </l>
<l>imperii quoniam sunt nomina, mascula fiunt</l>
<l>(nam <hi rend="italic">regem regina</hi> marem iam reddidit olim</l>
<l>debenturque sue voces uxoribus horum);</l>
<l>mas erit et <hi rend="italic">miles</hi>, si sit dignatio quedam,</l>
<l>quin <hi rend="italic">eques</hi> atque <hi rend="italic">pedes</hi>: Rome nam non eques est sed</l>
<l>equestri Paulina loco &lt;vel&gt; nata pedestri.</l>
<l>Numen apud verum mas extitit usque <hi rend="italic">sacerdos</hi></l>
<l>- hoc sed apud divos et femina munus obibat -</l>
<l>huic simile <hi rend="italic">antistes</hi>, qui sacris prest faciundis.</l>
<l>Gestabant Salii clipeos, ancilia Martis,</l>
<l>quo quasi <hi rend="italic">presultor</hi> saltavit in agmine primus:</l>
<l>non mage quam <hi rend="italic">flamen</hi>, quam <hi rend="italic">consul</hi>, femina <hi rend="italic">presul</hi>;</l>
<l>at <hi rend="italic">vates</hi> etiam permulte sepe fuerunt:</l>
<l>nam datur humane menti divinitus hec vis.</l>
<l><hi rend="italic">preses</hi> eras olim Tarpeie, Iuppiter, arcis</l>
<l>gaudebantque tue, te <hi rend="italic">preside</hi>, Pallas, Athene,</l>
<l>quod licet in nostros transferre deosque deasque.</l>
<l><hi rend="italic">preses</hi> Otho fuit et Drusus, sed Iulia nulla</l>
<l>nullaque in <hi rend="italic">auguribus</hi> posita est matrona Quiritum</l>
<l>sed nec in <hi rend="italic">auspicibus</hi> reperitur <hi rend="italic">aruspicibus</hi>que.</l>
<l>Cur <hi rend="italic">caupo caupona</hi> facit si <hi rend="italic">cerdo</hi> vetatur</l>
<l>id facere et <hi rend="italic">lanio</hi> ? Cur <hi rend="italic">leno lena</hi>que dicis,</l>
<l>non <hi rend="italic">manga</hi> et <hi rend="italic">mango</hi> (species lenonica mango)?</l>
<l>preterea <hi rend="italic">straba</hi> et <hi rend="italic">strabo</hi>, nam non opera hec sunt.</l>
<l><hi rend="italic">mimus</hi> habet <hi rend="italic">mimam</hi>: cur permanet <hi rend="italic">histrio</hi> solus?</l>
<l>Celse, <hi rend="italic">magister</hi> eras et eras, Galbina, <hi rend="italic">magistra</hi>,</l>
<l>Celse <hi rend="italic">sequester</hi> eris, necnon Galbina <hi rend="italic">sequestra,</hi></l>
<l>p<hi rend="italic">resbyter</hi> est Agathon, cur non &lt;est&gt; <hi rend="italic">presbytera</hi> uxor</l>
<l>ut Greci - nam sunt hec nomina greca - loquuntur ?</l>
<l>iam cur <hi rend="italic">magna latro</hi> non <hi rend="italic">predo magna</hi> vocetur ?</l>
<l>Quare plus probo qui solos dixere <hi rend="italic">latrones</hi></l>
<l>sicut <hi rend="italic">piratas</hi> et qui solosquoque <hi rend="italic">fures</hi>.</l>
<l>Nec secus est Chloe <hi rend="italic">fur</hi> quam &lt;fit&gt; Cornelia <hi rend="italic">pastor</hi>,</l>
<l>quam Glycera &lt;est&gt; <hi rend="italic">fullo</hi> quam  åcorridaå textilis <hi rend="italic">auceps</hi>,</l>
<l>quam <hi rend="italic">pres</hi> Dertrudes quam flava Helianor <hi rend="italic">manceps</hi>;</l>
<l>atque <hi rend="italic">vadem</hi> liquet esse marem probat hoc tibi Damon.</l>
<l>Cur <hi rend="italic">obses</hi> commune ? an Clelia quod fuit obses ?</l>
<l>at quotiens languet Simon fit <hi rend="italic">mulio</hi> Galla;</l>
<l><hi rend="italic">navita</hi> vel <hi rend="italic">remex</hi> non rarior Ursula patre</l>
<l>et que å quotidie non passim å est femina <hi rend="italic">iudex</hi></l>
<l>quin ovium opilio est <hi rend="italic">obstetrix</hi> sepe suarum</l>
<l>tuque cubiclorum <hi rend="italic">pelex</hi>, o Crispe, fuisti !</l>
<l>non igitur quicquid sumus et generis sumus eius.</l>
<l>Esse aiunt <hi rend="italic">pugilem</hi> que corpore prevalet amplo,</l>
<l>non dicas <hi rend="italic">pugilem</hi>, ut quidam voluere, <hi rend="italic">pudicam</hi></l>
<l>- quam grandis pateat tali ratione fenestra !</l>
<l>Ergo sic debes tales exponere voces:</l>
<l><hi rend="italic">iudicem</hi> agit <hi rend="italic">pugilem</hi> ve hec, <hi rend="italic">obstetricem</hi> agit ille;</l>
<l><hi rend="italic">scriba</hi> quidem mulier, si scriptitet, esse videtur</l>
<l><hi rend="italic">lixa</hi>que, si comportet aquam nobisque ministret</l>
<l>atque <hi rend="italic">auriga</hi>, manu si frena gubernet equorum</l>
<l>stans curru - quid enim interdum non femina tentet !</l>
<l>namque Camilla fuit, si verum, et <hi rend="italic">miles</hi> Amazon,</l>
<l>utraque <hi rend="italic">eques, pedes</hi> utraque, quin <hi rend="italic">athleta</hi> Lacena;</l>
<l>sunt tamen hi tituli nature lege viriles,</l>
<l><hi rend="italic">tiro</hi> ut germanum probat et <hi rend="italic">commilito</hi> nomen,</l>
<l>sicubi forte forent opera hec muliebria - nam sic</l>
<l>Naso inquit "nova miles eram" - communia dicas.</l>
<l>Par erit his si sit verbum <hi rend="italic">pincerna</hi> probatum,</l>
<l>emptitat ut doceat servos pugnare <hi rend="italic">lanista</hi></l>
<l>quos gladiatores seve divendat harene.</l>
<l>Ipsa ministerium non hoc exerceat uxor,</l>
<l>scurrarique potest et pangere femina versus</l>
<l>sed <hi rend="italic">scurram</hi> esse viri vitium est, laus esse <hi rend="italic">poetam</hi>.</l>
<l>Non opus est <hi rend="italic">vernam</hi> esse - hoc est quem serva creavit </l>
<l>forsitan et <hi rend="italic">scevam</hi> leve cui prevalet actus:</l>
<l>raro verna proba est, proba raro sceva reperta est.</l>
<l>Talia sunt igitur pensanda vocabula nobis</l>
<l>acriter, articulos in quot descendere possint</l>
<l>inque quot ascendant doctissimus imperet usus !</l>
<l><hi rend="italic">asseclam</hi> noli aut <hi rend="italic">collegam</hi> dicere parvam,</l>
<l>parvam <hi rend="italic">convivam</hi> vix dicere sed tamen ausim.</l>
<l>Multa huiuscemodi velut a <hi rend="italic">fugio venio</hi>que</l>
<l>- <hi rend="italic">perfuga</hi> dic utrum gravius ne an <hi rend="italic">transfuga</hi> peccet</l>
<l>promptius expedies quid <hi rend="italic">convena</hi> et <hi rend="italic">advena</hi> distent </l>
<l>et velut a <hi rend="italic">colo cedo</hi>que, ut <hi rend="italic">agricola</hi> atque <hi rend="italic">homicida</hi></l>
<l>- hec opera haud dubie fuerint plerunque virorum -.</l>
<l>Non opus a <hi rend="italic">gigno</hi> sunt nomina, ut <hi rend="italic">omnigene</hi> di,</l>
<l><hi rend="italic">verbigenam</hi> Christum veluti genitum &lt;e&gt; patre verbo</l>
<l>appellare nefas, cum verbum si&lt;t&gt; patris ipse.</l>
<l><hi rend="italic">cornicen</hi> et <hi rend="italic">tubicen</hi> - cornu est tuba tortilis eris -</l>
<l><hi rend="italic">tibicen</hi>  <hi rend="italic">liticen, fidicen</hi> - nam quinque feruntur -</l>
<l>mascula sunt ideo quod in -<hi rend="italic">a</hi> muliebria mittunt.</l>
<l>A <hi rend="italic">plico</hi> composita et <hi rend="italic">facio</hi> paria esse magistris</l>
<l>demiror placuisse: <hi rend="italic">duplex, triplex, quadruplex</hi> sunt</l>
<l>adiectiva quidem, quoniam subsistere per se</l>
<l>non possunt, dici neque substantiva merentur.</l>
<l>Ast <hi rend="italic">opifex</hi> per se substat, nam dicimus omnes:</l>
<l><hi rend="italic">carnificis</hi> tetrum est opus, <hi rend="italic">aurificis</hi> sed amenum,</l>
<l>preclarum <hi rend="italic">artificis</hi>. Tamen adiectiva licebit</l>
<l>hec vocites, velut "artifici cura ingenioque"</l>
<l>sed vix <hi rend="italic">aurificem</hi> patiar te dicere <hi rend="italic">doctam</hi>.</l>
<l>Nec mirum numero voces superare viriles,</l>
<l>officia atque opera ipsorum sunt plura virorum</l>
<l>qualia sunt etiam <hi rend="italic">edilis, centurio, censor</hi>,</l>
<l>cetera in -<hi rend="italic">o</hi> sive -<hi rend="italic">or</hi> finita: <hi rend="italic">decurio, calo</hi></l>
<l>(<hi rend="italic">pseudo</hi> compositum est, rectus stulte esse putatur;</l>
<l><hi rend="italic">pseudes</hi> enim simplex, esto mihi Grecia testis),</l>
<l><hi rend="italic">erro, vispillo, mirmillo, quatern&lt;i&gt;o, preco,</hi></l>
<l>i<hi rend="italic">nstitor, emansor, desertor, sartor, arator</hi>.</l>
<l>Rursus qualia sunt in -<hi rend="italic">trix</hi> muliebria quin et</l>
<l>feminea, ut <hi rend="italic">tonstrix</hi>, "<hi rend="italic">nutrix</hi> et sedula", <hi rend="italic">natrix.</hi></l>
<l>A<hi rend="italic">uctorem</hi> commune volunt dum signat id ipsum</l>
<l>quod grece <foreign lang="grc">authentes</foreign> et vix aliunde venire.</l>
<l>Certe quicquid agat faciat ve quis, illius <hi rend="italic">auctor</hi></l>
<l>(ut <hi rend="italic">sceleris, damni, cladis</hi>),  non dicitur <hi rend="italic">actor</hi>.</l>
<l>Qui pro adiectivo ponunt commune <hi rend="italic">scholarem</hi></l>
<l>idem qui <hi rend="italic">guerram</hi> et <hi rend="italic">treugam</hi> dixere fuerunt;</l>
<l>non tam erraturi si pro mare, quale <hi rend="italic">sodalis</hi></l>
<l>r<hi rend="italic">ivalis</hi>que: hic vir collegi est, sive, quod aiunt,</l>
<l>corporis eiusdem; hic cultor non solus amice</l>
<l>(et procus hic aliquam iusta pro coniuge poscit).</l>
<l>Illa magis communia erunt ut <hi rend="italic">civis</hi>, et <hi rend="italic">hostis,</hi></l>
<l>c<hi rend="italic">ustos</hi> et <hi rend="italic">testis</hi> - quem dicunt martyra Grai -</l>
<l><hi rend="italic">heres</hi> atque <hi rend="italic">comes, princeps, dux, exul</hi> et <hi rend="italic">hospes</hi>,</l>
<l>que sunt haud dubie, si ponas nuda, suapte</l>
<l>mascula natura, verum muliebria fiunt</l>
<l>femineis adiuncta sonis, ut penula cultus</l>
<l>palliaque illa quidem sunt vestimenta virilis</l>
<l>sed quibus et mulier, cum vult, permittitur uti.</l>
<l>At duplicis generis sunt certius ista: <hi rend="italic">superstes</hi></l>
<l>et <hi rend="italic">sospes, locuples, dis</hi> et cum <hi rend="italic">paupere dives,</hi></l>
<l>d<hi rend="italic">eses, inops,</hi> et <hi rend="italic">iners, hebes</hi> et <hi rend="italic">reses, inquies, insons</hi>,</l>
<l>que neutris etiam invenias sociata licebit.</l>
<l>Hactenus humana attigimus nunc bruta sequemur:</l>
<l>ut Deus in binas species animalia, non sic</l>
<l>separat in binas hominum sollertia voces,</l>
<l>exceptis paucis, certa ratione, quod aut sint</l>
<l>quottidiana domi aut oculis insignia nostris:</l>
<l>quottidiana <hi rend="italic">caper</hi> sunt et <hi rend="italic">capra</hi> sive <hi rend="italic">capella,</hi></l>
<l>p<hi rend="italic">orcus</hi> init <hi rend="italic">porcas, verres</hi> et <hi rend="italic">scrofa</hi> parentes;</l>
<l>at <hi rend="italic">sus</hi> articulo, quia grecum, aut duplice voce est.</l>
<l><hi rend="italic">Taure</hi> magis <hi rend="italic">vaccas</hi> sectere, <hi rend="italic">iuvence iuvencas</hi></l>
<l>quam <hi rend="italic">vitulus vitulas, agnus</hi>quoque corniger <hi rend="italic">agnam.</hi></l>
<l>B<hi rend="italic">os</hi> grece communis, <hi rend="italic">ovis</hi> nunc <hi rend="italic">arietis</hi> uxor,</l>
<l>nunc pro utroque epicenum; <hi rend="italic">asina</hi> letatur <hi rend="italic">asellus</hi>,</l>
<l>gaudet <hi rend="italic">equabus equus</hi>, non <hi rend="italic">mulo mula</hi> creatur;</l>
<l>ast <hi rend="italic">aper</hi>, ast <hi rend="italic">onager</hi> sunt, ast epicena <hi rend="italic">caballus;</hi></l>
<l>h<hi rend="italic">innus</hi>, equo patre progenitus genitrice rudente,</l>
<l>tanquam nobiliter plus matre vilis habetur.</l>
<l>Cur autem <hi rend="italic">vervex, maialis, cantherius, bos</hi></l>
<l>mascula sint ? constat nomen speciale nec esse !</l>
<l>Aut <hi rend="italic">pecus hec</hi>, quadrupes mitis pastore tuente,</l>
<l>aut <hi rend="italic">pecus hoc</hi>, quo grex etiam quandoque notatur.</l>
<l>Sola <hi rend="italic">columba</hi> fuit quondam pro coniuge utroque</l>
<l>et pro silvestri, ut "gemine venere columbe"</l>
<l>fecit, adhuc priscum genus observante <hi rend="italic">palumbo</hi>,</l>
<l>quamvis iure suo Maro, prestantissimus auctor,</l>
<l>dixerit "aeree quo congessere palumbes",</l>
<l>"solaque culminibus ferali carmine bubo"</l>
<l>atque iterum "timidi venient ad pocula dame"</l>
<l>atque "oculis capti talpe" post cetera dicam.</l>
<l> <hi rend="italic">Simia</hi> erat tantum, non ullus <hi rend="italic">simius</hi> olim</l>
<l>expertique <hi rend="italic">lupus</hi> nostro sunt et <hi rend="italic">lupa</hi> damno:</l>
<l>a multis quondam <hi rend="italic">lupus</hi> est et femina dictus.</l>
<l>Peioresque lupis <hi rend="italic">coluber</hi> sunt atque <hi rend="italic">colubra</hi></l>
<l>cornua <hi rend="italic">cervus</hi> habet, caret hoc sed <hi rend="italic">cerva</hi> decore</l>
<l>insignisque <hi rend="italic">leo</hi> magis &lt;est&gt; cervice <hi rend="italic">leena</hi>;</l>
<l>est vox greca <hi rend="italic">draco</hi>, quidam fecere <hi rend="italic">dracenam</hi>.</l>
<l>Rex agis uxores atque intra, <hi rend="italic">galle</hi>, sorores,</l>
<l>non <hi rend="italic">capus</hi> amisit nomen quamvis maris usum,</l>
<l>nec minus excellit <hi rend="italic">pavo</hi> sed scilicet eius</l>
<l>quod fera natura est in eadem voce remansit:</l>
<l>cur primi generis ? certe quod amenior est mas.</l>
<l>Forsitan et reliquis, quod fas &lt;est&gt; credere, beluis</l>
<l>causa subest aliqua ut genus hoc aut illud haberent,</l>
<l>quis tamen hanc novit, nisi forte resurgeret Adam !</l>
<l>Hinc quidam variant, ratio quasi nulla subesset:</l>
<l>Persius <hi rend="italic">hec turdus</hi> vult <hi rend="italic">hic</hi> alii atque ita <hi rend="italic">turtur</hi>.</l>
<l>Formula de reliquis que sunt promiscua detur:</l>
<l>que vel in -<hi rend="italic">a</hi> vel in -<hi rend="italic">e</hi> grece, velut <hi rend="italic">ardea, campe,</hi></l>
<l>queque vel in -<hi rend="italic">do</hi> vel in -<hi rend="italic">go</hi>, sicut <hi rend="italic">hirundo, erugo</hi></l>
<l>exibunt, vel in -<hi rend="italic">as</hi> vel in -<hi rend="italic">es, vulpes</hi> ut <hi rend="italic">anas</hi>que</l>
<l>et volucres duntaxat in -<hi rend="italic">ix</hi>, ut <hi rend="italic">crassa coturnix</hi>,</l>
<l>articulare sibi deposcunt cuncta secundum,</l>
<l>cetera sed primum, ut <hi rend="italic">vespertilio</hi> et <hi rend="italic">mugil</hi> atque</l>
<l><hi rend="italic">pecten</hi> et "argutus magis anser"  "olorque canorus"</l>
<l>et <hi rend="italic">glis</hi> atque <hi rend="italic">lepus</hi>; nihil ad nos <hi rend="italic">tigris</hi> et <hi rend="italic">aspis</hi></l></lg></div1></body></text></TEI.2>
