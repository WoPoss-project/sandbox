<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Francia di Angelo Correr (1638-1641)</title>
      <author>Angelo Correr</author>
    </titleStmt>
    <extent>70 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000918</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente /</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-16T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-17T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Francia di Angelo Correr (1638-1641)">
<head>Relazione di Francia
di
Angelo Correr
ambasciatore ordinario
a
Luigi XIII
dall'anno 1638 all'anno 1641.</head>
<opener><salute>Serenissimo Principe,</salute></opener>
<p>La monarchia di Francia che oggidì tiene la maggior parte
della Cristianità in agitazione così per la positura del presente,
come per le apparenze del futuro, non meno si vede alle confusioni 
soggetta; di qui è che io obbligato dai pubblici decreti a riferire
alla Serenità Vostra lo stato di essa, più ardito che obbediente mi
crederei se osassi intraprendere ciò, se non fossi premunito dalla
singolare benignità di questo Eccellentissimo Senato che copioso
di grazie, altrettanto quanto io pieno di debolezze, ha voluto a
prova sempre farmi conoscere quant'oltre si estenda la generosità
d'un principe, quanto tolleri le imperfezioni di chi lo serve, purchè queste appariscano appoggiate a quella fede, devozione e zelo,
da' quali son certo che non sono mai state scompagnate le mie.</p>
<p>Dirò dunque riverentemente che Luigi XIII di questo nome,
re di Francia e di Navarra, principe di esemplari costumi e di
non ordinaria purità di vita, arrivato all'età di quarant'anni persiste più che mai in una perfetta moderazione, lontano dal lusso
e dalle crapule, dal giuoco e dagli amori, affetti che ben sovente
sogliono turbare il più bel sereno delle ben regolate monarchie. </p>
<p>Nelle cose sue particolari è di ottima coscienza, non manca
mai di udire devotamente la messa e con frequenza esemplare esercita tutte le altre pie e religiose funzioni: nell'elemosina non
trascende, ma molte ne fa di propria mano; porta con gran ragione il nome di giusto, anzi poco meno che di severo; non ha grande
erudizione di lettere, ma non appare che gli manchi quella che ai
re si conviene; negli affari gravi ha buoni sensi, penetra con vivacità al fondo delle cose, ma senza il consiglio di chi più stima
mai non viene ad alcuna deliberazione; gode, anzi è geloso che a
lui si attribuisca la lode dei buoni successi, e chi più glielo dice,
maggiormente gli piace; dispensa le ore senza donarne alcuna
all'ozio, prende diletto nella pittura, di sua mano talora esercitandola; gode di divertirsi nella musica, nella quale egli medesimo perfettamente compone; ma sopratutto nella caccia appassionato si mostra, anco in alcuna stagione sebbene molesta,
nè qualsivoglia distrazione di negozio è bastante a tenervelo
lontano; si mantiene al presente in molto miglior salute che per
avanti, oltre a qualche molestia di podagra ha poche altre indisposizioni di momento essendo soggetto con isperanza di lunga continuazione di vita. Quanto egli vaglia nell'intelligenza
delle cose militari, nel condurre un esercito, nell'ordinarlo a
battaglia, nell'accamparlo, nel disegnare un campo e nel costituire in sito proprio una fortezza: l'esperienza delle azioni sue
passate ne ha dato prove assai manifeste, facendo vedere che
la presenza del principe operante è così necessaria nella guerra, quanto sia nelle più serie deliberazioni de' gabinetti; ma siccome non permette Iddio che nella nostra caduca umanità l'intera
perfezione si manifesti, così vi saranno stati alcuni che non derogando alle preaccennate virtù di questo monarca, avranno voluto
dire che abbia con poco sentimento di dispiacenza veduta la morte dei suoi più cari, l'assenza della madre e del fratello, e che di
proprio moto non abbia usato alcun atto che possa dirsi veramente liberale. Io crederò nondimeno che ciò che gli ascrivono a
poca pietà sia costanza virtuosa per non lasciarsi trasportare da
quegli affetti che d'ordinario non ammettono moderazione, ma
che umanamente e virilmente insieme tenga e copra in sè stesso
gli effetti delle afflizioni, e che la tenacità sia virtù; ciò che risparmia nelle cose private vedesi che generosamente profonde nella
guerra e nelle occorrenze più grandi dello Stato. </p>
<p>Dopo la morte del duca di Luynes, che seguì nel 1621, molti hanno goduto l'onore della sua buona grazia: l'ebbe un tempo Baradeaux, Saint-Simon, madama di La Favette, madama di
Hautefort e qualche altro, ed ora più d'ognuno la possiede il
giovine d'Effiat introdottovi non dal genio di Sua Maestà, ma
dall'interesse d'altri, sostenuto a segno che in parecchi mesi si è
veduto arrivato al grado di grande scudiere di Francia, carica delle più considerevoli della corona, che suol vendersi sopra duecentomille scudi e che non può togliersi che con la vita. </p>
<p>Ma di qual natura sia stato il favore che goderono i soggetti prenommati e che possiede il grande scudiere presente non è
necessario parlare, sapendo tutti che per le ricreazioni sole del re
lo servono alla caccia, nella camera e nelle conferenze più famigliari, non essendosi alcuno di essi dopo il contestabile di Luynes
interessato nella direzione del governo. Questa dopo l'anno 1525
fu assunta dal cardinale di Richelieu, e col progresso del tempo
se gli è assoggettata in modo che ora vedesi comandare come re
piuttosto che operare come ministro; altro di ministro non tenendo che il nome ed altro che il nome appunto non mancandogli per esser re, fatto egli solo il direttore della guerra e della
pace, il distributore delle finanze, il dispensatore delle cariche della corona e delle dignità ecclesiastiche; infine egli solo è quello
che registrando a suo talento i moti tutti della regia volontà, di
tutto sovranamente e dispoticamente dispone. La Maestà sua bene
spesso non è informata di ciò che delibera ed eseguisce anco negli affari di maggior rilevanza, anzi cred'io, per fuggire la molestia di simili cure, tanto confida nei suoi ministri che nella loro
mano confida il proprio sigillo e la penna ancora, non sottoscrivendo ella mai lettere o scrittura alcuna, facendolo per lei il segretario di Stato.</p>
<p>Col fondamento adunque che la Francia in tutto ciò che dai
Francesi deriva abbia regola e moto dal cardinale predetto, per
comprendere intieramente lo stato presente di quegli affari, e per
far giudizio in qualche modo retto del venturo, farebbe di mestieri internarsi negli arcani di esso, i quali non essendo comunicati che a sè medesimo, resta impossibile conoscerli che dagli effetti e dal fosco dell'apparenza, che da lungi si vanno scoprendo
le congetture.</p>
<p>In tali misure lontane nondimeno procurerò di regolarmi
con quello che l'esperienza di qualche anno e qualche confidenza
che per sua benignità godei seco, mi fa credere più facile e più
sicuro, nient'altro tenendo per oggetto che la sincerità ed il candore, tramontana infallibile a chi rettamente serve, e che mi condurrà spero quanto più si possa vicino alle soddisfazioni ed al
servigio dell'Eccellenze Vostre.</p>
<p>È il cardinale avanzato già all'età di 57 anni, ma non aggravato più da quelle indisposizioni che altre volte lo travagliavano, vive con regola, ma non severa se non è severa in questo che
due volte in ogni mese per rinfrescarsi si vale dell'uso del salasso
e più spesso talora se qualche dubbio d'indisposizione in questo
tempo gli sopraviene; si aflligge quanto men può, e molto più
sobriamente che non soleva affatica nelle faccende; ad oggetto
di conservarsi le cose di minor peso, ad alcuno dei confidenti rimette le cose maggiori che però gli passano tutte per le mani,
non mai rimettendosi ad un solo, e volendo che gli si riferisca il
tutto. La sua applicazione più grande consiste nel conservarsi la
grazia regia e nel dar regola per ciò agli intrighi ed alle cabale
(che così possono chiamarsi) del gabinetto: onde in simili incontri avviene che essendo egli di natura biliosa e malinconica assai,
ad ogni piccolo accidente applica appassionato il riflesso, geloso,
quanto non può dirsi che ogni ombra gli intorbidi la propria
grandezza, mentre bene sa in coscienza (dirò cosa forse lontana
dalla credenza comune, e non in tutto per avventura palese forse
anco alla Serenità Vostra) che l'affetto sincero e cordiale della
Maestà Sua interamente non possiede, anzi io ardirò e non senza
fondamento aggiungere che egli sia da lei più stimato che amato. Le congiunture piuttosto che la buona disposizione del re verso di lui l'hanno introdotto nel favore e glielo mantiene la necessità, il rispetto, e se tanto si può dire, il timore piuttosto che la
buona volontà del medesimo re verso di lui, nè si può dubitare
che il vederselo quasi compagno non gli dia qualche fastidio, il
che si è conosciuto apertamente quando del mezzo del duca d'Angoule3mme volle valersi per fargli deporre le guardie, e quando
in più incontri geloso si è mostrato di qualche risoluzione presa
senza partecipargliela, a segno che fra i denti si è lasciato uscire
di bocca parole che se il cardinale fosse in altro posto dovrebbero
portargli apprensione. </p>
<p>Per tal rispetto e mosso giustamente dalle preaccennate e
fondatissime gelosie, ha egli però disposte le cose in modo che
all'orecchio di Sua Maestà non capita se non ciò che egli vuole.
Quanti stanno intorno al medesimo re come domestici o che per altro
accidente si accostano, sono tutti da esso cardinale dipendenti, ed il re che se ne avvede, non parla con loro che di cose indifferenti, per dubbio che al cardinale riferiscano il tutto; e se pure
alcuna cosa dice o sente è il primo a ridirla a sua Eminenza, acciò che egli non prevenga: ciò è cagione che se alcuno nudrisse
spiriti ardenti non ha cuore di manifestarli, e che il re di molte
cose non illuminato non cerca più che ciò che vede.</p>
<p>Ma con questo solo benchè potentissimo legame non ha assodato il cardinale l'assoluto predominio sopra la maestà Sua, e
passato più oltre si è interessalo nel secreto dell'anima di lei, e
si è fatto il direttore della regia coscienza, esser volendo egli solo, come celebre sopra tutti i dottori della Sorbona, quello che risolve i dubbj e gli scrupoli che frequentemente gliela inquietano,
onde l'ultimo confessore gesuita che la prese per altro capo
molto s'ingannò, come si vide, quando fu cacciato dalla corte.
Con tutte queste sopraffine e caute maniere crede essere costretto a vivere il cardinale per vivere sicuro, ma ciò nullaostante
vive con maggior fasto del re medesimo, sì nella frequenza del
corteggio, si nell'abbondanza dei domestici, che nella quantità e
qualità dei cavalli, nella lautezza delle tavole, o nelle delizie particolari della persona. Le guardie sue sono composte di cento uomini che in campagna a cavallo con archibugi, e per la città a
piedi con armi corte da fuoco, sempre gli assistono e si chiamano
guardie del corpo. Oltre di queste ha una compagnia di cento fanti, una di cento cavalli leggieri e cento uomini d'arme, i quali tutti (eccettuata una parte d'uomini d'arme che manda alla guerra)
pure assistono alla sua custodia; ha anco un reggimento di fanteria chiamato della marina, ma non se ne vale se non in servigio
del re: cosi con l'autorità congiunta alla forza, ne cava stima e
timore appresso i grandi ed umiliazione di tutto il resto, nonostante che all'uso di tutti i favoriti autorevoli pochi l'amino a
gara, obbedendolo bensì e più felice chiamandosi quello che può
più fruttuosamente servirlo; tenta perciò con alterezza i trofei
delle sue glorie, ama di esserne lodato, lusingato ed adulato; ed
è meraviglia, che egli, che ha calcate le vie più accorte de' cortigiani (non avendogli data la sua nascita che il posto ordinario di
gentiluomo) per arrivare a quello che gode, in altri non conosca
le arti delle quali si è servito, e se le conosce con gusto le tolleri,
ed anzi se ne soddisfaccia. I suoi fini sono di rendersi necessario,
di acquistare riputazione vivendo, di lasciare ai posteri gloriosa
la memoria del suo nome, di accumulare tesori, e di assicurarsi
d'un posto che vaglia a farlo vivere cospicuo anche se si vedesse
la fortuna presente cangiata. </p>
<p>Per rendersi necessario, sempre vigila a proporre cose nuove al re, da eseguirsi al presente e nei tempi futuri: mentre si
maneggiano l'armi non lascia di consultare per il tempo della
pace.</p>
<p>Per acquistare riputazione e per lasciar di sè gloriosa la fama, studia in ogni modo di ampliare il regno e di far credere,
che abbia per oggetto il vederlo ristabilito in pace: ma sopra il
tutto d'abbassare e di annichilare (se a' suoi disegni gli eventi felicemente corrispondessero) la casa d'Austria: e questo forse è il
fondamento di cui più sodamente si serve per far con pazienza
sopportare al re il peso della guerra presente.</p>
<p>Procura il cumulo dei tesori (come si è detto) per servirsene
quando vedesse mutata la sorte, e ciò quanto agevolmente gli riesca è facile il conoscersi da chiunque sappia che tutto il denaro
che è della Francia è a sua disposizione. A questo passo non credo fuor d'ordine il toccare le qualità e quantità delle rendite di
sua Eminenza.</p>
<p>Gode ella in primo luogo circa cinquecentomille scudi di beneficj ecclesiastici, centocinquantamille di rendite particolari, centomille gliene dà il re di pensione, altrettanti per lo meno gli porta il governo di Brettagna; gli altri gliene danno più di altri centomille onde tutti rilevano novecento e cinquantamille scudi.</p>
<p>Possiede oltre di ciò la sopraintendenza delle navigazioni congiunta alla carica di ammiraglio di Francia di cui esercita le funzioni ma non ritiene il nome, dal che pur cava somma infinita di
denaro, anzi può dirsi tutto quello che vuole. Quello che sopravanza all'impiegato per le sue occorrenze domestiche, insieme con
molti già accumulati tesori, è nelle fortezze d'Avre di Graèe ed
in qualche altra piazza di Brettagna diligentemente conservato, le
quali tutte fortezze essendo accuratamente fortificate ed alcune di
esse inespugnabili, è concetto comune che abbia disegno di ricoverarvisi quando occorresse.</p>
<p>Altro nuovo pensiero però (e so che altre volte ne ho fatto un
tocco all'Eccellenze Vostre) pare che vada nutrendo, ed è di stabilirsi una sovranità sopra la Mosa, che rendendolo indipendente
vaglia ad assicurarlo con riputazione ed a farlo, quando ne fosse
costretto, altrettanto temuto alla Francia come inimico, quanto
ora vi è stimato amico e direttore. </p>
<p>A tale oggetto di sua borsa, sebbene sotto titolo e nome
di comando regio, comprò la giurisdizione sovrana di San Reno
contigua a Charleville della principessa di Contì. Per questo in
buona parte col proprio denaro va perfezionando sopra il monte
Olimpo, una fortezza di cinque baluardi regolari, che serve di cittadella a Charleville, ed a costringere in ogni caso il duca di Mantova a cedergliene il possesso, e similmente per questo ha altre
volte tentato di comprare Sedan dal duca di Bouillon, nè parerà
strano, se questo riguardo abbia portato il re negli ultimi torbidi
passati ad una disavvantaggiosa composizione, potendo riuscir
più facile per mille vie al Cardinale, il cavare quella piazza dalle
mani del duca di Bouillon che non gli sarebbe potuto riuscire lo
impadronirsene, quando la forza dell'armi l'avesse fatta cadere
in quelle della Maestà Sua ed incorporarla alla corona. 
Quelli a quali si confida così nelle domestiche come in tutte
le altre urgenze più pressanti sono il secretario di stato Noyers, il
sopraintendente delle finanze Boutillier ed il figliuolo pure segretario di stato Chavigny: a questi, ma particolarmente a Noyers uomo sagace più nel secondare che di gran maneggi capace, scuopre il più recondito dei proprj affetti, e si vale di ciascuno
di essi per istrumenti a condurre qual voglia maggiore suo importante disegno, come quelli che sotto la di lui direzione guidano le
redini del governo e maneggiano tutti i tesori del regno; altri non
sono partecipi di alcuna deliberazione toccante lo Stato, ed il più
delle volte quelle di maggiore importanza tra il solo re ed il Cardinale si stabiliscono.</p>
<p>I parenti suoi prediletti sono Brézé suo cognato con i figliuoli, la Meilleraie e la duchessa di Aiguillon sua nipote, e tra
questi tre (come egli medesimo se ne dichiara) dovrà dividersi la
sua eredità, se qualche parte non ne concede al marchese di Ponerole, che già fu generale delle galere; il conte d'Harcourt e duca
di Guisa pure a qualche cosa aspirano, avendo sposate due parenti
di esso, e l'ultimo in particolare potrebbe far colpo, godendo non
mediocre posto nella di lui confidenza. Intanto non lascia di beneficarli tutti, dispensando fra essi le cariche più cospicue e più lucrose. A Meilleraie, molto prima che fosse maresciallo di Francia,
già diede la carica di gran mastro d'artiglieria, utile quanto vuole che gli profitti, per sua mano (senza obbligo di renderne conto)
passando gran quantità di denaro. Una figliuola di Brézé pur maresciallo di Francia ha collocato in matrimonio col duca d'Enghien,
figlio primogenito del principe di Condè, e tutti insieme sono impiegati nell'armi, come l'Eccellenze Vostre ne hanno generalmente gli avvisi. Monsignor Mazarini tra i confidenti tiene posto
privilegiato, vive per lo più nella stessa casa del Cardinale con
gran domestichezza, l'ama teneramente e se ne vale nei ministeri più considerabili a segno che per esaltarlo al cardinalato non
ha posto in alcuna considerazione l'interesse e le voci di quelli,
che quando l'elesse plenipotenziario per la pace altamente esclamarono, vociferando che aveva con tal dichiarazione decretato il
Cardinale, che non ritenga la Francia alcun soggetto che vaglia,
mentre per la dignità cardinalizia e per il ministerio del più importante affare della corona aveva fatta scelta d'un forestiere. 
Degli inimici aperti o di quelli che intrinsecamente odiano il
Cardinale farò poca menzione; il numero è infinito, ma il capo
per sè non è capace nè risoluto ad offenderlo, sì che dopo l'accidente del conte di Soissons, da cui (se sopraviveva alla vittoria
di Sedan) non solo lui, ma il re medesimo grandi burrasche dovevano temere, può dirsi che abbia l'orgoglio quasi di tutti estinto in un sol punto.</p>
<p>La regina regnante ancorchè sia principessa di straordinaria
bontà, di esemplari costumi, amatissima dalla corte e dall'universale, non ha goduto mai alcun posto autorevole, e neppure tutta
la buona disposizione del re, nel tempo della sua sterilità, anzi fu
trattato di rimandarla in Spagna: ora che è fatta madre, ha colmato delle maggiori contentezze l'animo del re, e pare che egli
vi si mostri più del solito inclinato, anzi l'inclinazione forse alla
tenerezza si avanzerebbe, se il Cardinale, di cui si è sempre professata inimica, le più sopraffine maniere non usasse per divertirne
l'affetto, onde quanto più può lo tiene lontano da lei, proponendogli sempre qualche necessità di viaggiare. A questo fine istesso,
quando il re concede alcuna confidenza a chi lo serve, glielo fa
allontanare, e però si è veduto che nel viaggio che due anni sono
fece Sua Maestà per il Delfinato, altro non intese che allontanarlo
dalla corte per discacciargli dal cuore l'affetto che portava a madama di Hautefort, come gli riuscì dell'altra sua compagna,
delle quali, unite con laregina, temeva il Cardinale le cabale per
aver egli introdotto quasi con violenza nella grazia del medesimo
re, il marchese d'Effiat, di cui ho fatto di sopra menzione. Così
la povera principessa, sottomessa ai più severi limiti della modestia, senza fasto, senza autorità, senza corteggio, con parchi assegnamenti, più da particolare che da regina se ne vive. </p>
<p>Della regina madre se si volesse entrare in discorso molti
fogli non sarebbero bastanti a rappresentare gli accidenti. Io per
non abusarmi della pazienza di questo Eccellentissimo Senato, che
più di me ha in memoria la causa del di lei allontanamento dalla
corte, e poi dal regno, con le maniere che vanamente ha tentate
più volte per rientrarvi, mi restringerò ad accennare le sole miserie nelle quali alla mia partenza da Francia viveva in Inghilterra, abbandonata sino dalla propria figliuola, calamità però che
sebbene deplorabilissima, non vale nondimeno a farla risolvere a
passarsene a Fiorenza, dove le promise il re di pagare a un dipresso centomille scudi di annua pensione, oltre altrettanta somma o poco meno che in parte gli porgeva ed in parte esibiva in
contanti, così per l'estinzione dei debiti di lei in Inghilterra, come
per l'urgenza del viaggio. Nel maneggio di questo negozio mostrò il Cardinale grand'ardore: a me stesso fece vedere l'eccitamento ben efficace che gliene diede con proprie lettere la medesima regina, e fece dichiarazione di averla servita di buon cuore,
del che non tralasciai di avvisare l'Eccellenze Vostre, e credo che
abbia sentito qualche rammarico nello scioglimento di tal negozio, rotto dalla medesima regina, più per lo rimprovero dell'universale che gli attribuisce la causa delle di lei miserie, che per
alcun timore che ella possa con i proprj movimenti (già ridotta in
età cadente, aggravata da indisposizioni, con poco seguito e senza seguaci) apportargli. Il re nell'esteriore non mostra di pensare
a lei; ma è concetto che nell'intrinseco gli restino i sentimenti
che ad un figlio convengono, non a segno però di richiamarsela
appresso, geloso della propria autorità, ma di desiderare che in
qualche luogo neutrale non sospetto quietamente vivendo, goda
quegli alimenti che per onore e per coscienza è tenuto a somministrarle.</p>
<p>La nascita del delfino tanto più acclamata, quanto meno sperata e quanto più desiderata in Francia, siccome riempì in un
punto il regno di giubilo e di contento, così diede l'ultimo colpo
mortale al duca d'Orleans ed al principe di Condè, l'uno e l'altro
dei quali avevano stabilite sicure le speranze di vedersi in testa la
corona. Molti buoni politici nondimeno previdero pochi buoni
successi nel regno, quando a questo principe nella sua minore
età convenisse rimanere senza padre. Non è da rivocarsi in dubbio che la regina come madre, il duca d'Orleans come primo principe del sangue, il Cardinale ed altri, come più capaci e muniti
d'autorità e di sangue, a gara ne pretenderebbero la tutela, con
pericolo pur troppo evidente di condurre gli affari in quel disordine appunto che fu per precipitare la Francia nel tempo della
lega. Quindi è che il Cardinale non avendo potuto guadagnare
l'animo della regina, si è volto a coltivare quello del duca di Orleans e si è stretto in parentela col principe di Condè, per tenersi poi unito a quello di questi due che vedesse godere l'aura
più vantaggiosa e l'appoggio dell'universale, e da ciò si potrà
probabilmente credere che cavasse l'impulso ad andare speculando la maniera di mettersi in possesso (vivente Sua Maestà) della reggenza assoluta, la quale sebbene abbia mostrato di non desiderare, non vi è chi non creda che se non fosse stato combattuto da infiniti contrarii non l'avesse tentata ed ottenuta, e se la
pace si avvicina non sarà cosa strana l'attendere che sotto pretesto di ordinare gli affari del regno, cerchi modo di spuntarla
munito da questa onestà, e sempre più fortificato con ragioni.</p>
<p>I vaticinj che sopra la persona del delfino vanno facendo
quelli che osservando i moti dei cieli credono d'arrivare alla cognizione delle cose future, sono i maggiori che di alcun principe
si facessero giammai. Lo trovano guerriero, giudizioso, intraprendente e fortunato al maggior segno. Il Cardinale, avvertito da
alcuno a cui più crede, che nell'età di dodici anni farebbe qualche azione memorabile, rispose che vi era tempo da pensarvi.</p>
<p>Non lascia di applicare il riflesso però, scoprendo già in questo
bambino principe una straordinaria avversione al suo nome ed
alla sua persona, sicchè una volta essendo io presente più presto si
contentò essere battuto che farsegli vicino o guardarlo.</p>
<p>Del duca d'Angiò secondogenito di Sua Maestà pure gli oroscopi predicono gran cose; ma oltre l'incertezza della scienza, io
suppongo anche l'adulazione in chi la esercita.</p>
<p>La persona del signor duca d'Orleans, unico fratello della
Maestà Sua, considerata con quegli spiriti che altre volte l'eccitarono ad intorbidare la quiete del regno, sarebbe in queste congiunture riguardevole, ma ridotta o per la poca fortezza dell'animo suo, o per la mala piega delle intraprese passate a più pacati pensieri, priva di amici, d'autorità ed in particolare di quel
lustro che gli rifletteva in fronte dalla prossima successione alla
corona, può mettersi più in conto di uomo ordinario che di principe qualificato, non partecipando nè col consiglio, nè con l'esecuzione ad alcun interesse dello Stato, passando il tempo per lo
più nel diletto delle fabbriche o dei giardini. Al suo matrimonio
con la principessa di Lorena, ora che tiene libertà di farla passare
in Francia, poco o nulla più pensa. Ha un'unica figliuola della
prima moglie che fu erede della casa Montpensier, di bell'aspetto
e di gran vivacità. In Italia, più che alla corte, si parla di maritarla
al figlio del duca di Parma. Ma io so che più alti e fondati sono,
sebbene indeterminati, i pensieri in questo proposito. Ha il suddetto duca d'Orleans, il ducato d'Orleans ed Artois con la contea
di Blois e qualche altra terra che gli rendono quattrocentomila
franchi, oltre di ciò gli somministra il re anco una pensione in
contanti, e lo soccorre bene spesso con qualche aiuto. Gode egli
anco, di ragione della figlia duchessa di Montpensier, la sovranità
di Dombes e qualche altra terra che pure gli rendono quarantamila franchi ancora.</p>
<p>Altri principi del sangue, dopo l'infelice fine del conte di
Soissons, morto senza posterità, oltre il principe di Condé e i due
suoi figli duca d'Enghien e principe di Contì destinati alla chiesa,
non rimangono. Il Condé si applica tutto ad accumulare ricchezze, ed a godere senza strepito la grazia del re e del Cardinale e
se ne mantiene con le arti il possesso, ancorchè gli sfortunati successi di Do3le e Fontarabie l'abbiano lasciato in poco credito. 
Di tutti gli altri principi e grandi del regno, non s'estende
il potere più oltre di quello che loro prescrive il Cardinale; quelli
della casa di Lorena, cioè il duca di Guisa e d'Elboeuf, sono in esilio. Il duca di Chevreuse sta ozioso in corte, nè altri di quella
stirpe ha impiego al presente che il conte d'Harcourt. Il duca di
Vendo3me per la cospirazione contro il cardinale sta ritirato in
Ungheria ed i figliuoli alle loro terre in Francia. Il duca della Valette pure in Ungheria soggiorna: il duca d'Epernon suo padre
vive da pochi mesi in qua come relegato a Loies, piccola terra
della Turena e molti altri per dar luogo alla fortuna, consumano
come privati i loro giorni nelle proprie case in campagna.</p>
<p>La Bastiglia racchiude i marescialli di Bassompierre e di Vitry,
oltre il conte di Cramay e molti altri soggetti di condizione. </p>
<p>In corte vivono alle proprie soddisfazioni: l'arcivescovo di
Metz, fratello naturale di Sua Maestà, il duca di Angoule3mme fatto
vecchissimo, e così il maresciallo de la Force; gli altri nei governi e nell'armate, come sanno l'Eccellenze Vostre, s'impiegano,
principale dei quali è il duca di Longavilla; onde alcuno appresso la persona del re non ne rimane, oltre ai duchi di Nemours e
Luynes molto giovani, ai quali però non si permette così frequente e famigliare l'accesso.</p>
<p>Ora che ho parlato della persona scorrer conviene sopra le
altre più importanti circostanze del regno. Farollo brevemente:
l'internarvisi non è opera di breve tempo, nè propria per una
mezzana perspicacia.</p>
<p>L'autorità dei parlamenti è ora lacerata in guisa che dove
anticamente solevano approvare gli editti del re, e prendere risoluzioni importanti, ora ridotti in servitù, in altro non s'ingeriscono che nelle materie di giustizia, essendo stati di fresco ammoniti
severamente, che non pongano mano negli affari di stato se non
eccitati dagli espressi comandi del re, i cui ordini è loro necessario vivamente obbedire e confermare.</p>
<p>Dalle rendite ordinarie del re o di quello che per l'emergenze presenti fa oggidì capitare nei suoi erarj, parmi convenevole
discorrere con un poco di distinzione, come di base fondamentale, da cui la direzione di tutto il resto dipende.</p>
<p>Alla morte di Enrico il grande, di memoria sempre gloriosa,
riscuotevano di ordinario i tesorieri regii più di dieciotto milioni
di franchi ogni anno, e di straordinario molto poco, denaro però
che con buona economia compartito, suppliva alle occorrenze non
solo, ma sopravanzava a segno che molto ne trovò la regina
madre accumulato quando pervenne alla reggenza, reggenza veramente da lei con tanta liberalità esercitata, che non solo in pochi giorni consumò i tesori lasciati dal marito, ma sotto pretesto
di qualche urgenza suggeritale dai moti dei principi poco soddisfatti del di lei governo, cominciò a speculare il modo di mettere
la mano nella borsa dei sudditi, e lo fece in guisa che accrebbe
di più d'un terzo le entrate della corona. </p>
<p>Ora il presente re, il corso delle cui azioni generose non può
sostenersi, scompagnato da quelli emolumenti che sono il nervo
della guerra e di tutte le operazioni magnanime dei principi, si è
posto in necessità di aggravare i suoi sudditi a segno che le rendite sue ordinarie ascendono a cinquanta milioni di franchi o poco meno: dalle straordinarie, ne cava più di altrettanti, sicchè il
defunto sopraintendente Boulillier avendo fatto il calcolo dell'anno 1639, trovò essere entrati ed usciti dall'erario regio più di
centoventicinque milioni pure di franchi, che calcolati sopravanzerebbono di grosso a sessantadue milioni dei nostri ducati. </p>
<p>Gli ordinarj dalle taglie e taglioni, gabelle, entrata ed uscita
e dal sale, sopra tutto importante, come pure dal clero che di tassa
ordinaria paga sopra quattro milioni, e dagli Stati delle provincie
si riscuotono.</p>
<p>Gli straordinarj si cavano dalla creazione di nuovi ufficj che
si vendono, essendo già i vecchi tutti venduti, dando in ogni certo
tempo una piccola ricognizione, passando anco nei posteri; dalle
nuove imposte, editti e sussidj che paga il paese per il trattenimento della soldatesca; dagli usufrutti che si devono a' particolari, da una tassa che quasi ogni anno si mette sopra quelli che vengono giudicati godere comodi soprabbondanti, dal che non è meraviglia se sia cavata grossissima somma, essendo taluno dei ricchi (ed io lo so di certo) stato tassato sopra centomila scudi. Da
altra tassa sopra tutti i forestieri abitanti nel regno, pure non poco si cava, come dal soldo per lira nuovamente imposto sopra tutto ciò che entra ed esce nelle città del regno, eccetto che sopra il
grano, farina e pane, sopra di che non ha voluto sopportare il
popolo mai alcun aggravio, ed in fine accrescono più straordinariamente le regie entrate i partiti che chiamano casuali, cioè ricordi di questo e di quello per esigere sottilmente denaro dalle
provincie, non già con apparente, ma con reale pregiudizio e
sconcerto dei sudditi.</p>
<p>Prima ch'io passi a parlare delle spese parmi bene opportuno porre sotto il riflesso prudentissimo dell'Eccellenze Vostre
la grande e sicura utilità che cava la Maestà Sua dal sale, di cui
affitta il dazio e l'emolumento cavandone appresso dieci milioni di franchi; ma perchè il medesimo sale arrivato all'eccesso dava causa a molti di provvedersene furtivamente, con pregiudizio notabile della Maestà Sua, vi ha ella trovato rimedio con la
descrizione puntuale di tutte le case e di tutti gli abitanti in esse, obbligando ciascuna delle medesime secondo il numero delle
persone a comprar tanto sale, quanto fu allora giudicato poter
bisognare al vitto di esse, e facendo ciò eseguire con puntualità
ne nasce che si dovette abbandonare il contrabbando di maggior quantità, essendo quasi soverchio quello che dai ministri
regii viene distribuito; il che ben sarebbe da imitarsi e darebbe
grande utile ad un principe che gode uno Stato ristretto, pacifico
e ben ordinato.</p>
<p>Le spese ordinarie alle quali è tenuto il re sono le seguenti: 
La propria casa e quella della regina, che non comprese le
guardie costano sei milioni di franchi all'anno. </p>
<p>Nelle pensioni ai particolari dentro e fuori del regno spende
circa quattro milioni.</p>
<p>L'artiglieria d'ordinario costa altrettanto. </p>
<p>Le occorrenze della marina di levante e ponente tanto pure
consumano.</p>
<p>Agli Olandesi soleva dare due milioni all'anno. </p>
<p>Altrettanti agli Svedesi e così credo che si continuerà, sebbene agli Olandesi per la rinnovata confederazione in quest'anno,
un altro milione e duecento franchi sono stati per occorrenze
straordinarie accordati.</p>
<p>Fra i principi d'Alemagna e gli Svizzeri pure due milioni si
distribuiscono.</p>
<p>Gli ambasciatori ordinarj e straordinarj, gentiluomini, inviati e corrieri che capitano e si spediscono dalla corte costano un
milione e mezzo, quando più e quando meno secondo le occorrenze.</p>
<p>Per le spese secrete d'intelligenze dentro e fuori del regno,
fanno spendere i ministri a Sua Maestà quasi due milioni all'anno.</p>
<p>Gli ufficiali tutti della corona, così di giustizia che sono di
vastissimo numero, come delle finanze, compresi anche quelli del
parlamento che tutti cresciuti per metà sono grossamente stipendiati, assorbono somme considerabilissime, e quelli che ne
hanno fatto con più distinzione il calcolo, confermano che convenga impiegarvi annualmente più di dieciotto milioni di franchi,
onde tutte le somme predette rilevano circa quarantasei milioni. </p>
<p>Oltre di ciò qualche denaro pur s'impiega nel pagamento
dei censi a particolari, che non importano mediocre somma, e
qualche altro forse in cose di cui non ho cognizione.</p>
<p>Il resto tutto per il mantenimento delle guarnigioni ordinarie del regno e fuori, delle guardie di Sua Maestà (comprese le urgenze della guerra) dicono che sia consumato.</p>
<p>Le guardie del re consistono nel reggimento di trenta compagnie francesi di duecento uomini l'una, in un altro di dodici
compagnie di Svizzeri, che tutte fanno ottomilaquattrocento fanti; oltre di queste ha quattro compagnie della guardia del corpo
che servono sotto quattro capitani e ciascheduna ha una compagnia di moschettieri a cavallo, una di duecento cavalleggieri, ed
un'altra d'uomini d'arme che tutte unite possono contenere milleseicento cavalli.</p>
<p>I presidj di Francia tra piccoli e grandi sono in qualche
parte più di cinquanta, non comprese quelle piazze che sono guardate dagli abitanti, fuori ve ne sono alcuni in Alsazia ed in Lorena, e quelli di Piemonte e Monferrato che tutti insieme, come
sanno l'Eccellenze Vostre, mal pagati consumar possono, per dire assai, circa otto milioni di franchi; onde detrattine i cento e
quarantasei sopranominati e questi otto per le guarnigioni, più di
sessantaquattro ne restano per far la guerra in campagna; somma che sarebbe bastante a mantenere eserciti molto più numerosi di quelli che ha il re, se maneggiata fosse con quella fedeltà e
diligenza che converrebbe; eppure tanta somma non vale a somministrare alla milizia tre o quattro paghe all'anno, onde ne avviene la necessità di farle svernare a spese dei paesani, con disordini incredibili, ma con utili indicibili di quelli che maneggiano;
dopo che possedono le centinaja di migliaja di scudi, passano alla sete dei milioni e vogliono estinguerla, onde (dico gran cosa)
è concetto comune che se di cento scudi che spende il re, quaranta ne fossero in suo vantaggio effettivamente impiegati, egli
potrebbe chiamarsi bene servito; ed in effetto io credo che tale
sarebbe male senza rimedio, perchè fatto con tutti comune, l'uno
sopporta l'altro per coprire sè stesso e tutti insieme l'erario regio con le sostanze dei popoli divorano.</p>
<p>Quegli che a primo aspetto riguarda le miserie della Francia e fissa l'occhio nelle frontiere della Picardia, Sciampagna,
Borgogna, Linguadoca e Delfinato, ed in alcune altre lacerate e
distrutte in modo che quasi non più appariscono le reliquie delle
abitazioni, ridotti quasi tutti gli abitanti a vivere nei boschi, e molti di loro di rapina ancora, dirà non v'è dubbio, che non possa la
Francia sostenere per molto tempo ancora gli eccessivi dispendii
ai quali soggiace. Ma colui che farà riflesso alle sottigliezze di chi
governa, non avrà difficoltà a persuadersi il contrario: la Francia
in effetto (oltre le frontiere) ricca per il traffico dei grani e dei
vini in particolare, che tiene vivo continuamente con le privincie
vicine, oltre a quello che assai più del solito ha stabilito in Levante, non meno che ricca in sè stessa trovandosi pei molti accumulati tesori, dei quali i re passati non hanno saputo mai trovare
strada per valersi, tanto più potrà continuare la guerra, quanto
avrà la casa d'Austria nervo per resisterle, quando questa però
libera dagli incendj dell'Alemagna e dalle oppressioni domestiche,
non godesse l'opportunità di straordinariamente ingagliardirsi.</p>
<p>La fanteria di cui ordinariamente il re si serve è di due sorta, nazionale e forestiera: questa è composta di Alemanni, Scozzesi, Olandesi, Liegesi, Svizzeri e Grisoni.</p>
<p>Non sarà male lo specificare che i reggimenti francesi sono
di tre sorta, cioè i vecchi, i nuovi ed i nuovissimi.</p>
<p>I vecchi sono quelli delle guardie di Sua Maestà di trenta
compagnie di duecento uomini l'una, come si è detto: quelli di
Picardia, Navarra, Piemonte e Normandia composti di centocincinquanta fanti per compagnia.</p>
<p>I reggimenti nuovi sono otto di venti compagnie l'uno.</p>
<p>I nuovissimi sono quasi cento ed ognuno ha venti compagnie, ma insieme tutti vecchi, nuovi e nuovissimi, sono resi
deboli a segno che le compagnie (eccettuate quelle della guardia) che sono sempre pagate, ed alcuna di quelle dei reggimenti
vecchi sono ridotte a poco più di quindici o venti fanti, disordine che non è ascoso a chi governa, e che non difficilmente
si tollera, non pagandosi nè i pochi, nè i molti, e calcolandosi
che coraggiosamente combattono, che non torna conto il regolare le compagnie per far passare la gente dall'una all'altra,
ed in effetto può dirsi che più d'un terzo dell'armate del re
sia compostoo di uffiziali, che sono poi quelli che fanno nell'occasioni le prove che si vedono, nonostante ogni disordine. Fa
conto di avere il re effettivi, computati quelli delle piazze e
delle armate, più di cento mila soldati.</p>
<p>La cavalleria è composta di genti d'armi, di cavalleggieri
armati non all'uso nostro di carabine ma con lunghi archibugi,
e di dragoni, parte in compagnie libere e parte divisi in reggimenti sotto maestri di campo, quasi col medesimo ordine della
fanteria, e negli ultimi computi, quando io partii dalla corte,
tutta la cancelleria ascendeva al numero di ventimila compresavi qualche compagnia ed alcun reggimento di forestieri che
ordinariamente sono Alemanni, Liegesi, Lorenesi ed Inglesi,
numero assai considerabile, e che sarebbe considerabilissimo,
se i soldati ed i cavalli fossero di quel taglio di cui esser solevano quando la cavalleria francese era in riputazione, ma la
continuazione della guerra l'ha ridotta a segno che vale pochissimo. La maggior parte sono lacchè e genti anco più vili,
che si fanno soldati a cavallo, e si servono di ronzini e di cavalli deboli, non forti abbastanza a portare un uomo armato e
meno atti all'uso della guerra. La causa principale perchè la
cavalleria francese è decaduta dal pristino vigore, è nata dall'essersi fatte levate di reggimenti, onde ad un mastro di
campo che d'ordinario porta poco maggior titolo di quello di
gentiluomo sdegnasi di servire per capitano e ne deriva che i
medesimi capi ora sono di quella sorte appunto, di cui nei
tempi andati esser solevano i semplici soldati, inferiori non
dico solo di condizione, ma di cuore ancora.</p>
<p>Veduta la declinazione della medesima cavalleria, andò per
la mente di Sua Maestà il far levate di <hi rend="italic">Cappelletti</hi>, ne consigliò
il modo meco, ne tenne discorso e mi eccitò al procurargli
l'appoggio dell'Eccellenze Vostre il che io di loro ordine, con
desterità, divertii. </p>
<p>Nelle levate di tutta la sopraddetta milizia non ha il re
molta difficoltà, essendo il regno abbondantissimo di gente, ed
avendosi la forestiera assai agevolmente, gli Svizzeri in particolare; onde può concludersi che se non mancherà il denaro
per difetto di soldatesche non manchera così facilmente alla
Francia il modo di continuare la guerra.</p>
<p>Oltre la gente predetta, in momenti per così dire, può
convocare la banda, alla quale sono obbligati tutti i gentiluomini che possiedono terre signorili, che sono fuori d'impiego
e quelli ancora che sebbene ignobili tengono terre comprate da
altri della predetta natura. Questi servono a cavallo ed hanno
da mantenersi a loro spese tre mesi nel regno per la difesa del
medesimo, cento e quaranta giorni fuori; cavalleria, che se si
vedesse tutta unita sarebbe numerosissima, ma d'ordinario Sua
Maestà non si vale che di quella della provincia in cui è la
guerra, o di alcun'altra delle più vicine. Nell'ultime occorrenze
non ne ha tirato gran frutto, perchè l'impazienza sempre compagna della nazione, non permise per lungo tempo di soccombere al dispendio ed alle fatiche.</p>
<p>In mare non meno che in terra poderose oggidì le forze
della Maestà Sua appariscono, avendo così voluto il Cardinale,
dopo che è fatto direttore dei mari; così per dignità e sicurezza del regno, come per propria gloria sua particolare.</p>
<p>Nel Mediterraneo (levati i mesi d'inverno nei quali si ritirano a Marsiglia) stanno armate dieciotto galere e più di trenta
vascelli tondi, i quali disarmano a Tolone e sono quelli a' quali
comandava l'Arcivescovo di Bordeaux.</p>
<p>Nell'Oceano pure cinquanta altri vascelli sogliono mantenersi di carico da seicento sino a milleduecento botti, e questi
di ordinario ne' porti di Brest ed Avre de Gra3ce si conservano. </p>
<p>Le galere si fabbricano tutte in Provenza. Una di queste
sola chiamata la reale appartiene a Sua Maestà, le altre ai particolari, dal re tutte pagate e mantenute.</p>
<p>I vascelli in parte si fanno in Brettagna, dove meno mancano i materiali e gli artefici, ma il maggior numero si compra
in Inghilterra ed in Olanda; sebbene da certo tempo in qua
piuttosto con le prede, che con la fabbrica e comprita si accresce il numero, usurpandosi quelli degli amici e degli inimici,
col solo fondamento di una legge stabilita dal solo impulso dell'utilità, la quale vuole che trovandosi alcuna benchè leggiera
porzione d'effetti di ragione degli inimici sopra una nave, con
essi quelli degli amici e la nave medesima confiscata rimanga:
legge che avendo (è forza il dirlo) più del barbaro che dell'umano. ha causato che Bordeaux servitosene rigorosamente per
poche centinaja di scudi di robe pretese appartenenti agli Spagnuoli, abbia fatto rappresaglia di vascelli inglesi ed amburghesi, carichi di mercanzie per milioni d'oro, con notabile
sconcerto di molte nazioni, tra le quali sono i Fiorentini, i Genovesi, ed i sudditi di Vostra Serenità ne hanno sentito non mediocre danno, dal che n'è nato poi che allettato il medesimo
Bordeaux dall'utile, attento più alla pirateria che ad esercitare
generosamente il suo carico di generale, lasciò libera alle scorrerie dell'armata spagnuola la Tarragona, con detrimento ben
considerabile del credito e della riputazione che gode alla corte.</p>
<p>Usano i Francesi (come è ben noto a Vostra Serenità) certe
piccole barche piene di fuochi artificiali, le quali da soli due
uomini guidate agevolmente attaccano alle navi e le ardono,
servendosi d'altra piccola barca per fuggire dopo di aver acceso nelle prime il fuoco: invenzione diabolica, ma di gran vantaggio per chi sa valersene, facilmente potendosi consumare
un'armata intera quando fosse nel porto in particolare. E se
alla Serenità Vostra conferisse saperla, agevolmente troverassi
chi si offrira di servirla, nè sarà senza il consenso di Sua Maestà, la quale quando segui l'impresa sempre famosa della Vallona, applaudendo quanto più dir si possa alle azioni ed al
merito dell'Eccellentissimo Provveditore dell'armata Cappello
verso il quale vive tuttavia conserva le memorie di obbligo e
di aggradimento per la difesa che già prese come capitano
delle galeazze di alcuni vascelli francesi contro i corsari di Inghilterra, mi ebbe a dire, che se la Serenità Vostra si fosse servita dei brulotti (che così appunto chiamano le barche sopradette) avrebbe consumate le navi barbaresche e schivate le occasioni delle dispute col Turco nel punto della restituzione. </p>
<p>Ma il vantaggio più grande di Sua Maestà, così in mare,
come in terra, non tanto nelle forze, quanto nell'obbedienza e
nell'unione dei sudditi veramente consiste.</p>
<p>Con la morte del conte di Soissons morì ogni rampollo di
guerra civile, e nè capi, nè ardire, nè risoluzioni restarono più
a' malcontenti per muoversi come ho di sopra accennato, ma
quello ch'è più, il partito degli Ugonotti altre volte tanto pericoloso e quello che già divideva per metà le forze del regno
dall'antico vigore è decaduto a segno che senza guida o capo,
perduto il cuor di leone, ad uno smarrito sebbene numeroso
gregge può rassomigliarsi propriamente.</p>
<p>Godeva egli nei tempi andati poco meno di cento piazze
accordategli dal re defunto per l'editto di Nantes nel 1598, e
con esse in grata corrispondenza dell'appoggio ricevuto dai
medesimi Ugonotti durante la Lega, diede molti privilegii. Per
il mantenimento delle guarnigioni nelle medesime piazze gli
erano assegnati trecentomila scudi annui ed altri centocinquanta per il sostentamento delle chiese che in più provincie
ascendevano al numero di settecento e sessanta e di tre collegii,
di Montalbano, Mompellier e Nimes. Avevano i loro concistori,
Collegii e Sinodi provinciali o nazionali, ed in ogni triennio facevano un'Assemblea Generale. nella quale facevano elezione
dei deputati per rappresentare le loro occorrenze alla corte. </p>
<p>Le forze loro erano grandissime ed in un bisogno avrebbero potuto mettere insieme più di cinquantamila uomini, non
compresi quelli dei presidii. Dal Delfinato ne avrebbero cavati
diecimila. Dall'alta e bassa Linguadoca, col paese di Querà
venti mila altri. Dal Poitù, Santogne, Angoule3mme e Roccella
più di quattordici mila altri, ed altrettanti o poco meno dalla
Gujenna.</p>
<p>Passavano queste provincie tutte fra loro con ottima corrispondenza in modo che quasi in momenti, per via di segni,
le une e le altre di ogni occorrenza si avvertivano; consolidava
il loro partito l'unione dell'Inghilterra, degli Olandesi, dei
Protestanti d'Alemagna, degli Svizzeri e dei Ginevrini, oltre i
malcontenti del regno, con i quali sempre trovavano facilità di
vantaggiare i proprii interessi.</p>
<p>In tal vigore si conservò questo formidabile partito sino
all'anno 1621, in cui per molte assemblee, cabale ed altro intraprese contro del re, ebbe necessità questi di andare rivocano a poco a poco tutti i privilegii, e smantellando le piazze, sicchè dopo il memorabile e sempre glorioso acquisto della Roccella non gliene rimase alcuna, al che poi si è aggiunto il mancamento dei capi e dopo il fu duca di Roano non ha ardito alcuno di dichiararsi tale. Si venne poscia ad impedire le assemblee generali ed altre unioni scandalose, onde in fine può dirsi
che oltre l'uso delle chiese permesse in alcune provincie solo
fuori della città, non restino con altra libertà gli Ugonotti che
di convocare i Sinodi ecclesiastici per il puro mantenimento
dell'immunità della religione.</p>
<p>Potendo tutto ciò ch'è sopra detto far conoscere abbastanza le forze della Francia e la volontà della medesima d'impiegarle in vantaggio della propria grandezza, non sarà sconvenevole il dar campo all'Eccellenze Vostre di stendere le loro considerazioni prudentissime sopra ciò che possa la Francia medesima aver per oggetto nell'emergenze che corrono, e sino a
qual segno si può congetturare che si portino i disegni di Sua
Maestà e dove pensi di seminarli. </p>
<p>Io, Serenissimo Principe, sebbene forse confusamente, non
lascierò di portare alcun riverente tocco delle mie osservazioni
passate, per quello che potessero somministrare di lume a conoscere ciò che andrà succedendo in avvenire.</p>
<p>Dichiarò il Cristianissimo la guerra alla corona di Spagna, perchè avendo fatta essa guerra per molti anni ausiliaria,
considerò che si poteva andar consumando senza frutto e che
poi l'accessorio diventando principale, potrebbe con aperta
dichiarazione avvantaggiare di molto le condizioni della Corona, la riputazione delle proprie armi, e fabbricare alla Cristianità una soda pace. Da ciò ne seguì che avendo intimata all'Infante la guerra per trombetta espresso in Fiandra, l'andò stendendo in Alemagna, in Ispagna ed in questa provincia d'Italia
in particolare. dove ebbe speranza con l'ambasceria di Bellievre
di muovere i principi italiani e principalmente la Serenità Vostra a far seco causa comune. Accadutone però il contrario,
restò Sua Maestà con i soli Confederati, Savoja, Svezia ed Olanda in obbligazione di far la guerra, e l'ha continuata e continua con quegli eventi, che a tutti sono chiari. Se continueranno prosperamente le cose, io ho concetto che debba anco
continuarla, se non risolvono tra sinistri avvenimenti le negoziazioni di tregua o di pace; continuandosi la guerra io posso
affermare all'Eccellenze Vostre con tutta franchezza che dalla
Fiandra si procurerà cavarne il primo ed il più grande utile,
quivi e non altrove vedendosi impiegati dal Cardinale i suoi
congiunti, profusi i tesori, ed infine assistervi la persona del re
e quella dell'Eminenza Sua. </p>
<p>I rispetti per i quali gli acquisti più in quella che in ogni
altra provincia premono, sono due, l'uno assicurare da quella
parte il dominio e mettere in sicuro la città di Parigi, alla quale per la poca distanza, e per la debolezza delle frontiere già
diede allarmi con molto timore Don Giovanni de Vert, e l'altra la pretensione stimata giustissima di non restituire ciò che
si andrà occupando, dandosi alle prese di Hesdin, Arras, Bapalma, Aire ed altre piazze vicine, non già nome di acquisti ma ricuperazioni, il che si è pubblicato con le stampe, e si sostiene
con le ragioni che all'Eccellenze Vostre furono significate.</p>
<p>Dopo di ciò per le medesime ragioni il prendere pure
qualche posto nel contado di Rossiglione grandemente importa, e non meno importante si stima la ricuperazione della
Navarra; imprese tutte che oppugnate da infinite contrarietà
(e ben lo vede il Cardinale) non potranno riuscire di così facile adempimento; nè, quando anco gli continuasse prosperosamente la fortuna, può credersi che non sia per vederne il fine;
vi persiste però e vi persisterà con premura e gliene dà l'impulso lo sperare che le irresoluzioni della Spagna (che a tutta
forza andrà fomentando) gliele facilitano.</p>
<p>In Alemagna dice chiaro bramare il re di aver libero l'ingresso, ed a tal fine mi persuado che tutto si farà per sottoettere e mantenere intiera la manutenzione di Brisach con
qualche altra piazza in Alsazia ed alle rive del Reno, per lo che
la morte del duca Bernardo di Veimar niente dispiacque. </p>
<p>In quanto alla Lorena non saprei che riferire alla Serenità
Vostra con fondamento, essendosi veduto contro l'aspettazione
d'ognuno lo strano effetto che ha partorito il trattato che nell'anno decorso stabilì il duca Carlo in Parigi. Quello Stato
riesce certamente comodo alla Francia non solo per sè ma
per le conseguenze dell'Alemagna e della Franca Contea. </p>
<p>Per l'Italia, vasti senza dubbio e varj scorrono per la mente del Cardinale i pensieri, ma in un medesimo tempo si avvede che senza l'assistenza dei principi italiani è impossibile il
condurli ad effetto, onde è mia riverente opinione sottoposta al
giudizio di chi più intende, che in tanto vi continui la guerra,
in quanto che l'obbligo dell'onore e della coscienza lo chiama
alla difesa del duca di Savoja, i di cui Stati per sola causa dei
Francesi ora si trovano nella combustione che è a tutti palese. </p>
<p>Ricuperare vorrebbe Sua Maestà quelli che con l'assistenza del principe Tommaso si hanno usurpato gli Spagnuoli, ed
il possesso sicuro stabilirsi di Casale, di cui dirò, che non mutandosi le congiunture e le risoluzioni, si è convenuto di non
fare al duca di Mantova la restituzione se non fuori che sia di
tutela e finita la guerra, ma se egli non fosse di natura inclinato alla Francia o seguitasse (che Iddio non lo voglia) la di lui
morte tanto pronosticata, non so quello che seguirebbe di quella piazza.</p>
<p>Pinerolo, col fondamento di una compra pretesa legittima,
si tiene già unito alla corona, si disegna pure (occorrendo) di
incorporarvi alcuna delle valli vicine, e d'impadronirsi di qualche altro passo per comodo maggiore di far calare truppe in
Italia, e di ciò crede Sua Maestà che gliene debbano avere obbligo i principi d'Italia e massime Vostra Serenità, mentre si
dichiara che egli non conserva quel posto se non per la difesa
e sicurezza di questa provincia. Può essere che gli effetti riuscissero contrarj, ma sin ora non lo dimostrano le apparenze,
perchè sebbene nel Cardinale il desiderio di stendere il dominio
non ha misura, i suoi anni però (essendo uomo) bisogna che
l'abbino, e siccome le imprese di Fiandra e del Rossiglione, il
dominio di Catalogna e la ricuperazione di Navarra più degli
interessi dell'Italia gli premono per buona ragione di Stato, così è da supporsi che mentre non possa bastargli il tempo per
venire al fine d'imprese così vaste, meno per conseguenza rimanere gliene debba per intraprendere il soggiogamento di
questa Provincia, dove tanti principi potentati sarebbero all'occorrenza preparati a difenderla; onde io riverentemente conchiudo non potersi per ragione, nè doversi da questa parte temere la potenza dei Francesi.</p>
<p>Ma per non lasciare addietro anco la considerazione della
tregua e della pace, negozj, che da tanto tempo stanno sopra il
tappeto, e che in ogni parte in tante agitazioni tengono ed hanno tenuto i ministri di Vostra Serenità, e la Serenità Vostra istessa in molestie continue, dirò brevemente che lo Stato della
Francia in se forte, fertile, sicuro ed abbondante di genti, dovrebbe consigliarlo ad uscire dagl'imbarazzi della guerra, perchè siccome vorrebbe questo re una pace tanto vantaggiosa,
quanto grande sia il vantaggio delle sue armi presenti e che
può conseguire, così non vi è chi possa assicurarlo, che le constituzioni delle cose non si mutino, essendo gli eventi della
guerra più che ogni altra cosa all'instabilità della fortuna soggetti, anzi è certissimo, che accadendo la morte del re o quella
del Cardinale, ai quali stanno solo le prosperità della corona
appoggiate, gli ordini in disordini ed i vantaggi in pericolose
necessità si vedrebbero in un momento cangiati, ragioni che
ben sovente fanno breccia nella mente del re medesimo, e lo
rendono conturbato, ma, o sia per determinata volontà del Signore, i di cui fini per lo più a noi tiene misteriosamente celati, o perchè tale è in effetto l'inclinazione di chi governa, a me
pare che ad ogni altra cosa più che alla pace si pensi, e se i ministri ed il Cardinale più degli altri mostrandovisi inclinati fanno una gran premura per l'unione dei Congressi, dopo che a
bello studio li hanno per lunghi anni divertiti, lo fanno (e me
ne assicuro) stimolati dal Nunzio, e per non sapere più come
pubblicare il ritardo, ora che le dilazioni de' passaporti e di altri impedimenti svelati a Vostra Serenità da' ministri suoi a
nulla più servono, non è però, quando anche i Congressi si convocassero, che si abbia intenzione, o che si possa sperare di
stabilire la pace, e se il progresso di sei anni non ha bastato
per far risolvere la marcia del Plenipotenziario, non si deve
supporre che altri molti anni possano bastare alla conclusione
di negozio tanto importante, in cui concorre infinità d'interessi
tanto fra se discordanti. </p>
<p>Lo scontento però, con cui i popoli della Francia soccombono alle calamità della guerra, chiama per necessità la speranza di questo sollievo, come quello che promette loro ben tosto una tregua generale, alla quale in tutt'i casi e quando almeno in dieci anni stabilir si potessero tutti gli affari delle cose presenti, mi persuado, che dovrebbero men difficilmente i
Francesi condiscendere; ma non cercandola gli Spagnuoli per
altro che per sedare i tumulti della Catalogna e del Portogallo,
ed il Cristianissimo con l'esclusione di quegli Stati non volendo sentirne parlare, accade che sia difficilissimo questo trattato,
e fino a che i medesimi Catalani e Portoghesi dall'obbedienza
di Spagna si terranno separati, risorgeranno fra se anco difficoltà insuperabili per il trattato eziandio della stessa pace generale.</p>
<p>In Italia (lo dirò in poche parole) nè pace, nè tregua particolare può sperarsi, perchè sebbene dal principe Tommaso fu
sorpreso Torino in Piemonte, e si fece sospensione d'armi di
pochi giorni, e che ad essa ne sarebbe succeduta una maggiore, consigliata dai pericoli che a Casale si trovano imminenti,
(come anco se n'espresse allora con confidenza il Cardinale) è
accaduto dopo che gli Svizzeri e li Olandesi ingelositi hanno
dal Cristianissimo ottenuta parola, di non far pace nè tregua
in questa provincia senza il loro consentimento, onde se tra i
principi di Savoja e la cognata qualche componimento insorgesse, sì che si vedessero reciproche restituzioni di piazze,
ciò non estinguerà certo in questa provincia il fuoco fra le corone.</p>
<p>Le confidenze e le diffidenze di Francia con i principi stranieri, ancorchè al mondo palesi, pure vorrebbero qualche minuto riflesso, ma l'internarsi in particolari e penetrare là dove
mirano i principi con l'occhio perspicace del proprio interesse,
è punto difficilissimo; così io per adempiere parte di ciò che
devo, andrò solo generalmente accennando che contro la casa
d'Austria, di Spagna e di Germania, nutrisce il re (oltre ciò che
si vede) un pessimo animo ed una antipatia naturale, che con
la guerra non può certo finire. </p>
<p>Degl'Inglesi poco si fida. I trattati di quattro anni più volte
con loro soddisfazione cangiati, non sono stati bastanti a ricongiungerli in alleanza. Da ciò non altri che il solo Palatino ha
discapitato, avendo voluto il Cristianissimo obbligarsi a non
concludere la pace mai, senza l'intera reintegrazione di lui in
ogni possesso degli Stati e delle prerogative della casa, onde
sebbene in tal maniera pare che con l'appoggio del Parlamento d'Inghilterra vadano risorgendo novelli progressi, non è da
vedere che siano di così facile riuscita, mentre il re della Gran
Brettagna tiene il Francese per fabbro principale delle sue presenti calamità.</p>
<p>Di Danimarca sempre si vive in gelosia, ma pure si professa seco amicizia.</p>
<p>Con la Polonia passano termini di antica benevolenza, se
i disgusti passati per la prigionia di Casimiro (la di cui liberazione e sollievo seguì in gran parte a contemplazione dell'Eccellenze Vostre) non l'abbiano in qualche modo alterata. Casimiro niente di meno (ciò che io so e che ha meco con lettere
confidato) offerisce di rinunziare internamente all'amicizia di
casa d'Austria, e mettersi intieramente nelle braccia dei Francesi con istabilire il matrimonio con la principessa Maria, quando dai Francesi gli emolumenti che gode in Spagna ed in Alemagna gli siano somministrati.</p>
<p>Col Turco non ha Sua Maestà (oltre il commercio) di che
trattare; i Francesi lo rispettano però molto più che siano da
esso rispettati. Gli affronti nella persona del conte di Marenville e i pregiudizj nell'affare del conte di Cesi, si sono portati
con pazienza.</p>
<p>Con la corona di Svezia vi è lega offensiva e difensiva rinnovata; ma le macchine degli Austriaci sempre in qualche parte si temono.</p>
<p>Con gli Olandesi vi è la medesima alleanza, ma nell'intrinseco, poco buona disposizione; gli uni verso gli altri si mantengono gelosi; quelli, dell'ingrandimento dei Francesi in Fiandra, e questi, perchè gli Olandesi sieno negligenti nella guerra con disegno d'impedir loro l'ingrandimento nella medesima
Fiandra; oltre di ciò arde qualche vecchio inestinguibile rancore nel petto del Cardinale e del principe di Orange. Con l'Elettore di Treviri, col Langravio di Assia, col duca di Luneburgo, e con qualche altro principe d'Alemagna vige tuttavia
la Confederazione.</p>
<p>I tredici Cantoni degli Svizzeri hanno più antica alleanza
con la Maestà Sua e particolarmente quelli di Brema, Zurigo,
Soliturno, Friburgo e Glaris.</p>
<p>Con le tre leghe Grise, vecchia pure vi è una confederazione, ma al presente pare rotta o raffreddata almeno. </p>
<p>Del pupillo duca di Savoja, ora il re può dirsi più protettore che collegato: i sconcerti lacrimevoli di quella casa, ma-
dama posta in necessità di esporsi alla clemenza della Maestà
Sua, la sorpresa preaccennata di Torino ne furono le cause come manifestò il trattato di Grenoble, dove nel 19 del mese di
settembre seguì l'abboccamento del re con Sua Altezza.
Quivi tutto si fece per persuadere madama ad abbandonare ai
Francesi la manutenzione di Monmigliano, che vuol dire di tutta la Savoja, ma ella stette sempre salda con alterazione e con
disgusto notabile del Cardinale, che poi produsse la prigionia
del conte di Solliè, e quella propalazione di cause poco decenti, che corsero per il mondo, nè qui è da credersi, che termineranno gli effetti dell'indignazione dell'Eminenza Sua concitata da molte altre cause posteriori.</p>
<p>Da quello che si andrà risolvendo intorno all'introdurre
in Torino, e conseguentemente nell'altre piazze del Piemonte,
presidio di madama, potrà farsi qualche giudizio se non sodo,
almeno apparente dell'intenzione della Maestà Sua sopra il resto; ma sino che la guerra continui è da credersi, che vorrà il
re tener certo in obbedienza la sorella, e non lasciarle alcun
modo d'aggiustarsi con gli Spagnuoli, nè con i cognati, senza
il di lui consentimento, e vuole la ragione e la pietà che facendolo, si restituisca tutto al duchino; così si dichiara di voler fare ed io me ne persuado.</p>
<p>Parma pure per obbligo del capitolato deve la Maestà Sua
proteggere contro gli Spagnuoli; quel duca con l'inclinazione
si professa tutto Francia, nel presente incontro col pontefice da
ciò che sin ora si crede, pare che Sua Maestà concorra più volentieri ad assisterlo col consiglio che con l'armi; s'egli però avesse buoni appoggi, non è da dubitarsi, che gli fomenterebbero i Francesi i più torbidi pensieri, essendo bramosi (quanto può dirsi ed io lo so di certo) di vedere i principi più grandi di questa provincia con l'armi alla mano, assicurandosi che
placate le loro differenze particolari fossero per volgerle contro il Cattolico unitamente. Da ciò che per Parma opererà la
Maestà Sua si scorgerà qual intenzione mantenga verso il pontefice. Gli eventi delle cose passate hanno sin ora fatto conoscere grand'avversione tra Richelieu e la casa Barberina, mostrando
ogni ragione, non complire al Cristianissimo l'ingrandimento del pontefice, massime con la depressione dei principi suoi
amici.</p>
<p>Con Fiorenza creduto austriaco non passa alcuna buona
corrispondenza. Modena si coltiva, e vorrebbesi distaccarlo dalla divozione di Spagna.</p>
<p>Dei Genovesi si vive in Francia sempre con gelosia, e così
non men gelosi questi dei Francesi si mostrano; l'interesse della galera noto a Vostra Serenità, non terminato, sconcerta le
cose e amareggia gli animi sempre più, e per questo non solo,
ma per riguardo di convenienza vive in tal diffidenza, non avendo
potuto i Genovesi spuntare alcuna cosa alla corte, nè i pretesi
loro trattamenti reali.</p>
<p>Mantova si pretende protetto non solo contro i principi
che volessero intorbidargli la quiete, ma contro la madre medesima che a prova si autenticò nemica della Francia. È, parlando con le voci dei Francesi, poco amica della sua propria casa:
in testimonio di ciò allegano le correnti procedure di lei, dalle
quali mille male soddisfazioni ricevono, oltre i passati sconcerti, così per l'allontanamento delle zie da Mantova, come per la
conspirazione in Casale del Montiglio e sopra tutto per i trattati che si trovarono nella Segretaria di Leganes, quando il
conte d'Arcourt frettolosamente lo necessitò a levarsi dall'assedio di quella piazza, le quali come furono autenticate da dispacci intercetti che pur sono pervenuti a pubblica notizia, tengono indubitabile tutt'i ministri che la principessa fissa nel credere che il duchino non debba vivere lungamente, si abbia procurato dall'imperatore il nome di duchessa per far passo al
conseguimento dell'investitura in sè dei feudi, eziandio ad esclusione di Guastalla e di ogni altro: ma con secreta promessa
(venendo il caso della morte del duca) di accasarsi col fratello dell'imperatore, negozio che se avesse effetto all'Italia tutta,
ma più alla Serenità Vostra riuscirebbe di pregiudizio ben grave per li Stati di essa tra la Germania e Mantova interposti, onde per altro essendo bene informate le Eccellenze Vostre de' consigli e delle inclinazioni della medesima principessa per qualunque caso che avvenir potesse, sarà effetto della prudenza di
questo Augustissimo Senato l'applicare bene fisso l'occhio, e
col riflesso il rimedio (se si possa) alle novità che potessero
andare insorgendo.</p>
<p>Sopra l'eredità in Francia del già duca Carlo, ancora vertono liti, avendo l'una e l'altra parte prodotte scritture in vantaggio del proprio interesse, e presentate al Gran Cancelliere
che tiene ordine di Sua Maestà di esaminare le prodotte scritture e vicendevolmente alle parti comunicarle. Quando io partii
di Francia dovevano formarsi le risposte. Già l'avevano fatte la
principessa Maria ed Anna, e da Mantova (essendosi prolungato il tempo di tre mesi prescritto per interposizione dell'Eccellenze Vostre) si attendevano. Il punto stà, che per leggi fondamentali del regno pretendono le principesse che il duca come
nato fuori di Francia, non sia capace di ereditare la <hi rend="italic">naturalità</hi>
concessagli dal re, ma non valevole per non essere stata verificata dal Parlamento. Il duca all'incontro valida sostiene la
sua naturalità ed intende che debbano le zie contentarsi di ciò
che lasciò loro in testamento il padre, e ciò non essendo soli
diecimila scudi di rendita annuale per ciascuna, con che nè possano vivere, nè maritarsi secondo il loro grado; pensa Sua Maestà di accrescere loro l'assegnazione, ma vuole togliere al duca
le ducee od altra piazza di considerazione, punto che alla principessa di Mantova niente piace, e sarà per discontentarla. </p>
<p>Sebbene poi attraversandosi molti contrarj prodotti dalla
neutralità di Vostre Eccellenze che sempre dispiacque ai Francesi, si siano vedute insorte ombre di poca soddisfazione allora
moleste, pure la ragione dal canto dell'Eccellenze Vostre fortissima, sostenuta da me con quel petto che si doveva, le ha
sempre nella loro origine agevolmente dileguate, ed ancorchè
l'interesse bene spesso direttore d'ogni umana passione mantenga anco nel Cardinale col desiderio viva la speranza, che la
Serenità Vostra abbia a prendere contro gli Spagnuoli parte
nella guerra di questa provincia, non è perciò che non facendolo, sia per mancare in lui quella confidenza (come mi persuado
almeno) che sempre ha avuta, cioè che con vantaggio della corona così nei maneggi di pace, come in ogni altro interesse siano l'Eccellenze Vostre per sinceramente impiegarsi.</p>
<p>Io, con la Serenità Vostra per lungo spazio introdotta, di
tempo in tempo dalla prudenza de' suoi Ministri sostenuta, e dalla
virtù singolare dell'Eccellentissimo signor Cavaliere Contarini
mio precessore accresciuta, stabilita a gran segno trovai la confidenza. Io per non lasciarla raffreddare almeno (se non ho potuto rincalorirla) ho usata tutta l'applicazione e diligenza che ho
creduto incombere allo zelo mio riverente. In tutto il resto dei
miei incarichi obbedii certo con puntualità, ed affaticai senza risparmio, non avendo mai fuggito, ma sempre di buona voglia
incontrate sempre tutte le occasioni. Dieciotto mesi di viaggio in
tre volte con disconcerto ben grande della mia salute e con eccidio delle fortune, non mi hanno punto abbattuto di meno, nè intiepidito l'ardore con cui io doveva, e sono sempre per servire
sino all'ultimo spirito alla mia patria. Così gl'incomodi che ho
risentiti dalle piaghe incurabili dei debiti che mi opprimono, mi
sono capitali di gloria e di soddisfazione e ben preziosi ancora, se
io possa sperare di avere nel progresso di sette anni operata cosa
che intieramente non meriti la disapprovazione di Vostre Eccell.</p>
<p>Lasciai la carica appoggiata alla prudenza e desterità dell'Eccellentissimo Giustiniano, le prerogative del quale, rimettendola nel lustro primiero, faranno svanire, non che le macchie,
le memorie anco dei miei difetti.</p>
<p>Egli già insinuatosi con le più proprie maniere negli animi del re e di chi governa, accrescendo sempre più la buona
intelligenza della Serenità Vostra con la Maestà Sua, con gloria
ben grande di questo Eccellentissimo Senato, fa risplendere in
vantaggio della Cristianità tutta la pietà e il santo zelo di ciascuna dell'Eccellenze Vostre.</p>
<p>Dall'ordine della Cancelleria, due discreti, modestissimi
giovani ho avuto appresso di me: signor Gabriele Lazzari, che
trovai con l'Eccellentissimo mio predecessore, e che di ordine
pubblico con suo incomodo si è trattenuto, e signor Lorenzo
Paolucci mandatomi da Vostra Serenità al suo ritorno da Bologna. Si l'uno che l'altro hanno esercitate le loro funzioni con
intero pubblico vantaggio, e con dispendio sopra le loro forze
non solo, ma si hanno fatto conoscere pieni di tanta fedeltà e
divozione, che gravemente mancherei se non corrispondessi loro con un pieno sincero attestato, che si sono resi meritevoli
della grazia pubblica e di qualche benigna ricognizione. </p>
<p>Vede la Serenità Vostra a' suoi piedi un testimonio della
generosità del re verso la persona mia, ma che non può riuscirmi tale, se la propria di lei e quella di quest'Eccellentissimo
Senato non concorrano a farmene liberal mercede. Se vogliono
giudicarmene degno valerà oltre la consolazione d'un sincero
attestato del pubblico benigno aggradimento delle passate mie
umilissime fatiche, a dare ristoro in qualche poca parte alle
gravissime perdite e ad accrescermi, non la volontà ch'è pronta al sommo, ma (in quanto vaglia) il potere d'impiegarmi in
alcun'altra funzione di pubblico gradimento. Grazie.</p></div1></body></text></TEI.2>
