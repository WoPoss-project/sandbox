<?xml version="1.0" encoding="utf-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2 TEIform="TEI.2">
   <teiHeader type="text" status="new" TEIform="teiHeader">
      <fileDesc TEIform="fileDesc">
         <titleStmt TEIform="titleStmt">
            <title TEIform="title">Vita di Guidubaldo duca di Urbino</title>
            <author TEIform="author">Baldassarre Castiglione</author>
         </titleStmt>
         <extent TEIform="extent">41950 Kb in UTF-8</extent>
         <publicationStmt TEIform="publicationStmt">
            <publisher TEIform="publisher">Biblioteca Italiana</publisher>
            <pubPlace TEIform="pubPlace">Roma</pubPlace>
            <date TEIform="date">2008</date>
            <idno TEIform="idno">bibit000939</idno>
            <availability status="unknown" TEIform="availability">
               <p TEIform="p">Questa risorsa digitale è liberamente accessibile per uso
                            personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt TEIform="seriesStmt">
            <title TEIform="title">Collezione BibIt</title>
         </seriesStmt>
         <sourceDesc default="NO" TEIform="sourceDesc">
            <bibl default="NO" TEIform="bibl">
               <title TEIform="title">Vita di Guidubaldo duca di Urbino</title>
               <author TEIform="author">Castiglione, Baldassarre</author>
               <editor id="ed" role="editor" TEIform="editor">Motta, Uberto</editor>
               <publisher TEIform="publisher">Salerno</publisher>
               <pubPlace TEIform="pubPlace">Roma</pubPlace>
               <date TEIform="date">2006</date>
            </bibl>
         </sourceDesc>
      </fileDesc>
      <encodingDesc TEIform="encodingDesc">
         <samplingDecl default="NO" TEIform="samplingDecl">
            <p TEIform="p">Tutti i materiali paratestuali della fonte cartacea non riconducibili alla
                    responsabilità dell'autore dell'opera sono stati soppressi nella versione
                    digitale</p>
         </samplingDecl>
         <editorialDecl default="NO" TEIform="editorialDecl">
            <correction method="silent" status="medium" default="NO" TEIform="correction">
               <p TEIform="p">Livello medio: controllo a video con collazione con edizione di
                            riferimento</p>
            </correction>
            <quotation form="data" marks="all" default="NO" TEIform="quotation">
               <p TEIform="p">I simboli di citazione e di discorso diretto presenti sulla fonte cartacea
                            sono stati rappresentati sulla versione digitale</p>
            </quotation>
            <hyphenation eol="none" default="NO" TEIform="hyphenation">
               <p TEIform="p">I trattini di sillabazione a fine riga sono stati soppressi e le parole
                            ricomposte</p>
            </hyphenation>
         </editorialDecl>
         <classDecl TEIform="classDecl">
            <taxonomy id="CGB" TEIform="taxonomy">
               <bibl default="NO" TEIform="bibl">Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc TEIform="profileDesc">
         <creation TEIform="creation">
            <date TEIform="date">500</date>
         </creation>
         <langUsage default="NO" TEIform="langUsage">
            <language id="ita" TEIform="language">Italiano</language>
         </langUsage>
         <textClass default="NO" TEIform="textClass">
            <keywords scheme="CGB" TEIform="keywords">
               <term TEIform="term">Memorialistica</term>
            </keywords>
         </textClass>
      </profileDesc>
      <revisionDesc TEIform="revisionDesc">
         <change TEIform="change">
            <date TEIform="date">2007-06-08T00:00:00.000+02:00</date>
            <respStmt TEIform="respStmt">
               <name TEIform="name">Novadata systems</name>
            </respStmt>
            <item TEIform="item">Digitalizzazione - OCR</item>
         </change>
         <change TEIform="change">
            <date TEIform="date">2007-11-28T00:00:00.000+02:00</date>
            <respStmt TEIform="respStmt">
               <name TEIform="name">BIBIT</name>
            </respStmt>
            <item TEIform="item">Correzione linguistica</item>
         </change>
         <change TEIform="change">
            <date TEIform="date">2007-12-28T00:00:00.000+02:00</date>
            <respStmt TEIform="respStmt">
               <name TEIform="name">Laura Sarzi Braga</name>
               <name TEIform="name">BIBIT</name>
            </respStmt>
            <item TEIform="item">Codifica XML - Codifica manuale</item>
         </change>
         <change TEIform="change">
            <date TEIform="date">2008-02-07T00:00:00.000+02:00</date>
            <respStmt TEIform="respStmt">
               <name TEIform="name">Carla Deiana</name>
               <name TEIform="name">BIBIT</name>
            </respStmt>
            <item TEIform="item">Validazione</item>
         </change>
      </revisionDesc>
   </teiHeader>
   <text TEIform="text">
      <body TEIform="body">
         <div1 n="Vita di Guidubaldo di Montefeltro" org="uniform" sample="complete" part="N" TEIform="div1">
            <head TEIform="head">BALTASAR CASTILIONUS CHARUS AD SACRATISSIMUM BRITANNIAE REGEM HENRICUM DE GUIDOUBALDO MONFELTRIO URBINI DUCE</head>
            <p TEIform="p">
               <add resp="ed" TEIform="add">1</add> Vellem, sacratissime Rex, ut quod olim ad te scribendi mihi iucundissimum erat argumentum, id nunc non omnino esset amarissimum, aut saltem nullam doloris et miserie tristem afferret memoriam. Malorum enim recentium acerbam recordationem exulceratus horret animus ac formidat. Sed cum ita me tempus et officium meum dureque calamitates admoneant, parendum esse censeo. Proderit etiam fortasse turgidum animum, qui nunc gravi moerore confectus stupet, huius modi narrationibus vexare, et quodammodo perfricare, ut scilicet acerbissimum cordis dolorem iterato vulnere saucius evomat et profundat. Et quamvis tante ruine fragorem in Britanniam usque, et ad aures tuas penetrasse non dubitem, qualem tamen quantamque in Guidubaldi Ducis nostri morte iacturam fecerimus, ipse deinde quam intrepide, quam constanter, quam sancte diem clauserit extremum multos vestratium forsan latuerit. Quedam igitur perscribere constitui, que licet admirabilia nullam tamen nobis admirationem attulere, siquidem sanctissimi mores, integritas, fides, magnanimitas, totus denique anteacte vite tenor probatissimus, laudatissimum etiam finem nec vite dissimilem pollicebantur.</p>
            <p TEIform="p">
               <add resp="ed" TEIform="add">2</add> Nostri omnes preterea norant iamdudum qualem in ipsis incunabulis indolem pre se tulerit, eamque in dies magis ac magis auxerit, qualis in pueritia, qualis in adolescentia extiterit. In illa enim aetate qua pueri nucibus indulgent, litteris ac discipline militari incumbens brevi tantum profecit, ut non modo inter equales et pueros, sed inter viros natu grandiores prodigii loco haberetur. Et cum supra aetatem saperet, non audebant homines merito concepte spei parem exitum expectare. Videbaturque nescio quo pacto imminere periculum ne ingenium precox et pene divinum nunquam ad frugem perveniret, aut in ipsa floridiori etate e medio tolleretur. Itaque vere nimium vaticinati sunt.</p>
            <p TEIform="p">
               <add resp="ed" TEIform="add">3</add> Patrem enim annum agens decimum amisit. Patrem inquam illum Federicum, quem merito magnum ob animi magnitudinem et maxima gesta appellaverim, cuius praeclara facinora totum orbem complerunt. Sed viri huius laudes alium exposcunt locum. Bene gestarum enim rerum monumenta extant, et tot virtutes fama perinde ac debuit illustris subsequuta est. Haec —igitur intempestiva mors eorum animos percussit qui, patris auspiciis, natum ad astra tolli posse confidebant. Verum continuo bona spes convaluit, quae prius aliquantulum refrixerat. Apparuit enim subito puer ingenio, prudentia, liberalitate conspicuus, erga suos eque clementissimus ac iustissimus, omnibusque visus est pater in filio revixisse. Admirabantur homines in eo cum caeteras virtutes tum iucundissimam oris maiestatem, quam intuentes amabant et grata quadam formidine venerabantur. Talem igitur vivebat vitam, qualem qui maxime diis et hominibus gratissimus et charissimus esset.</p>
            <p TEIform="p">
               <add resp="ed" TEIform="add">4</add> Annum agens sextum decimum, uxorem duxit ex illustri Gonzagae familia Elisabet, Francisci Mantuae Marchionis sororem, cuius eximia virtute, moribus et pene divina pulchritudine maritus ab omnibus foelicissimus et beatissimus habebatur: eademque foelicissima ac beatissima, quae talem esset virum sortita. Verum, quae mortalium est conditio, tot bona quae nos diuturna et pene perpetua sperabamus, sors inimica labefactare cepit. Podagram enim incurrit anno aetatis suae vigesimo primo, et quamvis palam id non esset, nec ipse fateretur, tamen aliquantulum impeditus, nescio quo pacto, pedibus laborare videbatur. Verum non ob id ludo pile, cuius erat scientissimus, abstinebat. Equitabat praeterea quotidie, arma gestabat, hastis concurrebat: atque haec omnia adeo fortiter, adeo scienter ut ad singula natus videretur. Neminique dubium erat quin supra omnes nostrae aetatis principes militari disciplina, corporis robore, agilitate atque equitandi peritia tunc temporis polleret. Nusquam gratius erat spectaculum quam illum armatum equo cataphracto sedentem inspicere, cum hastam, cum ensem tractaret, cum sonipedem solo insultantem inconcussus ipse laxis habenis modo impelleret, modo compesceret, modo in girum flecteret, ac veluti alter Pollux corrigeret. Spectabant omnes et admirabantur dulcem oris ferociam, totum denique corpus adeo concinne compositum, ut quicquid ageret ipsum semper deceret.</p>
            <p TEIform="p">
               <add resp="ed" TEIform="add">5</add> Statura procerus fuit, colore candido, ore non admodum pleno sed forma eximia, et per omnes aetates venustissima; negligens tamen omnis lenocinii et circa cultum ad mundiciam et decentiam tantum curiosus: glaucis oculis, capillis aureis primum mox subflavis, iisdem planis nec multis, tereti collo, latis humeris, toroso pectore, castigato ventre, plenis femoribus, tibiis autem decenter exilibus. Timoris preterea penitus expers atque animi invictissimus, adeo ut illi non nunquam vicio datum sit, quod in pugna potius militis quam imperatoris officio fungeretur. Nunquam terga dare, nunquam cedere, nunquam pedem referre visus est, cum sepius inter cadaverum acervos ob sui ipsius vitam undique glomeratis hostibus circumseptus dimicaverit. Occumbere tamen inter tot arma et inimicas acies strenue manum conserens non potuit, ut scilicet diris dolorum cruciatibus vitam reservaret. Infoelix enim egritudo magis ac magis in dies ingruebat. Nec multo post evenit ut penitus pedibus captus podagram, quam diu animi magnitudine dissimulaverat, celare nequiverit. Sed gravescente dolore omnia in peius labebantur, visique sunt morbus et adversa fortuna foedus inire, viresque suas omnes experiri velle ut tot virtutes et seculi nostri praecipuum decus uno ictu prosternerent. Luctatique diutius incassum, nihil unquam de dignitate, nihil de animi magnitudine tot conatibus auferre valuerunt. Perstitit enim ad omnes incursus vera virtus, nec unquam succubuit infracti robur animi.</p>
            <p TEIform="p">
               <add resp="ed" TEIform="add">6</add> Nam, ut caetera omittam adversae sortis vulnera, Valentinus ille ad omnium bonorum pernitiem natus, cum se tantum Guidubaldo debere cognosceret quantum nunquam benefactis rependere valeret, dira regnandi cupidine et scelerum suorum stimulis adiutus, cogitare cepit quo modo illi regnum, vitam et famae splendidissimum decus adimeret, seque illum tuto proditurum confisus est, opinatus fore ut Guidubaldus nunquam illius insidias et fraudes timeret, de quo se tantopere bene meritum non ignoraret. Cum igitur maximis ab eo Valentinus affectus esset beneficiis, maioraque etiam in dies efflagitaret haberetque, eum prope iam in germani loco Guidubaldus receperat, militibus pecuniisque iuvabat, hospicio illum suosque omnes honorificentissime suscipiebat, nihil denique praetermittebat quod ad vere columen amicitiae pertinere videretur. Haec omnia impius ille humanarum divinarumque rerum profanator contempsit, clamque Guidubaldum nil tale suspicantem adortus regno expulit, fretus potentissimi Gallorum regis amicitia, qui tunc cum magna manu faucibus Italie imminebat, item Alexandri sexti Pontificis favore ac monitis compulsus.</p>
            <p TEIform="p">
               <add resp="ed" TEIform="add">7</add> Cumque Italiae res ita composite essent, neminem ex tot amicis Guidubaldus auxiliatorem habuit, praeter quam Venetos, qui illi pecunias hospiciumque exhibuere benignum, mehercle, et tutum. Venetiis igitur commoratus aliquandiu, ab illo semper Senatu in summo honore habitus est. Interea Urbinates caeterique dura Valentini ditione premebantur, in eisque Valentini odium et Guidubaldi amor aequa lance librari poterant. Et quamvis iugum detrectare non tuto posse viderentur (Valentinus enim tunc temporis dominus rerum Picenum, Umbriam, Flaminiam Emiliamque pene totam occupaverat), ab eo tamen palam defecerunt, multos trucidarunt, arces omnes solo aequarunt, asserentes munitissimam sui cordis arcem regi quemque custodire. Iterum eos Valentinus oppressit, et quos sub imperio posse tenere non confidebat, funditus delere cogitavit.</p>
            <p TEIform="p">
               <add resp="ed" TEIform="add">8</add> Interea Alexander sextus mortem obiit, statimque Valentinus regnum et male partas divitias amisit. Guidubaldus vero contra ius amissas recuperavit, tanta non modo suorum sed totius Italiae laetitia et iucunditate quanta dignus esse videbatur. Occurrebant redeunti puerorum examina ramos olivarum tenentium, canebant auspicatissimum regis adventum. Occurrebant tremulo gradu longevi senes prae laetitia lachrymantes, viri, foeminae, matres cum infantibus, turbae acervatim cuiuscunque sexus, cuiuscunque aetatis, ipsa videbantur saxa exultare et quodammodo gestire.</p>
            <p TEIform="p">
               <add resp="ed" TEIform="add">9</add> Deinde paulo postquam Guidubaldus regno restitutus est, summus pontifex creatur Iulius secundus, qui hominis prudentiam cognoscens atque animi magnitudinem, renuentem et pene invitum, licet etiam toto corpore impeditum, Sanctae Romanae Ecclesiae exercitus imperatorem elegit. Quippe qui sapientia et mentis consilio, magis quam vi corporis, egregia perpetrari facinora non ignorabat. Hinc ipse officium suum summa cum laude ad extremum usque exercuit. Interea quam clara virtutis suae argumenta prestiterit, quomodo bonam omnium de se spem impleverit, longum esset referre. Non pretermittam tamen preclarum illud magnanimitatis exemplum. Cum enim Valentinus in Pontificis manus devenisset, multique de eo penas iniuriis, quas ipse quamplurimis intulerat, debitas sumere contenderent, Guidubaldus, cum in potestatem suam redegisset supplicemque ante pedes haberet, oblitus quo ardore animi, qua vi, quibus insidiis ab eo paulo ante petitus esset, oblitus, inquam, scelesti gladii quem capiti suo infestum avideque inhiantem vix egreque evaserat, non modo iniurias non ultus est, sed cum incolumem humaniter dimisisset, ut eidem a pontifice ignosceretur enixe operam dedit effecitque.</p>
            <p TEIform="p">
               <add resp="ed" TEIform="add">10</add> Plura dicerem, sed vereor ne animus tuus nimium illius desiderio accendatur, quem nobis impia fata immaturaque mors subripuere, omnemque recuperandi spem precidere. Letarer igitur, si mens exuberanti dolore repleta laetitie tantillum admitteret, id scilicet, quod olim summopere cupiebam, non evenisse. Bene enim cessit quod tu nunquam illum coram aut allocutus es aut vidisti; segnius enim nec tam firmiter animos penetrant que nobis per alios referuntur, quam quae oculis et auribus nostris subiecta ipsimet percipimus. Quam incredibili amore igitur presentem prosecutus esses suavi oris gratia, dulci colloquio, et ornatissimis moribus quibus devinciri poteras, exactam rerum omnium peritiam quam admirari, si absentem et pene ignotum adeo dilexisti ut illum praeclarissimo Garterii ordine tuo decorare dignatus sis.</p>
            <p TEIform="p">
               <add resp="ed" TEIform="add">11</add> De quo quantum ipse tibi se debere arbitraretur, nec ego nec alius quisquam verbis litterisve referre satis posset. Verum hec ego recte novi memoriaque adhuc teneo quecunque discedenti mihi identidem dixerit, cum ab eo orator ad te proficiscerer, ut pro innumeris erga se benefactis gratias agerem, foedusque ordinis sollemniter sancirem. Cum vero me tam humaniter, tam honorifice a tua Maiestate susceptum intellexisset, dignitate ac muneribus auctum, non poterat quin omnibus summa hilaritate et gaudio meas hisce de rebus litteras ostenderet. Quid cum reditum meum ex Britannia in Italiam cognovisset? Tanta enim affectus est letitia, ut non destiterit iteratis tabellariis efflagitare ut magnis itineribus quibus maxime possem ad se contenderem. Angebatur enim desiderio, cupiebatque percunctari singula. Itaque postquam accessi, et quicquid videram audieramve retuli, tuasque cum immensas et pene incredibiles virtutes, tum quanti se faceres, enarravi, Dii boni, quam laetus, quam sibimet Diis similis esse visus est, regis amicitiam adeptus, quem ille ad communem hominum utilitatem caelitus descendisse opinabatur. Itaque in dies eadem sepius audire expetebat, tum sicubi negociorum curis ac laboribus defessus requiescere volebat, in hos sermones se tanquam in amenissimum conferebat secessum.</p>
            <p TEIform="p">
               <add resp="ed" TEIform="add">12</add> Amisisti igitur, sacratissime Rex, virum ex confratribus tuis tanto ac tam preclaro coetui nulla ex parte dissimulandum, quem si aliquando vidisses, atque homini paulum consuevisses doleres profecto plus nimio. Magni in primis consilii, magneque prudentiae vir fuit, solus ex omnibus quos unquam viderim ad omnia quibuscunque animum intendisset natus. Nam, ut omittam belli peritiam, magnanimitatem, solertiam in rebus omnibus dexteritatemque, liberalia studia ab aetate prima cupide semper ac diligenter exercuit, utranque linguam pari studio foeliciter excoluit, sed Graecarum litterarum precipuo tenebatur amore, eiusque lingue tam exactam adeptus erat cognitionem, ut non minus quam patriam in promptu haberet. Curavit voces propriis accentibus ac aspirationibus grecanico more proferre. In adolescentia assidue lectionis fuisse traditur: extremo autem tempore non satis multum. Sed foelici ac inexhausto memorie thesauro iuvabatur, qua omnes homines mea quidem sententia superavit. Quicquid enim semel aut iterum audivisset, adeo tenaciter percipiebat ut non modo sensum, sed et verborum seriem ipso quo erant ordine scripta memoriter continuo referret.</p>
            <p TEIform="p">
               <add resp="ed" TEIform="add">13</add> Poetas summatim attigit: Virgilium tamen Homerumque familiarissimos habuit. Dicendi figuras, lepores variamque in eis rerum omnium scientiam, maiestatem, abundantiam divinamque ingenii vim inspiciebat, exacteque pernoscebat ac admirabatur, atque adeo fideliter omnia memoriae mandaverat, ut quodcunque ex ipsis carmen audiret, caetera ipse subsequeretur ad sacietatem usque audientium. Poetas alios non plurimi faciebat. Ciceronis orationibus maxime oblectatus est; Livii, Cornelii Taciti, Quinti Curtii historia, Plinii etiam quam plurimum. In Grecis Demosthenis orationibus, Aristidis, Chrisostomi, epistolis Magni Basilii, Plutarchi etiam scriptis sed moralibus presertim, Luciani dialogis delectabatur plurimum. Omnia haec mirabili quodam et pene incredibili deorum munere ita memoria continebat ut raro libros in manibus sumeret, sed ipse secum tacitus mente cuncta relegebat. Mirumque in eo videbatur tanti ac tam acris ingenii vis memorie coniuncta: raro enim conveniunt.</p>
            <p TEIform="p">
               <add resp="ed" TEIform="add">14</add> Ante omnes summo excoluit studio precipuumque habuit Xenophontem, quem et ipse Sirenem Atticam appellabat. Dulcemque illius eloquii suavitatem non minus imitatus est quam dilexerit, ita ut a nobis merito et ipse Siren altera dici potuerit. Quotiescunque enim de gravioribus ac magnis negociis coram primatibus sermonem haberet, mellito quodam lepore ac suavitate verba delinibat, copiose acuteque ratiocinabatur. Res oculis subiiciebat nulla affectatione aut morositate, nec verbis longe repetitis. Sed quemadmodum feras Orpheus et saxa cantu traxisse dicitur, ita ipse quadam dicendi venere innataque facilitate audientium animos demulcebat, quocunque voluisset impellebat flectebatque. Eadem verborum gratia in domesticis rebus narrandis usus est. Privatim facetissimus, dicteriis totus scaturiens, comis ac facilis non tamen ut quisquam serio aut ioco unquam ab eo vel adhuc puero fatuum aut inane verbum audierit, sed semper etiam, ut opinor, matris in utero servavit illud quod prepon Greci vocant.</p>
            <p TEIform="p">
               <add resp="ed" TEIform="add">15</add> Dulci ac proprio oris sono pronuntiavit. Aliquando tamen traulismum patiebatur, praesertim in littera <foreign lang="grc" TEIform="foreign">ρ</foreign>, quam sepius difficili quodam conatu proferre videbatur. Historiae talem assecutus erat notitiam ut prope fidem excedat. Quicquid enim Latinis Grecisve litterarum monumentis traditum est, viderat ac memoria continebat. Urbes quas quisque struxisset aut diruisset, reges, respublicas, successiones, bella, duces, philosophos, oratores, poetas, quo quisque tempore floruisset, pictores insuper, sculptores, ritus, leges, sacra, mores, et haec omnia non Grecorum modo Latinorumque, verum etiam Hebreorum, rerum omnium denique seriem ita recensebat ut annales ab origine mundi solus ipse scripsisse videretur. Nec minus recentioris historie cognitionem habuit. Orthodoxe fidei nostrae, primitivae ecclesiae Graecae Latinaeque ritus institutionesque omnes sciebat exacte, pontificum patriarcharumque ordinem ab initio, quae quisque gessisset in vita, quibus oblectatus fuisset. Gottorum praeterea, Vandalorum aliorumque in Italiam incursiones, direptiones, bella, obsidiones, duces ad amussim enarrabat: imperatores Constantinopolitani quando maxime floruissent, qui reges Galliae, Germaniae, Hispaniae Pannoniaeque. Multa in primis de sacratissimis Britanniae regibus, de dignitate insulae, de hominum antiquissima nobilitate disserebat, sed precipue de inclyta vestra familia, quae quamvis tot, ut ita dicam, semideos habuerit, multos armis invictissimos, multos etiam qui vitae integritate inter sanctos referri meruerint, tamen a te uno ita illustrata est, ut quemadmodum solis lumen sydera obumbrat, sic precipua virtus tua clarissimos reges alios minus claros reddiderit et pene luce contexerit.</p>
            <p TEIform="p">
               <add resp="ed" TEIform="add">16</add> Haec ille omnia in promptu obviaque habebat. Nec tacendum esse duxerim quam admirabilem et pene incredibilem cosmographiae cognitionem adeptus esset: in ceteris enim alios, in hoc autem se ipsum superavit. Nam, ut omittam quam accurate, quam diligenter omnia sciverit, quecunque Ptholomeus et Strabo caeterique omnes litteris mandarunt, montes, maria et flumina, regiones, urbes atque alia cognitu digniora minutissima queque adeo persecutus est, ut locorum intervalla, oppidorum nomina, diruta templa, edificia, fontes, rivos et pene vepres virgultaque scire curaverit. Navigationes preterea, scopulos, portus, littora, omnia haec ille enarrabat ac si.orbem totum dextra conclusum contineret inspiceretque. Insuper quid regni Turcharum imperator possideret, quot urbes, quot oppida, quot vicos, quibus nominibus loca haec antiquitus appellarentur et quibus nunc immutaverint, itidem de Sultano Maumethanorumque omnium origine falsaque religione, quis illis bellandi mos, qui ritus, arma, vestes, equorum peditumque ordo. Tum si qua inter eos praeclara gesta extitissent aut dicta, prelia, victorie, omnia norat. Persarum Arabumque mores in pace et in bello, quae fertilis regio, quae minus, quibus mercibus queque abundet et quibus commutare consueverit.</p>
            <p TEIform="p">
               <add resp="ed" TEIform="add">17</add> Sed quid singula persequi studeam? Multo enim difficilius est illius laudum exitum quam initium reperire. Ego autem vel ob hoc me sapientissimum et summa dignum laude existimarem, si quanta ipse fuerit laude dignus quantumque caeteris omnibus sapientia praestiterit, verbis tantum referre possem. Verum ne quis rerum magnitudine permotus, me minus vera forsan referre arbitretur, testor sacros cineres sanctissimosque manes illos, qui mihi semper numen erunt, me non modo nihil falsi, nihil perperam, quod norim, dixisse, verum etiam multa consulto subticuisse, ut procul a me omnem mendacii suspitionem amoverem, presertim cum ipse ab omni ambitione adeo fuerit alienus ut non modo quae sciret non ostentaverit, sed penitus dissimulaverit. Percunctabatur enim libenter et que ipse sciret, raro autem de his sermonem habebat, preterquam inter notos et familiares: nec id nisi lacessitus. Quicunque igitur medullitus eum norit, me tanquam aridum ieiunumque nimis in dicendo damnabit. Mirabuntur fortasse alii, parvamque nobis fidem habebunt, nec id iniuria. Ego enim qui semper illi assidebam, nec unquam digito longius aberam, vix mihi ipsi quae viderem audiremque credenda censebam.</p>
            <p TEIform="p">
               <add resp="ed" TEIform="add">18</add> Cui enim non mirum videri poterit hominem gubernandi regni curis impeditum, tot functum honoribus, tam brevi spacio tantam rerum omnium peritiam adeptum esse, presertim cum maximis semper et bello et pace occupatus fuerit negociis? Eodem enim anno quo patrem amisit, puer et pene infans iisdem copiis prefuit quibus ipse Federicus pater pro Ferdinando rege Neapolitano, Joanne Galeatio Sfortia duce Mediolanensium Florentinisque tunc confederatis contra Venetos preerat, tamdiuque provinciam hanc substinuit quamdiu ipsi in foedere permanserunt. Deinde ab Innocentio octavo Pontifice Maximo contra Ferdinandum regem stipendia meruit. Paulo post, cum Carolus Gallorum rex in Italiam traiiceret, regnum Neapolitanum invasurus, ab Alexandro sexto Pontifice Maximo et Alphonso rege Ferdinandoque minori exercitus &lt;imperator&gt; invocatus est. Atque in ea expeditione non minus strenue quam sapienter et militis et imperatoris munus exercuit. Florentinorum praeterea totius exercitus imperator contra Pisanos multas summa cum gloria pugnas pugnavit, Pisasque in Florentinorum ditionem pene redegit; suburbia enim cepit, ibique castrametatus hostes, quam diu ipse affuit, intra portas continuit. Rursus Alexandri sexti et Ferdinandi minoris, Venetorum Ducisque Mediolanensium stipendiis, Marucinos, Marsos, Precutinos, Vestinosque omnes, qui ab Aragonum fide defecerant Gallorumque partes sequebantur, repressit Ferdinandoque regi debellatos restituit. Continuo eum Alexander Pontifex Maximus Romam accitum, cum Ursinis bellum indixisset, exercitui prefecit. Ille autem ea expeditione Ursinorum res adeo labefactavit, adeo contrivit, ut pene funditus deleverit. His actis, Perusinis ipse bellum intulit, cumque iam ad victoriam tenderet, Alexandri Pontificis monitis permotus, ab incepto destitit honestissimasque pacis conditiones accepit. Eodem tempore Venetorum stipendiis contra Florentinos durum difficillimumque bellum gessit.</p>
            <p TEIform="p">
               <add resp="ed" TEIform="add">19</add> Haec quicunque audiet, nonne opinabitur hominem qui tot res magnas in vita egerit, nihil aliud agere potuisse? Adde Valentinianas perturbationes, exilium et tot adversae fortunae vulnera. Adde atrocissimam incurabilemque egritudinem. Miraberis profecto tantam litterarum studiis operam impendisse hominem, qui etiam foris tot preclara gesserit facinora, idque tam brevi temporis curriculo. Cum enim decessit non ultra trigesimum et sextum attigerat annum, huiusque extremi temporis parva admodum ratio habenda est. Nam adeo dira morbi vis invaluerat, ut raro e lecto surgeret, et cum maxime valeret sella veheretur, ectica etiam aliquando. Haec autem bona valitudo, cum diutius esset, per mensem durabat. Deinde, agmine facto, dolores acerbissimi hominem aggrediebantur, tanta vi tantoque furore ut semper mors immineret. Rursus pausam facere videbantur, ut esset unde alimenta resumerent. Itaque alternatim eum quies, tanquam ministra, doloribus lacerandum propinabat vigoremque suggerebat, ut scilicet auctus sensibus dolorum atrocitate magis premeretur, quos ille tamen tanta animi constantia ferre consueverat ut raro in tam duris cruciatibus gemitum ederet. Sed natura ipsa dolori succumbens humores permiscebat, corruptosque ad stomacum demittebat; hinc statim, soluto alvo, febris subsequebatur.</p>
            <p TEIform="p">
               <add resp="ed" TEIform="add">20</add> Haec ille cum animadvertisset egritudmemque suam, eo iudicii acumine quo quicquid ageret perficiebat, exacte cognosceret, quippe qui medicinae etiam scientissimus erat, mortem suam adventare identidem asseverabat, nec id animo perturbato sed intrepide leniterque, sermone tranquillo et vultu hilari. Atque ego quidem illum nihil aliud exoptasse contenderim, praesertim postquam Franciscum Mariam, Urbis Praefectum sibique ex sorore nepotem, quem ipse quia prole careret in filium adoptaverat, haeredem instituit. Noverat enim se cum multa ad populorum commoditatem, tum hoc praecipue peregisse, magnamque se ab omnibus laudem in posterum habiturum; quod scilicet successorem sibi delegisset qui ingenio, liberalitate atque animi magnitudine, maximam de se spem polliceretur, patrisque iudicium praeclaris gestis apud omnes comprobaturus esset.</p>
            <p TEIform="p">
               <add resp="ed" TEIform="add">21</add> Interea cum in dies deterius se haberet, Urbino discedere constituit. Itaque Forumsempronii Kalendis Februarii se contulit. Ea enim urbs et celi temperie et loci amenitate levamen aliquod egritudini allatura videbatur. Evenitque ut non multo post aliquantulum refectus summam nobis evadendi spem prestiterit. Quod enim maxime cupiebamus id etiam faciliter miseri credebamus. Verum non diutius vana spe delusi sumus: nam statim omnia in peius ruere ceperunt, sensimque morbus invalescens vires carpere. Nos omnes gravi dolore perculsi atque animo fracti nil iam nisi triste meditabamur, lachrymisque et merore confecti dura fata egro animo versabamus. Ille autem, cum iam deficientibus viribus laetalem agnosceret langorem, ultro sacerdotem vocari iussit, et de more delicta, si qua erant, sanctissime fassus, res omnes suas religiosissime nec minus sapienter composuit, ea animi constantia, ea fortitudine et prudentia ut, quamvis corpus dura prostratum egritudine iam deficeret, mens tamen animusque nihil de vera virtute, nihil de ingenii acumine divinoque vigore amisisse viderentur. Nos autem, ut ab eo mortis opinionem aliquantulum amoveremus, spe simulata haec omnia detestabamur, quasi properata nimis atque intempestiva. Ille vero ad nos conversus, graves attolens oculos, <quote TEIform="quote">« Quid — <seg type="inciso" part="N" TEIform="seg">inquit</seg> — mihi exoptatissimum bonum invidetis? Nonne quicquid me ab hac dolorum congerie atrocissima liberaverit, id optimum fateamini necesse est? ».<seg type="inciso" part="N" TEIform="seg"> Et cum rursus paulum conticuisset, ad me conversus Virgilii carmina haec pene subcinens:</seg> « Dum hanc — <seg type="inciso" part="N" TEIform="seg">dixit</seg> — vivo vitam, me “circum limus niger et deformis harundo / Cocyti tardaque palus inamabilis unda / alligat et novies Stix interfusa cohercet” »</quote>.</p>
            <p TEIform="p">
               <add resp="ed" TEIform="add">22</add> Paulatim itaque deficiens cepit rarum ac difficilem habere sermonem, sed quiescenti similis obticebat. Commovebatur tamen aliquantulum cum ad Elisabet carissimam uxorem respiceret. Illa enim assidue noctu dieque assistens, non poterat non aliquando lachrymis oculos suffundere; ea tamen animi magnitudine et prudentia, qua nostrae aetatis mulieres omnes non modo equavit verum etiam superavit, introrsus fletum supprimebat, et quibus maxime poterat verbis cogitationes illius avertere temptabat. Sed cuncti iam vana spe destituti, mortem illam nobis infelicissimam Duci vero nostro optabilem expectare cepimus, que sensim subrepere videbatur, ne sanctissimam animam molestia afficeret.</p>
            <p TEIform="p">
               <add resp="ed" TEIform="add">23</add> Itaque tertio Idus Apriles, cum ipse iam extremam adventare horam cognosceret, ut ungeretur de more Sancte Matris Ecclesie rogavit. Idque dum fieret, suos omnes Francisco Marie filio, qui illi semper assidens, nullum pietatis officium praetermittebat, commendavit. Quaedam insuper de clementia iustitiaque erga populos mandavit, quomodo se omnibus gratum amabilemque exhiberet, hortatusque est ut honores maioribus partos cum dignitate tueretur. Admonuit praeterea ut Elisabet uxorem suam, quam sibi matrem indulgentissimam regnique gubernatricem prudentissimam testamento relinquebat, qua maxime posset pietate prosequeretur, illam audiret, consilia crederet, postremo in omnibus pareret, seque illi filium preberet obsequentissimum. Mox in illam, ut semper aderat, oculos coniiciens quasi abiturus ultimo digressu mandata petebat. Itaque cum iam obriguisse videretur, dextram malae supponens, semet thoro ad eternam quietem composuit intrepide. Nec multo post sine ullo oculorum aut oris motu perturbationeve, hora noctis quinta, extremum halavit halitum, adeo placide ut qui aderant omnes an adhuc viveret incerti essent.</p>
            <p TEIform="p">
               <add resp="ed" TEIform="add">24</add> Hic vitae finis sanctissimae, hic laborum praeclarissimi Ducis exitus, nostrorum vero malorum et miseriae durum initium. Subito enim tantas in lachrymas, gemitus eiulatusque proruptum est, ut domus tota ab imo everti videretur, immissisque hostibus flamma ferroque lares vastari. Elisabet, viri corpus amplexa, quo gemitum vocemque edere conaretur, collapsa est, animoque relicta diutius nobis penitus mortem obiisse suspicionem attulit. Nec defuerunt qui utriusque funus pariter procurandum censerent. Medici tandem odoribus multisque artibus fugientem revocavere animam. Illa autem simul ac loqui potuit: <quote TEIform="quote">« Quid mihi — <seg type="inciso" part="N" TEIform="seg">inquit</seg> — invisam hanc reddidistis vitam? At eodem tumulo, quo dimidium mei contegi poteram, nec mihi mors dominum meum, quae sola posse videbatur, ademisset»</quote>. Verba haec lachrymae singultusque impediere, nec iam aliud quicquam audiri poterat. Omnes enim pre dolore exanimati ubique diram mortis faciem adesse cernebamus, ubique gemitus, ubique lachrymarum flumina. Sed cum iam satis debacchati paululum quievissemus, defuncti corpus Urbinum deferendum curavimus, lectoque impositum substulimus.</p>
            <p TEIform="p">
               <add resp="ed" TEIform="add">25</add> Sed quis siccis oculis tristissime illius noctis meminisse queat? Amarissimam recordationem quis non horreat? Comitabamur pheretrum funereis facibus longo tractu per agros relucentibus. Audiebantur flebiles ululatus vicinis montibus. Occurrebant catervatim agrestes incole horrisonis lamentationibus, occurrebant solutis crinibus mulieres eiulantes, pueri passim virginesque flentes, ipse nocturne aves nescio quid moestum et solito tristius conqueri videbantur. Audite canes per tenebras ululare, dirum omen referebant. Syderum acies obtusa apparebat. Omnia denique mortis, omnia horroris plena erant. Cum autem propius Urbinum adventavimus, portis erupere omnes. Ibi duri gemitus, ibi iterum repetite funduntur lachryme; tum mulieres ingentem tollunt clamorem, palmis pectora tundentes.Excitum vulgus attonitumque mixtim confluit. His comitati sociis, palatium ingressi, in conclavi corpus custodiendum curavimus. Mane autem palam in medio domus Garterii insignibus ornatum collocavimus. Ibi tum cives omnes mutata veste, mulieres cum infantibus lachrymantes spectatum adveniebant, ingemiscebant multi, fata detestabantur, et pene Superis conviciabantur:</p>
            <p TEIform="p">
               <add resp="ed" TEIform="add">26</add>
               <quote TEIform="quote">« Nos ergo te, prestantissime Princeps, tot laboribus, tot periculis, tot nostrorum cedibus ab exilio revocatum ab impiorum manibus tutati sumus, ut scilicet in ipsa floridiori etate extinctus, nobis acerbum vulnus, tuique amarissimum relinqueres desyderium? At cum parentem tuum amisimus, nostrum totiusque Italiae presidium decusque, decennem te substulimus, educavimus et pene sinu nostro fovimus, ut gloriam maioribus tuis partam augeres, nobis vero prestantissimis virtutibus tuis non sine dignitate vitam prestares incolumem. At spes omnes nostras impia fata radicitus subsecuere. Haec malorum nostrorum solamina: raptus es atrocissimis doloribus, qui te viventem adhuc nobis subripuerant. Hoc meruit tua in omnes incredibilis illa clementia? Hoc meruit inviolabilis iustitia, liberalitas immensa? Tot virtutes praeclarissimas, tot animi egregias dotes atra mors abstulit. Te nobis fata tantum ostendere, ut gravem iacturam cognoscentes dolorum cumulum augeremus »</quote>. Haec atque his similia flentes gemitu singultibusque verba permiscebant.</p>
            <p TEIform="p">
               <add resp="ed" TEIform="add">27</add> Interea sacerdotes circumfusi, moestis vocibus, de more Deo immortali supplices fundebant preces, funereae collucebant faces, ignibus thura cremabantur. Talibus officiis totam egimus diem, adeo ut nullum temporis momentum sine lachrymis abierit. Hora autem noctis fere sexta corpus e palatio in edem Divi Bernardini, quam ipse Dux extruxerat, delatum est ibique humatum. Qui autem planctus, qui gemitus pompam prosecuti sint, quae redeuntium voces, questus, lamentationesque nec possem nec auderem enarrare. Ipsi patricii et qui pheretro subierant, exuberantibus lachrymis singultibusque impediti, consistebant, lapideique velut obriguisse videbantur, vulgus autem attonitum insano agi furore.</p>
            <p TEIform="p">
               <add resp="ed" TEIform="add">28</add> Sic nobis tenebrosi et sine sole dies iere. Celebratum est deinde sexto Nonas Maias preclarum funus ac magnum, frequentissimo hominum conventu, in templo urbis maiori, cuius pavimentum et quicquid cerni poterat nigris erat contectum stragulis. Parietes facibus omnes flagrabant, ac pene incendio absumi videbantur. In medio cenotaphium extruxerant cereis ardentibus refertissimum, titulis inscriptum, affixa circum vexilla atque arma que ipse gesserat. Intra autem lectus erat Garterii pallio stratus, quod cum ego ad usus ferales conversum viderem, atque animo volverem diei illius imaginem quo primum sacris insignibus decoratus Dux invictissimus tanta laetitia illud induerat, adeo commotus sum ut nec lachrymas uberiores nec altos gemitus continere potuerim. Heu, quam dissimilis pompa! Quam brevis illa iocunditas, quam nos pene perpetuam sperabamus! O duram mortalium conditionem! O vanas hominum spes! Quem paulo ante populus in dies honoribus auctum gloriabatur, nunc extinctum luget, nunc tristi funeris honore condecorat.</p>
            <p TEIform="p">
               <add resp="ed" TEIform="add">29</add> Aderat Franciscus Maria filius, Urbini Dux atque alme Urbis Prefectus. Subsequebatur Federicus Fregosus nepos, archiepiscopus Salernitanus, qui Summi Pontificis personam gerebat; ceteri deinde consanguinei familiaresque omnes. Principum preterea Italorum omnium, rerum publicarum, cardinalium oratores, qui venerant ut funeribus interessent moestosque solarentur. Miseri deinde cives provincialesque omnes, itaque sordidati qui aderant, obvoluto capite, lugubri veste humum verrebant. In exequiis sacra egerunt episcopi quam plures, tum sacerdotes pene innumerabiles, qui flebilibus modulis concinebant. Defunctum laudavit Ludovicus Odaxius, vir singulari doctrina quem ipse a teneris praeceptorem habuerat.</p>
            <p TEIform="p">
               <add resp="ed" TEIform="add">30</add> Haec fuere, Sacratissime Rex, que inclyto Duci nostro pro tot benemeritis rependere potuimus. His moesti&lt;s&gt; officiis, his supremis abeuntem honoribus prosecuti sumus, at lachrymis moeroreque illius indelebilem memoriam eternum celebrabimus.</p>
            <p TEIform="p">
               <add resp="ed" TEIform="add">31</add> His itaque peractis, convertere omnes animum ad Elisabet, que tam gravi perculsa vulnere immanique obruta ruina, viri mortem nec minus miserabilem vitam suam inexhausto lachrymarum fonte ubertim deflet. Nec ullum consolationis admittit genus, sed moestis vocibus gemituque amarissimo non modo animos hominum frangit labefactatque, sed et saxa duris querelis commovere videtur. Ipse Franciscus Maria filius, officiosa pietate atque assiduis precibus, animi dolores atrocissimos temptat lenire; sed quoties illam solari aut lachrymis amovere conatur, illa ipsi vehementiores sui misericordia movet lachrymas. Nil nisi triste loquitur auditve: obstruit aures consolationi dolor, qui magis magisque in dies crudescit et semper novos perennesque invenit fletus, mirumque profecto est tantus illius oculis humor unde sufficiat. Haec igitur mors infoelix nobis uno ictu virum prope divinum uxoremque eripuisse videtur, que sola tali viro digna reperta sit.</p>
            <p TEIform="p">
               <add resp="ed" TEIform="add">32</add> Nam admirabilis illa prudentia, matronalis dignitas, pudicissimi sanctissimique mores, tot preterea divine et pene incredibiles animi virtutes, et quantas nunquam fortasse temporibus nostris in alia foemina superi visendas prestitere, torpent ac dolori acerbissimo validiores adiecisse vires videntur, quas illa tamen ut infirmas debilesque nimis accusat increpatque, quod scilicet sibi vitam auferre nequeant. Eam igitur, postquam aliter nequit abrumpere, acerbissimam mortique simillimam agere constituit. Itaque sordidissimis obsita pannis, vultum nigro contecta pallio, squalore situque confecta, humi prostrata, moerore lachrymisque tabescens et pene consumpta inedia, in tenebris degit clausisque fenestris invisum solis arcet lumen. Nullam prorsus atro cubiculo lucem admittit. Extremo tantum angulo ardens apparet parva admodum candela, cuius lumen et obtusum caliginosumque esse videtur.</p>
            <p TEIform="p">
               <add resp="ed" TEIform="add">33</add> Elisabet igitur deflenda&lt;m&gt; magis quam viventem amisimus, cum tot ac tantas praestantissimas virtutes in ea acerrimus dolor adeo oppresserit ut his nobis frui non liceat. Guidubaldus enim e terrestri carcere calamitosisque dolorum vinculis evolavit, angustias, labores ad quos natus esse videbatur, effugit. Quod si sola fortuna homines, ut plerique autumant, beatos rursusque infoelices redderet, unus hic esset quem merito pre omnibus infoelicissimum appellaremus, cum illum sors adversa tot ictibus contuderit, tot modis afflixerit ut nec minimum quidem hore momentum in vita sine molestia unquam transegerit. Verum infracta virtus difficiles vicit pugnas, asperrimas difficultates superavit, illumque ad omnes incursus tutissimo munivit praesidio, adeo ut nunquam succubuerit, sed semper invicto animi robore dolores humanasque miserias contemnens, merito vitam felicissimam mortemque habuisse dicatur. Quod si piis bonisque Dii sedes non abnuunt meritas, eum iam mortalitatem exutum, eternam solidamque vitam adeptum inter superos retulere. Nos vero assiduis confecti lachrymis, veluti bonam illi beatamque foelicitatem invidentes, desiderio torquemur amarissimo.</p>
         </div1>
      </body>
   </text>
</TEI.2>
