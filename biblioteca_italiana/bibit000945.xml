<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Spagna (1578)</title>
      <author>Alberto Badoer</author>
    </titleStmt>
    <extent>11 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000945</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-15T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-16T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>

<div1 n="Relazione di Spagna (1578)">
<argument><p>Relazione di Alberto Badoero 1578</p></argument>
<p><hi rend="italic">La scrittura comincia col seguente ritratto di Filippo II</hi></p>
<p>Il re don Filippo d'Austria, figliuolo di Carlo V imperatore, 
nacque l'anno 1527 di maggio. Ha avuto quattro mogli; 
una portoghese, l'altra inglese, l'altra di Francia, e quest' ultima 
tedesca, figliuola di Massimiliano imperatore. Si trova quattro 
figliuoli, due maschi e due femmine. Il principe si chiama 
Ferdinando, e l'infante don Diego; e le due infante, Isabella la 
maggiore, e l'altra Caterina.</p>
<p>È di statura piccola, ma molto ben composta, di pelo biondo che 
incomincia a imbiancare, di faccia venusta e grata e di sua natura 
malinconico. È principe cattolicissimo, amatore delle cose divine, 
di molta prudenza e giustizia, deviato da ogni sorte di piaceri, e 
dato tutto alla solitudine, stando otto e dieci mesi dell'anno 
ritirato sia a Aranguez, sia a San Lorenzo dell'Escuriale o al 
Pardo; e quivi si gode la campagna con la regina e i figliuoli, ma 
con pochissima corte, anzi con i ministri necessarj e non altri. 
Attende ai neggozj senza alcuna intermissione con grandissima sua 
fatica, perchè vuol sapere e vedere ogni cosa. Si leva di 
buonissima ora, e negozia e scrive fino a mezzogiorno, nel quale 
mangia sempre ad una medesima ora, e quasi la medesima qualità e 
quantità di cibi; e beve due volte, o due volte e mezzo, in un 
bicchiere di cristallo di mediocre tenuta. Sta il più del tempo 
sano, ma patisce qualche volta di fiacchezza di stomaco, e poco o 
niente di podagra. Dopo mangiare vela mezz' ora l'occhio sulla 
seggiola, dipoi spedisce tutti i memoriali che ha da sottoscrivere, 
tutte le libranze o mandati, cedole, tratte, e ogni altra cosa che 
abbia da firmare; dipoi esce, tre o quattro volte la settimana, alla 
campagna in cocchio a ferire un cervo o coniglio con la balestra. Va 
tre volte al giorno dalla regina; cioè la mattina avanti che oda 
messa, il giorno prima che si metta alle faccende, e quando va poi a 
dormire. Hanno due letti bassi, lontano due palmi l'uno dall'altro; 
ma una cortina da basso li copre che pare un solo. Ama 
tenerissimamente la moglie, e la tiene piuttosto stretta che 
altrimenti, lasciandola poco o non mai senza lui.</p>
<p>Passò i suoi primi anni in Spagna, dove fu allevato con 
reputazione e grandezza conveniente alla potenza e qualità del 
padre, e all'umore della madre, ch' era portoghese. Dal che
nacque che la prima volta che Sua Maestà uscì di Spagna, e passò 
per l'Italia e Germania in Fiandra, lasciò per tutto nome di 
severo; di che essendo stato avvertito dall'imperator suo padre, si 
mutò di maniera che, passando poi di Spagna in Inghilterra, mostrò 
umanità e dolcezza così grande che in questa parte non è 
inferiore ad alcun altro principe. 
Attillatissimo nel vestire, e tanto che non si può vedere cosa più 
perfetta. La complession sua è delicatissima, però lascia i frutti 
e il pesce, e attende solo a cibi utili e di buon nutrimento.</p>
<p><hi rend="italic">L'autore enumera quindi sommariamente gli stati del re il numero, 
le attribuzioni e i componenti dei diversi consigli, le entrate e 
spese, la casa del re, la corte e le fazioni di quella. Delle 
quali cose non troviam meritevole d'essere riferito che quanto 
appresso:</hi></p>
<p>Somma tutta l'entrata che il re trae dai suoi diversi stati a 
14,567,000 scudi ogni anno. Di questi sono impegnati 4,110,000 
scudi; e 4,866,000, che sono l'entrata fuori di Spagna, si 
spendono nei medesimi regni. Onde restano liberi al re 5,391,000 
scudi.</p>
<p>La corte oggi è ridotta a pochissima gente, non vedendovisi se 
non quelli della camera e del consiglio; perchè molti privati 
cavalieri che stavano in corte o per servire al re o per 
pretendere mercede, vedendo che Sua Maestà sta sempre ritirata nei
boschi, e si lascia poco vedere, e anche non è molto larga nelle
udienze, anzi molto stretta e lunga nel dare, non possono durare 
sotto la spesa, che è senza loro gusto e profitto.</p>
<p>È divisa la corte in due fazioni assai scopertamente. La prima è 
dell'arcivescovo di Toledo, marchese di Los Velez, Antonio Perez, 
Matteo Vazquez e Sebastian Santojo; e questa, apparisce più 
favorita e più potente rispetto all'amministrazione dei negozj che 
ha in mano; non già che vi si vegga potenza o autorità 
straordinarla. L'altra è del duca d'Alva, priore don Antonio, 
principe di Melito, marchese d'Aguilar, e Cayas; e ciascuno procura 
di sbattersi più che può, e sono di tal maniera divisi nel 
consiglio, che molte volte il re non soddisfatto ordina che la cosa 
si veda meglio. </p>
<p><hi rend="italic">Poi venendo a parlare più particolarmente del consiglio di 
stato, e dei menibri che lo compongono, dice:</hi></p>
<p>Il consiglio di stato non ha altro presidente che l'istesso re, il 
quale però di rado o non mai vi entra. I consiglieri al presente 
sono: don Giovanni d'Austria il duca di Sessa, il duca d'Alva, il 
principe di Melito, l'arcivescovo di Toledo, il già vescovo di 
Cordova, oggi arcivescovo di Saragoza il marchese d'Aguilar il 
presidente Covarubbias, il priore don Antonio di Toledo e il 
marchese di Los Velez don Pedro Fajardo. Segretarj sono Antonio 
Perez e Gabriele Cayas.</p>
<p>Il signor don Giovanni d'Austria è tenuto giovane ardito e di 
buone e grate parole, ma ambiziosissimo, per non dir vano, e 
tanto artificioso nel suo procedere, che non si puo assicurar 
persona di quando dice da vero o da burla, e se, gli è amico o no; 
giovane di tutti i suoi piaceri, e il re mostra di amarlo. Con tutto 
ciò non ha autorità alcuna nella corte. Non è molto contento, sì 
per non tener cosa ferma da vivere, come per essere battute le 
azioni sue dagli emuli continuamente. Seguita la parte 
dell'arcivescovo di Toledo e di Antonio Perez.</p>
<p>Il duca d'Alva è tenuto per persona cupa, artificiosa e di molto 
sapere, ma invidioso e maligno. Il re gli mostra buona volontà, ma 
non l'adopra molto. Non ha autorità alcuna, ed è per terra, e son 
pochi che tengano conto di lui. Ma per ricoprire la sua poca grazia 
e mala fortuna, non si parte mai dal re, ed è capo della fazione 
contraria all'arcivescovo di Toledo.</p>
<p>Il duca di Francavilla, oggi principe di Melito, è persona fredda, 
tenuto di buona mente, ma di poco sapere; uomo di sua comodità, che 
non si cura d'esser più di quello che è stato fin qui. Così 
vecchio s'è maritato di nuovo in una figliuola di don Bernardino di 
Cardenas.</p>
<p>Il prior don Antonio è vecchio, e così pieno di gotte che non 
può più servire. È uomo di buonissima mente, accettissimo al re, 
ma timido, e freddo nelle cose sue e degli amici; nè ha altro fine 
che di lasciare il suo luogo al conte d'Alva de Lista, perchè la 
commenda di San Giovanni, dopo la morte sua, viene nel principe 
Vincislao.</p>
<p>Il marchese di Los Velez don Pietro Fajardo, maggiordomo maggiore 
della regina è persona ritirata di poche parole, e fa professione 
di savio e di sapere assai delle cose di stato. È di natura 
recondita, conforme all'umore del re che se ne serve assai, ed è 
per venire innanzi, tiratovi anche dalla sua fazione, che oggi 
governa.</p>
<p>Il marchese d'Aguilar è persona superba, che presume assai, ma 
poco intelligente delle cose di stato, e n'è fatto pochissimo 
conto, nè serve ad altro che entrar nel consiglio di stato.</p>
<p>Il vescovo di Cordova, confessore già sta fuori di corte ed ha 
avuto l'arcivescovato di Saragoza è persona artificiosa, maligna, 
rivoltosa, e oggi di pochissima autorità, ed è tenuto lontano 
dalla fazione dominante.</p>
<p>L'arcivescovo di Toledo fa il capo della fazione dominante; persona 
di molte lettere e d'animo quieto; nel parlare par ruvido, ma poi è 
di buona mente, e reputato dall'universale uomo da bene, e il re 
l'ama e se ne serve; ma non si vede in lui autorità straordinaria.</p>
<p>Il presidente Covarubbias è un omaccio tutto allegro e piacevole, 
di grandissime lettere, e che sopporta la fatica. Nella sua 
autorità passa più di quello che importa il suo ufficio non 
essendo nelle cose di stato nè intendente molto, ne molto 
adoperato.</p>
<p>Antonio Perez è allievo di Ruy Gomez. È persona discretissima, 
gentile, di molta creanza e sapere, il quale con la sua dolce 
maniera va temperando e coprendo molti disgusti che dariano alle 
persone la lunghezza e scarsità del re. Per mano di questo passano 
tutti i negozi di stato d'Italia, e ha anco in mano quelli di 
Fiandra da poi che governa don Giovanni, che lo porta molto avanti, 
ma più di tutti l'arcivescovo di Toledo e il marchese di Los Velez. 
Ed è tanto accorto e sufficiente, che è per divenire il principal 
ministro che abbia il re. È persona macilente, di non molta 
sanità, assai disordinato, e amicissimo de' suoi comodi e piaceri, 
e ha caro d'essere stimato e presentato.</p>
<p>Gabriele Cayas ha poi la cura delle cose ordinarie di 
Fiandra, perchè, come poco grato a don Giovanni, gli furono levate 
le cifre e le cose importanti di quella provincia, rispetto alla 
confidenza che tiene col duca d'Alva, intenso nemico di don 
Giovanni. Ha le cose di Francia, Germania, Inghilterra e Portogallo. 
È servitore molto antico del re, ma oggi è stato sbattuto di 
maniera, che non è più stimato da persona. Non è molto ricco, 
piglia tutto quello che gli è dato, e sebbene è assai avanti con 
l'età, non lascia per questo i suoi piaceri.
In questo consiglio di stato, quando si trattava delle cose 
d'Italia, non vi soleva entrare Cayas, e quando si trattava delle 
altre provincie ripartite a Cayas, non entrava Antonio Perez. Ma 
perchè ne seguitava qualche inconveniente per essere le cose di 
stato concatenate, è stato ordinato che sempre che si fa consiglio 
di stato entrino tutti due, acciò che ognuno di loro resti 
informato di quanto passa, e ciascuno poi fa l'espedizione del suo 
ripartimento.</p>
<p><hi rend="italic">E qui finisce quel che ci è parso degno d'essere riferito di 
questo abbozzo di relazione.</hi></p></div1></body></text></TEI.2>
