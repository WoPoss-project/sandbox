<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania (1733)</title>
      <author>Daniele Bragadin</author>
    </titleStmt>
    <extent>30 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000948</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>700</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>


<text>
<body>
<div1 n="Relazione di Germania (1733).">
<head>Relation des Daniel Bragadin. 1733.</head>
<opener><salute>Serenissimo Prencipe.</salute></opener>
<p>L'obbedienza alle Pubbliche leggi mi chiama a rendere conto di 
ciò, che, debolmente raccolto dalla molta fiacchezza mia nel tempo, 
in cui ebbi l'onore di servire a Vostra Serenità alla Corte di 
Vienna, può meritare d'essere rassegnato alla venerata notizia 
dell'Eccellentissimo Senato. Studierò d'eseguirlo con la possibile 
brevità, avendo pur troppo stancata la di lui venerata sofferenza 
per il lungo giro di cinque anni, ne' quali con assai più cuore, 
che forze ho nella Corte medesima cercato di sostenere a costo di 
tutto me stesso la Regia Rappresentanza, il decoro, ed il servizio 
della Serenissima Patria.</p>
<p>Dividerò questa imperfetta Relazione in tre parti. Nella prima 
procurerò rimostrare il carattere del Monarca, e del suo Ministero: 
nella seconda farò un breve detaglio delle forze, e dell'erario con 
li pesi, e con l'idee, che lo aggravano. Chiuderò infine con 
epilogare quanto già m'onorai d'esponere ne' miei imperfetti 
dispaccj circa le massime del Gabinetto principalmente dirette ad 
assicurare, e tenere unita la vasta Monarchia nella successione 
femminina; giacchè ogni giorno vanno minorandosi le lusinghe, che 
restino esauditi li voti per ottenere un Arciduca. In tale 
importante articolo rendesi certamente ammirabile la costanza 
d'animo, con cui Cesare si dimostra rassegnato alle Divine 
disposizioni. Lo palesò specialmente nell'ultima gravissima 
malattia, che ridusse agli estremi la vita dell'imperatrice, 
assistita sempre dall'Augusto Consorte con amore, e carità 
impareggiabile, vegliando più notti senza spogliarsi, e senza 
permettere, che li venissero somministrati medicamenti da altra 
mano, che dalla propria, con tale assiduità, che convennero li 
Ministri, ed il Confessore medesimo farli carico di Coscienza, 
acciò dovesse aversi maggior cura, e non esporre a sì gravi 
patimenti la sua preziosa salute. Per quanto però sia grande la 
tenerezza, con cui la riguarda, non è certamente superiore a quello 
meritano le qualità impareggiabili, che adornano quella illustre 
Principessa. Affabile con ogni ordine di persone, di volto 
sempre ilare, ed inclinata a beneficare per quanto stà in suo 
potere, dipende la di lei volontà da quella del marito, anzi studia 
di prevenirla in tutto ciò crede di lui soddisfazione, e 
conoscendone il genio, non si meschia in minima cosa, che 
appartenghi al governo; o alle grazie, che vuole tutte si 
riconoscano dal Sovrano. Cesare per altro seconda le inclinazioni 
della Moglie, particolarmente nell'arricchirla di gioje, delle quali 
si mostra sommamente dilettante, a segno che si fanno ascendere a 
più millioni di fiorini li diamanti tiene, e tutti rimangono a sua 
libera assoluta disposizione; sul che non lasciano di sentirsi basse 
mormorazioni da' medesimi cortigiani.
Per rendere giustizia alla verità, il carattere, ed il temperamento 
dell'Imperatore non può negarsi in molte parti assai distinto. Egli 
è d'una pietà esemplare; geloso del culto della vera Religione, 
non violento di genio; amante della giustizia, d'intendimento, e 
penetrazione; e quello riesce più raro (non dirò solo fra 
Principi, ma tra gli uomini di qualunque condizione); d'una 
gratitudine così viva per quelli che lo servirono, o verso loro 
prese inclinazione, che non si sà abbia abbandonato chi una volta 
credette meritevole della sua grazia. Ad ogni modo non può dirsi 
venga estremamente amato da' Sudditi, nè manchi chi lo incolpi di 
poca generosità. Ciò nasce non perchè non benefichi anche 
maggiormente di quello fecero il Padre, ed il Fratello Giuseppe, ma 
essi donavano con altro metodo più popolare, cioè poco a molti; 
Egli all'opposto dona molto, ma a pochi; perciò grande rimane il 
numero de' pretendenti non esauditi, ch' esclamano. Quantunque pure 
sii di mente la più illuminata, assai capace di risolvere da sè 
medesimo nelle materie ardue, e difficili; null' ostante niente 
delibera senza il consiglio de' suoi ministri. Quindi succede, che 
se essi non lo governano, segue però quasi sempre, anco contro del 
proprio parere, il loro sentimento; onde ne deriva un' eccedente 
autorità in que' soggetti, che compongono la Conferenza.
Li principali fra questi sono il Principe Eugenio di Savoja, che 
può chiamarsi l'animo, ed il primo mobile del Gabinetto di Vienna, 
e giustamente merita la stima universale dell'Europa, mentre oltre 
al valore già noto, dimostrato alla testa degli Eserciti in undici 
decisive vittorie riportate, la mente, la dolcezza, e la rettitudine 
del suo animo servono a donare maggiore risalto alle altre qualità, 
che lo fregiano; ottimamente inclinato verso la Serenissima 
Republica il Conte di Zinzendorff Cancelliere di Corte, il 
Conte Gundackero di Staremberg Presidente delle Finanze, et il Conte 
di Konigsech sono gli altri tre Ministri del Gabinetto, in cui 
entrava pure negli ultimi tempi il Vice-Cancellier dell'Imperio 
Conte di Schomborn ora Vescovo-Prencipe di Bamberga, e d'Erbipoli. 
Il Cancelliere di Corte è soggetto di consumata esperienza pegl' 
impieghi sostenuti sino da' suoi primi anni in varie Corti d'Europa, 
di genio dolce, di mente chiara; Tardo però nel risolvere, nè 
pronto, mercè la grande farraggine, a spedir li negozj: bensì 
altrettanto avido di attirarli tutti al suo uffizio, a' quali non 
potendo supplire, ne prendono li referendarj, e subalterni una 
grande influenza, onde poi danno a medesimi qual figura più loro 
piace. Da ciò principalmente derivano li non leggieri disturbi, che 
prova l'Eccellentissimo Senato a suoi Confini, dove del genio 
torbido di molti mal affetti promovendosi novità e da' Consiglj 
Provinciali cercandosi dilatare sempre l'Imperiale giurisdizione, 
avanzano alla Corte (anco per darsi merito) rappresentazioni 
alterate, il più delle volte lontane dal vero; e mentre trovano 
queste dell'appoggio assai forte nelli referendarj, che ne informano 
il Cancelliere a loro talento, non fanno poi la conveniente 
impressione li lamenti, e doglianze prodotte in contrario.</p>
<p>Giova però confidare, che con l'elezione seguita de' Commissari 
diasi luogo alla ragione, e resti posto in quiete il Confine a 
scanso di pericolose conseguenze. Il vecchio Conte Gundackero di 
Staremberg è forse il Ministro di più profonda penetrazione, che 
tenga l'Imperatore, ma altrettanto sagace, di sommo credito appresso 
qualunque ordine di persone; regge con maniera dispotica le Finanze; 
e la fede ripresa dal Banco di Vienna, che stava interamente caduto, 
ed ora si trova risorto a molta riputazione, fù tutt' opera del 
medesimo. Il Conte di Konigsech viene considerato per uomo savio; e 
d'ottimo genio: Sebbene ammesso nella Conferenza, si produce con 
cauta riserva, nè ancora è pervenuto a quel Posto di Autorità, 
che credevasi, dopo il suo ritorno dall'Ambasciata di Spagna.</p>
<p>Gode pure il Marchese Perlas Segretario di Stato per le Provincie 
possiede l'Imperatore in Italia assai distinta la confidenza del 
Monarca, che gli commnunica tutti gli affari più arcani, e da lui 
in essenza dipende tutto ciò riguarda lo stato di Milano, e le 
due Sicilie, quantunque siavi 'l Consiglio di Spagna, del 
quale è Presidente il Conte di Monte-santo, soggetto di probità, 
ed accetto al Monarca. Li paesi bassi Austriaci, de' quali è 
Governatrice l'Arciduchessa, vengono diretti da un Consiglio 
chiamato di Fiandra, a cui presiede il Conte di Savallac Favorito 
dell'Imperatore , ma che non esce dalla propria mansione; e così 
pure la Boemia dal suo Consiglio particolare, di cui è 
gran-Cancelliere il Conte Chinschi. In absenza del Principe di 
Bamberga fa le veci di Vice Cancelliere dell'Imperio il Conte di 
Metch, soggetto di età, di buon genio, e versato nelle cose interne 
dell'Allemagna. Fra li surriferriti Ministri quelli, che più 
lusingano il genio del Sovrano, sono il Conte di Zinzendorff, ed il 
Perlas. Se questi non avessero troppo adulate le idee di Commercio, 
delle quali va tanto invaghito, forse sino a quest' ora sarebbero 
affatto cadute, mercè alle rimostranze addotteli in contrario dagli 
altri, particolarmente dal Principe Eugenio, e dal Conte di 
Staremberg, esposti da quest' ultimo più volte li gravi discapiti, 
che soffrono le dogane, e l'inutile getto di danaro, si profonde 
nelle fabbriche, e varie disposizioni sulla marina. Ma come li 
Prencipi soffrono le loro passioni talvolta anco più violenti degli 
altri uomini, così tenace Cesare di temperamento, sembrandoli in 
certa maniera che il ritirarsene sarebbe contro al proprio decoro, 
inclinato a dare ascolto agli Arricordanti, e trovando ne' due 
surriferiti Ministi lusinghe uniformi al suo genio, che amerebbe 
farsi rispettare sul mare, come lo è sopra la terra, 
vorrebbe superar l'impossibile, e legando in certo modo le due 
Sicilie con li suoi Stati Ereditarj, introdur ne' medesimi quel 
Commercio, che, a causa delle antiche convenzioni fra Spagnuoli, e 
Olandesi, non permisero le Potenze marittime si stabilisse in 
Ostenda. In tale pensiere si dimostra così fisso, che può 
chiamarsi la sua passione predominante, dalla quale non è lieve il 
profitto ritrae esso Conte di Zinzendorff, ed il Perlas. Nello 
stesso tempo però, che viene appoggiata la Compagnia Orientale da 
sì autorevoli Fautori, non mancano di quelli, che studiano 
attraversarla. Li Tirolesi in particolare si maneggiarono con ogni 
mezzo possibile, senza risparmio a danaro, per ottenere l'assenso di 
poter trattare con Vostre Eccellenze sulla minorazione delle 
tariffe, con l'oggetto di attirare più facilmente le merci 
per la via di Bolgiano. La pontualità mia non mancò 
nell'importante materia di operare a Vienna quanto mi venne 
commesso; e d'umiliare replicatamente la pronta obbedienza prestata 
alle sovrane prescrizioni dell'Eccellentissimo Senato, la di cui 
suprema sapienza farà gli opportuni riflessi, se sopra li progetti 
avanzati dal Gumber spedito tempo là a Venezia (ad onta delle 
opposizioni interposte da' Direttori della sudetta Compagnia 
orientale) giovi protraere le risoluzioni, o pure cogliendo la 
congiuntura della guerra, che fortunatamente si fanno fra loro le 
stesse Provincie Austriache, sia del Pubblico servizio facilitare il 
transito, e procurare l'affluenza del Commercio per ha strada di 
Verona. Quando mai avesse effetto l'aprimento di nuove strade, che 
diano communicazione fra il Tirolo, ed il Littorale, alle quali i 
Cesarei attualmente travagliano verso Villaco; pur troppo sarebbe da 
temersi, si facesse infine a Trieste, ed a Fiume il Concorso 
maggiore di quello fino ad ora si scorge per le opposizioni de' 
siti, e del paese; oltrechè contribuendovi, come hanno 
incominciato, li Papalini a migliorarne il successo con il Porto 
franco d'Ancona, ricevendo liberamente prodotti, manifatture, e 
pannine di Germania in avanti proibite, molto più serioso si rende 
l'atrare, e degno delle sapientissime ponderazioni 
dell'Eccellentissimo Senato. Anco le strade della Ponteba, e Chiusa 
meritano pronti ripari, trovandosi in tale rovina, ch' esse sole fra 
poco tempo si renderanno la cagione del totale abbandono del 
passaggio de' medesimi carrettoni.
Supplicato al primo punto di brevemente delineare l'indole del 
Monarca, e del Ministero, passo al secondo, rappresentando con tutta 
l'esattezza, con cui m'è servito di poterle indagare, la quantità 
delle rendite, e delle forze; come spese le prime, e ripartite le 
seconde. La comune opinione de' più versati si è, che l'Imperatore 
da tutti li Stati, quali possiede in Germania, in Fiandra, in 
Ungheria, ed in Italia, ricavi annualmente 22 millioni di fiorini 
all'incirca: qual somma, se si riflette alla vastità di tanti 
Regni, e Provincie soggette, può parere anzi mediocre che grande. 
In udire, ch' a tanta estensione d'Impero mal corrispondano le 
ricchezze dell'erario, potrebbe credersi, soggiacessero i sudditi ad 
imposizioni assai miti. Ma l'esperienza, ed il fatto danno a 
divedere in contrario; mentre pesantissinie ne son le gravezze, e 
rigorosissime l'esazioni. Che la rendita del Sovrano sia inferiore 
alla immensità de' Paesi contribuenti, ciò nasce da ragioni, 
e circostanze varie, a norma della varietà degli Stati. Alcune 
Provincie, come la Carniola, la Carintia, la Stiria, il Tirolo, sono 
per lo più montuose, e la loro maggiore fecondità si restringe 
nelle valli, cinte d'ogn' intorno da balze, e dirupi, altrettanto 
scarse di soldo, quanto abbondano di prodotti, specialmente 
ferrarezze, legnami, argenti vivi, e sali, ma con poco esito. Quindi 
è, che sino ad ora alla nuova fiera introdotta a Trieste 
concorrendovi quantità di mercanzie, o non si spacciano, o il 
maggiore commercio si riduce a concambj, non a dinaro contante, come 
sarebbe l'interesse de' negozianti, <foreign lang="lat">massime</foreign> forastieri.</p>
<p>L'Ungheria è un ampio Regno, posto per la maggior parte nel piano, 
irrigato da grossi flumi, e disteso in fertili sterminate campagne; 
ma le lunghe guerre, e le tante incursioni de' Barbari l' hanno 
reso, se non deserto, almeno assai spopolato; onde la di lui 
fertilità giace in gran parte infruttuosa per mancanza di gente, 
che la coltivi. Li Stati dell'Imperatore in Italia non possono 
essere più floridi per il sito, per la popolazione, e per l'ubertà 
del terreno. Ma gl'impegni sostenuti ne' passati secoli dalla Spagna 
obbligarono quella Monarchia a cercare dinaro con alienazione di 
molti de' più pingui e sicuri fondi del Regno di Napoli, e di 
Sicilia, quali passati nell'Imperatore con tali pesi, e minorazione 
di rendite, non è meraviglia, se quelle Cammere vi scarseggino. Li 
Stati di Fiandra sono opulenti, ed abitati da popoli industriosi, 
amanti del traffico; ma l'Olanda impedisce loro ad ogni potere 
l'estendersi nel commercio, come si è veduto nell'occasione della 
Compagnia d'Ostenda; onde mancando a sudditti il traffico, 
scarseggiano anco al Prencipe le rendite, e quelle, che da il paese, 
vengono in buona parte consunte nel pagare li presidj Olandesi che 
guarniscono le piazze di barriera: Quindi è, che le rendite Cesaree 
non eccedono la somma dei 22 millioni di fiorini. Di questi, dieci 
ne sono assagnati allo stato militare: due, e mezzo nelle pensioni, 
principalmente a Spagnuoli, che seguirono il partito Imperiale. Il 
rimanente assorbito dalla Corte, caccie, musica, da grossi appanaggi 
a' Ministri, e Consiglj , e da' censi, che paga il banco, quali 
però vanno sempre diminuendosi, ridotti dagli otto per cento, in 
cui erano, alli sei, ed ora dalli sei alli cinque, sempre con 
esibizione di restituire il danaro a' proprietarj, il che anco fù 
per non poca somma eseguito, ed attualmente a chi lo ricerca si 
esborsa. Da ciò nacque anzi maggiore il concorso di quelli 
portarono soldo al banco, allettati in oltre dall'estrema 
pontualità de' censi, per cui è sì fortemente rimessa la già 
perduta riputazione, che serve d'un gran fondo per trovare danaro in 
qualunque contingenza.</p>
<p>Come poi il peso maggiore è quello delle milizie, così verso 
delle medesime s'usa ha più grande attenzione, dirette tutte, e 
comandate dall'autorità del Principe Eugenio Presidente di guerra. 
Il loro piano di pace consiste in 150 mila Soldati. 50 mila 
muniscono li Stati d'Italia, cioè li Regni di Napoli, e Sicilia, il 
Milanese ed il Mantovano: 20 mila distribuiti nelle piazze di 
Fiandra: 50 mila ne' presidj e frontiere dell'Ungheria, e 
Transilvania: il rimanente sul Reno, o cantonato nella Boemia, e 
Silesia con altre Provincie ereditarie.</p>
<p>Non si vide mai alcun Principe di Casa d'Austria con Stato sì 
assoluto, e sì vasto, come il regnante Imperatore ; mentre sebbene 
Carlo V fù nello stesso tempo Cesare, e Monarca delle Spagne, 
conobbe però egli medesimo l'impossibilità di tenere due tanto 
separate Corone sopra la sua sola testa; onde li convenne infine 
cedere al fratello Ferdinando la Germania; e li due grandi 
Competitori, ch' ebbe a fronte, Francesco primo, e Solimano gelosi 
della di lui grandezza, servirono d'argine alla vastità de' 
pensieri, de' quali andava gonfio nella prosperità, in cui 
trovavasi. All'opposto Carlo VI passato da una fortuna dubbiosa, 
qual' era quella mentre viveva il Fratello Giuseppe, si vide ad un 
colpo Cesare, e Padrone di tutti li grandi Stati posseduti dalla sua 
Casa in Allemagna con la ricca appendice di Regni, e vaste Provincie 
levati al Cattolico in Italia, ed in Fiandra; con l'Inghilterra 
alleata; l'Olanda amica; la Francia prima in minorità, indi con 
Gabinetto pacifico; e la Spagna, dopo le rivoluzioni passate di 
rinoncia, e riassunzione della Corona, con massime d'interessi 
particolari della Regina Elisabetta, la quale alla grandezza del 
Figlio Don Carlo sacrificando ogni altro riguardo, spedì sino a 
Vienna a ricercare la pace, e comperarla con esborsi rilevanti nel 
maneggio del ben noto Ripperda, che concluse il famoso trattato 
30 Aprile 1725. Questo però invece di ponere in quiete 
gli affari, li mise anzi in maggior confusione, mentre stabilitasi 
l'alleanza d'Hannover trà la Francia, la Gran-Bretagna, e la 
Prussia, si videro in movimento tutte le machine più fine della 
Politica accompagnata da interne animosità, per le quali s'intese 
da molte le parti batter la Cassa, e non parlarsi, che di romper la 
guerra: Incendio in apparenza pronto a scoppiare ma che infine 
si sciolse in solo fumo con l'estesa de' preliminari stabiliti per 
fondamento d'una pace generale, a cui fatalmente non sembra ancora 
l'Europa così vicina, troppo diversi, e fra loro contrarj 
gl'interressi, e le viste de' Gabinetti. A dire il vero, riuscirà 
difficile ritrovar nelle storie secolo simile al presente, tanto 
ferace di avvenimenti, di alleanze, e di trattati, gli uni agli 
altri egualmente opposti, che successivi.</p>
<p>Per non abusarmi però della Pubblica clemenza, m'accosterò al 
terzo, ed ultimo capo di questa umilissima relazione, che riguarda 
le massime della Corte di Vienna per la successione nel caso, che 
alla divina Providenza, per i suoi arcani impenetrabili alle menti 
mortali, piacesse, che Carlo VI fosse l'ultimo della linea maschile 
di Casa d'Austria. A tale massimo oggetto stanno in presente rivolti 
gli occhi di tutta l'Europa, che ben distingue le conseguenze può 
seco portare un si importante avvenimento.</p>
<p>La poca speranza di prole mascolina fa sempre più che Cesare si 
stabilisca nel voler fissare la pragmatica Sanzione a vantaggio 
delle Arciduchesse sue figlie. Nello stesso tempo conosce le grandi 
alterazioni potrà patire qualunque disposizione, servendone d'un 
chiaro, e recente esempio la Crisi della Monarchia Spagnuola 
successa dopo la morte di Carlo II; Ad ogni modo tutte le linee si 
conducono a questo centro, sacrificatosi molto dell'interesse, e del 
genio, per ridurre il Corpo-Germanico a garantirla nella Dieta di 
Ratisbona. Guadagnossi la Prussia colle maggiori promesse sulla 
successione di Giuliers, e Berghen, oltre varj altri vantaggi 
accordatili. In prezzo dell'accessione del Brittanico segnossi in 
Vienna nel mese di marzo 1731 il trattato con Mr. di 
Robinson, in cui s'assentì all'ingresso delle truppe Spagnuole in 
Livorno, cambiatasi tutta ad un colpo quella massima di costanza, e 
di risoluzione sino allora palesata con aperte dichiarazioni, e con 
la pronta marchia di 30 mila Soldati in Italia. Tale machina però 
per quanto si cerchi stabilirla colle garantie anco delle Corti del 
Nort, va sempre più facendosi conoscere di fundamenta non molto 
ferme, et esposta a de' crolli assai forti, allora quando arrivi il 
caso, ch' abbia ad agire, od a muoversi. L'accasamento delle due 
Arciduchesse Giuseppine forma già in Allemagna un forte partito 
contro la pragmatica Sanzione nel dissenso fatto spiegare in 
pubblica forma col mezzo de' proprj Deputati alla Dieta dalla 
Sassonia, dalla Baviera, e dal Palatino, di concerto (secondo 
si crede) della Francia, col soldo della quale Potenza si pretendono 
uniti li grandi Corpi di truppe, che si veggono andarsi ammassando 
da' due primi surriferriti Elettori. Quantunque poi l'Elettor di 
Colonia sembri in apparenza separato dagl'interessi, e dalle massime 
del fratello; null' ostante il naturale affetto d'ingrandire la 
propria famiglia da un ragionevole motivo di sospettare, che al caso 
gli effetti non siano per corrispondere alle promesse, ed impegni 
contratti. Servono egualmente a tenere in sospeso li consiglj del 
Gabinetto di Vienna le proteste fatte dalla Francia pubblicare in 
Ratisbona, ed in altre Corti contro la pragmatica Sanzione; e forse 
da tale motivo deriva, che vada Cesare protraendo a dichiarare il 
matrinionio della sua primogenita Arciduchessa Maria Teresa, col 
Duca di Lorena, quantunque si possa credere nel di lui animo già 
fissata la massima. Per quanto anco è permesso indagare dalle 
congietture, non sembra si pensi all'elezione di Re de' Romani 
almeno per ora, traspirando piuttosto, si vorrebbe fosse bensì il 
Duca, in ogni evento, Padre del Re de' Romani, ma non Imperatore; 
onde la Corona Cesarea passasse dall'Avo al Nipote, senza fermarsi 
sulle tempia del Genitore. Idea troppo soggetta alle umane 
vicissitudini, che subodorata dallo stesso Prencipe, pare lo abbia 
reso di temperamento in certo modo men grato di quello era prima 
della morte del Duca suo Padre. Egli dopo il viaggio fatto a Parigi, 
per ricevere l'investitura del Ducato di Bar, ritornò a Vienna 
d'un' aria alquanto meno dipendente da quella era solito praticare 
in avanti; scematogli perciò non poco quell'applauso, con cui 'l 
Ministro Cesareo prima lo riguardava, e quasi intiepidito il genio 
stesso dell'Imperatore verso di lui. Tuttavolta l'impegno circa il 
matrimonio apparisce troppo avanzato per ritrattarne la massima, 
stabilita (si può dire) in faccia del mondo; onde senza un qualche 
grave inopinato accidente, che la sturbi, riesce difficile non 
succeda l'accasamento. Ben' è vero, che per effettuarlo non saranno 
leggiere le difficoltà, non ancora affatto perdute le lusinghe di 
successione mascolina. Il viaggio di Gratz eseguito nel 
1728, e quello di Boemia, e di Linz nell'estate 
trascorsa ebbero per principale oggetto il tentare, se con l'uso 
dell'acque, o col cambiamento dell'aria si potesse ottenere quella 
Prole, che tanto si sospiri, sull'esempio del felice successo, 
produssero le acque stesse nell'anno 1722; mentre pochi 
mesi dopo terminate, si vide gravida l'Imperatrice, e dare alla luce 
un Arciduca fatalmente morto nell'ottavo mese di sua età. Da 
simile esempio vengono ancora tenute vive le tenui speranze di 
successione, e forse non senza mistero si va trattenendo il Duca di 
Lorena con l'onorifica apparenza di Vice Re d'Ungheria; col qual 
specioso pretesto si viene pure ad assopire la carica tanto gelosa 
di Palatino del Regno. Si prevede in oltre, che la Francia 
intavolerà di bel nuovo immediate la solita difficoltà di non 
volere, che la Lorena resti in dominio di Prencipe, a cui possano 
cadere in retaggio le ricche Provincie possedute dalla Casa 
d'Austria in Germania. Sebbene siasi altre volte risposto, che 
rendevasi agevole togliere qualunque gelosia, col farsi in ogni 
evento dal Duca la rinuncia della Lorena al fratello; ad ogni modo 
il punto più scabroso starà nel Quando e nel Come, fino a tanto 
persista in vigore, ed unione il contrario partito, sostenuto 
principalmente dagli Elettori di Sassonia, Baviera, e Palatino, 
quali si vuole, che con una secreta alleanza siansi assieme più 
strettamente legati, obbligatosi il Cristianissimo ad appoggiare con 
tutte le proprie forze le loro pretese. È vero, che la morte del Re 
Augusto potrebbe intepidire in qualche parte l'unione contratta, e 
ben può chiamarsi la di lui improvisa mancanza uno di que' soliti 
colpi esperimentati più volte dalla fortuna di Cesare, di vedersi 
allontanati li pericoli d'una guerra, allora quando doveva temerla 
vicina, conforme ne dava ragionevole sospetto il grosso amasso di 
milizie, andavasi facendo dal Re di Polonia ne' suoi Stati in 
Germania, che si voleva ascendessero all'aperta della Campagna sino 
a 40 mila Soldati. Quali abbiano ad essere le massime 
dell'Elettore suo figlio, il tempo darà a conoscerlo, specialmente 
in occasione della nuova elezione di Re. Scorgendosi impegnata la 
Francia a rimettere sul Trono il Re Stanislao, quando da Cesare si 
promova da dovero l'esaltazion del nipote, ben facilmente potrebbe 
staccarlo dalle alleanze segnate dal padre; onde lo splendore d'una 
Corona presente facesse abbandonare pretese di successioni alquanto 
più lontane, e già solennemente rinonciate dall'Arciduchessa sua 
moglie prima del matrinionio.</p>
<p>Emole per sè medesime le Case di Borbone, e di Austria, non può 
nè meno guardarsi in diversa figura la Spagna, che alla fine 
dovrà provarsi inimica. Sia per riguardo particolare della 
Regina Elisabetta diretto all'ingrandimento del figlio Don Carlo, 
od' interesse della Monarchia di ricuperare li Stati smembratili 
dalla Corona, troppo è difficile, che si lascj lungo tempo pacifico 
a Cesare, molto meno a' suoi Successori il godimento delle ricche 
Provincie d'Italia; e forse a quest' ora, se non avesse divertito 
l'impresa d'Orano, in cui impegnossi il Cattolico più di quello 
egli per avventura da principio si presuppose, averebbe la Provincia 
esperimentata qualche Crisi non disuguale dalla successa sotto al 
Ministero del Cardnale Alberoni. Appunto l'esperienza delle cose 
passate rende maggiormente osservabile l'avvenire; e se non si 
apprendesse dagl'Imperiali il pericolo di restare invasi da' Turchi, 
quando li scrgessero impegnati in altra guerra, molto più risolute, 
e franche sarebbero le loro direzioni, allorchè senza rischio di 
diversione potessero accorrere con le forze unite a fronte delle 
emole Potenze. Quindi è, che con estrema gelosia si fa vegliare a 
Costantinopoli sopra l'Ambasciatore di Francia; e nacquero più 
volte sospetti di Emissarij spediti da Madrid alla Porta; gelosia 
non indifferente a' Pubblici riguardi, mercè l'alleanza, che tiene 
l'Ecellentissimo Senato con l'Imperatore. Nel sistema dunque 
presente apparisce, che tutte le linee del Gabinetto Cesareo
tendono all'ideato scopo di far cadere li Stati ora posseduti da
Cesare nella di lui successione femminina in difetto di prole 
maschile, ed all'opposto la Francia mostra di controoperarvi ad ogni
potere. Con quanta attenzione a Vienna si coltivano i mezzi per 
conseguirne l'intento, onde in nessun caso venga a smembrarsi la 
vasta Monarchia; altrettanto la Francia col suo oro, co' maneggj, e 
con alleanze nell'Imperio studia divertirne l'adempimento. A viste 
anco più arcane possono tendere li consiglj del Cardinale di 
Fleury, cioè disporre le cose in maniera, che il suo Re, ristorato 
già con la pace le forze abbattute dalle orribili guerre, con le 
quali Luigi XIV aveva appresso il Regno, si trovi in stato di 
cogliere il gran momento d'innondar l'Allemagna, allorchè qualche 
caso funesto venisse di confonderla, o s'insanguinasse fra sè 
medesima. Il pensiere non è della mia corta mente, ma lo rilevai da 
persone le più esperte nelle cose politiche, uscitane qualche 
tronca voce da' stessi Ministri, che preveggono il caso; e 
vorrebbono assicurare il modo di contrapporvi. Come però abbia a 
sciogliersi inviluppo sì grande, sarebbe troppo ardito, chi 
pretendesse di presagirlo. Nascono degli accidenti strani, e 
non preveduti, che bene spesso sconvolgono qualunque misura 
dell'umana prudenza, ed il vedersi quasi tutti li Prencipi armati, 
ancorchè in pace, e pronti a trattare la guerra, fa ben distinguere 
da quai pericoli venga minacciata la tranquillità dell'Europa.</p>
<p>Ciò è quanto può l'umiltà mia rassegnare a Pubblico lume circa 
gli affari della Corte, in cui ho avuto ultimamente l'onore di 
servire per cinque anni, senza risparmio a sudori, od' applicazioni, 
e col sacrificio intero delle povere mie abbattute sostanze. Volli 
sempre al fianco a Madrid, ed a Vienna il figlio, acciò dal mio 
esempio impari a non dolersi delle piaghe se ben profonde, quando 
restino impresse per il glorioso oggetto di servire alla sua patria. 
Nel corso dell'Ambasciata non mi lasciò che desiderare il 
fedelissimo Gasparo Alberti destinatomi per Segretario 
dall'autorità dell'Eccellentissimo Senato; e supplì a tutti i 
numeri di pontualità, di fede, e di attenzione, senza rifflesso a' 
dispendj non lievi sofferti nel mantenersi con lustro, e decoro. 
Tanto più commendabile anco la di lui pronta rassegnazione a' 
Pubblici comandi nel continuare appresso l'Ecellentissimo Foscarini, 
e però devo renderli quella giusiizia, che merita.</p>
<p>Nel mio divoto particolare, Prencipe Serenissimo, Eccellentissimi 
Padri, vorrei aver avute forze, e talento eguale al gravissimo peso, 
ed all'importanza del Ministero: Ho procurato, che un'ottima 
volontà supplisca agl' innocenti difetti, che mi circondano, e 
crederò altamente ricompensate le povere fatiche, quando si degnino 
onorare del loro elementissimo compatimento quel fervido zelo, con 
cui ho sagrificato ogni mio essere all'adorato servizio della 
Serenissima Patria.</p>
<closer><dateline>Primo Februaro 1733.</dateline>
<signed>Daniel Bragadin Cavalier. </signed></closer> </div1></body></text></TEI.2>
