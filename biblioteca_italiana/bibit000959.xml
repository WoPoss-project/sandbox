<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Francia (1686)</title>
      <author>Domenico Contarini</author>
    </titleStmt>
    <extent>81 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000959</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="fre">Francese</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Francia (1686)">
<head>RELAZIONE DI FRANCIA DI DOMENICO CONTARINI AMBASCIATORE ORDINARIO PRESSO LUIGI XIV DALL'ANNO 1676 AL 1686</head>
<opener><salute>SERENISSIMO PRINCIPE. </salute></opener>
<p>Progrediva con non interrotto corso di vittorie e progressi
la monarchia di Francia contro i più potenti principi dell'Europa il maneggio delle armi, quando io Domenico Contarini cavaliere
stimolato molto più dallo zelo e dall'esempio de' miei maggiori,
che dalla considerazione della propria mia abilità, mi sottoposi
all'impiego di quella difficoltosissima ambasciata in nome di
Vostra Serenità. Sforzavasi allora la fortuna di favorire colli più avventurosi avvenimenti Luigi XIV, che gloriosamente regna, facendo
nascere in ogni parte del mondo accidenti tali che gli aprirono
la strada ad avanzarsi con rapido corso al predominio dell'Europa, e costituirsi arbitro non meno della pace che della guerra.
La potenza Inglese, che solo sembrava dover servir di remora
alla veloce carriera di tante prosperità, fra di se stessa agitata
e sconvolta, non poteva alle esterne occorrenze accorrere, e
benché avesse col progettar alleanze procurato di moderare
l'ingrandimento della Francia, trovò tali e tante opposizioni,
che la sforzarono ad abbandonare il pensiero, e lasciar libero il
campo all'emula monarchia. La Spagna oltre la propria debolezza in cui da tanto tempo languisce, patite pericolose convulsioni e combattimenti di governo, non poté in pochi momenti
della reggenza di D. Giovanni ricevere opportuni rimedj ad un
male inveterato, e metter in vigore col mezzo de' suoi consigli
un'abbattuta e consumata complessione, accorrendo in più parti
divise da' proprj Stati all'urgenze necessarie di una guerra lontana con un prepotente nemico. Priva di uomini, di danaro, 
 fidatasi all'ajuto de' collegati, lasciava perdere antichi patrimonj
della Corona colla mal fondata speranza che dovessero essere
dalli vicini per lo interesse della propria salvezza difesi, e tanta fu la disattenzione della medesima nel premunirsi contro gli
attentati di così formidabile nemico, che in più piazze della
Fiandra vi si trovavano le stesse breccie fatte negli assedj delle
passate guerre colle sole mal piantate palificate intercluse.
L'imperatore divertito dagli Ungari ribelli ad essere di vigorose assistenze benché avesse potuto con raro esempio veder unito quasi tutto il gran corpo dell'impero, non poté prestare quell'appoggio alla lega ch'erasi presupposto dover godere da così grande e riputata aderenza. Dopo varj arditi sperimenti di guerra convenne consegnare l'unico acquisto di Filisburgo colla capitale del proprio appanaggio della Brisgovia.
Sorti a Brandenburgo indebolire la diversione della Svezia, che
da quella parte era stata eccitata per dividere le forze de' collegati, toltoli tutto il posseduto in Alemagna con prove stupende di militar ardimento. Ma fu costretto anch'egli a cedere in
fine la maggior parte degli acquisti, permessogli ritenere poca
terra per sola ricordanza delle passate vittorie. La gelosia degli
Olandesi d'essere al giogo della  <foreign lang="fra">Oranges</foreign> sottomessi mentre
ei godeva il comando delle loro armate, nodrite con destre ed
occulte maniere dalla Francia negli animi di quella popolar Repubblica, contribuì all'esecuzione delle intraprese ed alla scarsezza de' soccorsi della Lega, con fatale proprio pregiudizio ad
ognuno de' principi confederati. La fiacchezza di questi, e la loro poco concertata unione giovò sommamente all'adempimento de' disegni della Francia. Ma più di tutto l'anticipata uscita
in campagna delle regie armate, posciaché sprezzando i rigori della stagione, ed abbandonando li divertimenti della corte e del carnevale misesi il re alla testa degli eserciti, quando
quelli nemici dispersi in più parti godevano ricovrati comodi
quartieri, e non erano per opporseli, riuscendo con poco o niun
contrasto l'impossessarsi in breve tempo di piazze che altre
volte consumarono le più fiorite armate, e stancarono l'industria de' più valorosi capitani. Ciò che la stagione col suo
 rigore naturale toglieva alla campagna, somministrava abbondevolmente i magazzeni formati con eccessivo dispendio sulle frontiere, in cui oltre la prodigiosa quantità di biade, foraggi e munizioni da bocca e da guerra somministrate quotidianamente
con regola e misura meravigliosa eran provvedute per sopra
più d'ogni preservativo e riparo dal freddo le soldatesche, che
nelle trincere dovevano con notturne sentinelle continuamente
vigilare.</p>
<p>Con questa disposizione di cose nel mondo cristiano la
Francia unita e concorde, ricca di danari e di uomini, abbondante di tutto il necessario per la guerra, con un re avido di
gloria, con ministri avveduti e solleciti poté felicemente progredire lo sviscerato Suo ingrandimento, ed effettuare così numerose conquiste con non interrotta serie di progressi e vittorie; all'esterna costituzione cospirava del pari la più perfetta
quiete del regno, per costituire la monarchia all'auge maggiore
della potenza, ed in questa parte io procurerò superare me medesimo nel riferire colla brevità possibile alla sapienza dell'Eccellentissimo Senato lo stato in cui è pervenuta la Francia, con
che ad ognuno sovrasta, da tutti è temuta, e viene costituita col
sovrano arbitrio che gode in se stessa in positura di comandare altrui, e regolare a suo beneplacito ogni altro potentato
dell'Europa. Descriverò primieramente la regia persona, da
cui come centro deriva, e viene diffusa negli altri subordinati
la virtù e l'esempio, e discenderò poscia a considerare li soggetti della regia casa, la Nobiltà, il Parlamento, e le altre parti che compongono quel vastissimo regno.</p>
<p>È la Maestà del re robusto, d'anni 41 compiuti il 5 del
passato settembre, di statura alta, proporzionata corporatura
alla elevatezza del corpo, di temperamento perfettissimo, con
cui resiste alla fatica, ed a disagio prendendo ad ogni ora e il
cibo ed il sonno indifferentemente con istupore e fatica di chi
lo segue, non essendovi mai nella Maestà Sua alcuna fiacchezza e languidezza per qual si sia patimento che abbia sofferto. Per mantenersi in tal vigore di corpo vuole il re più volte alla settimana
montar a cavallo, correre il cervo anche nelle ore più cocenti
 del Sole, e ne' più crudi giorni del verno, bene spesso schierando le truppe delle sue guardie in battaglia, esercitando nello stesso tempo i soldati nell'ubbidienza, e nel comando il capitano; alla perfezione bene organizzata del corpo corrisponde
quella dello spirito. Parla con esquisita pulitezza, risponde in
così bell'ordine a' ministri de' principi che riassume tutt'i capi
del loro discorso ad ognuno di essi adattandovi la risposta con
suono grato ed armonico di voce, e con obbligante concetto
senza abbassare in mezzo alla corte sua la Maestà; arriva immediato al punto, e distintamente conosce la ragione, così che
corre volgarmente concetto, che questa prerogativa è la più
debole del suo grand'animo, come quella, che solo sa vincerlo
e guadagnarlo. Non vuole tuttavia essere sorpreso nelle richieste ed istanze de' ministri de' principi, obbligandoli a partecipare al secretario di Stato il tenore delle medesime, prima di
rappresentarle alla Maestà Sua, e da essi venendone egli anticipatamente informato. Restano così ben distribuite le ore del giorno
che viene destinato il tempo proprio e la giornata al negozio
e al divertimento, applicando egualmente alle cose piccole che
alle maggiori. Il genio del re è ambizioso, amante della gloria,
e della lode; fermo e costante così negli affetti che in qualunque altra risoluzione. Questa qualità degna della sua grande anima riuscì mirabilmente a tener in freno, e fissare l'incostan-
te natura della nazione; perché incorrendo nelli mancamenti
loro succede irremissibile il castigo: sendo inflessibile il suo
cuore nel soffrire i trasporti e sopportare gli eccessi. Come all'incontro concepindo inclinazione ed affetto lo mantiene lungamente, né resta egli soggetto a cambiamento se non per qualche grave trapasso, non avendo mostrata alcuna alterazione d'animo in qualsisia accidente, conservando nel suo petto invero
reale placidissima calma. Non ha tuttavia voluto il re sollevar
mai alcuno al posto di favorito, trattando li grandi egualmente
con cortesia ed affabilità, mai non altrimenti con confidenza,
impartendola più facilmente a persona di minor elevatezza nel
suo servigio, quali ei non ha dubbio sieno per arrogarsi maggior autorità di quella loro viene dalla regia clemenza
 permessa. Il più aggradito soggetto fra' grandi che s'attrovasse allora alla corte era il principe di Marsiglia figlio del duca di
Roccatoccante che altra volta fu uno dei famosi frondosi. Questo però di spirito quieto e mediocre per lo più riesce il discorso della Maestà Sua nel qual sempre v'apparisce la superiorità dell'ingegno del re e la sua vivezza. Va sempre questo soggetto
avanzando nella regia grazia, colmata ultimamente da raddoppiate cariche di gran cacciatore e di gran mastro della guardarobba, colla sopravivenza di ambedue nel figlio ammogliato per
soprabbondanza di favore con una figlia del marchese <hi rend="italic">di Louvois</hi>
principale ed accetto ministro. Non estendesi però tale predilezione a renderlo partecipe di alcuna materia di Stato, né ad
ammetterlo a Consiglio, ma Solo nell'onore della regale semplice distinzione e benevolenza. Colli soli tre ministri e Secretarj di Stato libera ciò che aspettasi al politico, ammettendo il
fratello duca d'Orléans nel Consiglio solo del dispaccio, con tale
impenetrabile secretezza, che talvolta uno de' ministri discorrendo da solo a solo colla Maestà Sua ciò che appartiene al proprio
incarico, restano all'oscuro gli altri, ed ignari delle incombenze dell'altro. Ha il Delfino unico figlio dopo molti altri
avuti da Anna d'Austria figlia della Maestà del re Filippo IV,
di Spagna ed Elisabetta di Francia figlia di Enrico il grande, principessa d'insigne pietà non dissimile a quella della
casa da cui gloriosamente ha ella ritratto l'origine. Ha il Delfino 18 anni finiti al fine del passato novembre, è di ben formata e più che mediocre corporatura, d'aspetto e d'indole nobilissima, con che però s'accosta a' lineamenti della madre. Di
spirito fino ad ora quieto e del tutto rassegnato a' voleri del padtre che riverisce e teme grandemente. Nella espressione dimostra provare qualche difficoltà che potrebbe essere colla pratica
e col tempo corretta. Per il restante è di poche parole, e molto
più pacato di quello che l'età sua richiede. Applicava con indefessa assiduità alle scienze ed allo studio di molte lingue, principalmente alla alemanna per conformarsi al linguaggio della
sposa, e per agevolare con tale requisito i disegni sopra la corona dell'impero. Dall'età più giovane attese a militari
 esercizj ed al cavalcare principalmente. Dal duca di Montcourier
come generale veniva assistito con qualche eccedente rigore,
con cui pareva venisse ad abituarsi in lui la sua naturale pacata inclinazione. Ora che resta ammogliato e sciolto per conseguenza dalla sopraintendenza dell'ajo, potrebbe maggiormente
dimostrare le qualità del suo spirito.</p>
<p>Il fratello duca d'Orléans è parimenti di spiriti moderati
e quieti, e dedito totalmente a secondare i reali beneplaciti, non
dà motivi che di soddisfazione alla reale persona.</p>
<p>Di Carlotta Elisabetta di Baviera figlia del principe Palatino tiene un unico figlio dopo molti mancati di vita, chiamato
duca di Chartres, e due figlie del primo letto. L'una delle quali
passò ultimamente alle nozze del Cattolico.</p>
<p>Erasi concepito qualche dubbio che potesse il duca da tale
riguardevole avanzamento prender motivo di alterare la massima sin ad ora praticata di viver rassegnato alla compiacenza
della Maestà del fratello, fiancheggiato da considerabili aderenze. Ma non scopertosi in lui alcun cangiamento nella intiera
professata dipendenza, va concorrendo anch'egli nel render più
sovrano l'arbitrio della MaestÓ Sua, e più concorde l'adempimento de'
regj voleri. Con bene spessi generosi sovvenimenti procura il re
confermargli la reale sua predilezione, concambiata da esso con
la più perfetta ubbidienza e rassegnazione. Nel resto si è dimostrato nell'occasioni che si sono presentate non dissimile da'
progenitori nel coraggio e nel maneggio dell'armi. Mentre oltre aver sottoposto alle regie insegne più piazze, ha parimenti saputo battere in battaglia campale al Monte Castello l'Oranges, e riportarne insigne vittoria con qualche emulazione dello
stesso re, perché in soli assedj e non altrimenti nei cimenti di
battaglia si fosse pur anco potuto incontrare.</p>
<p>Sonovi pure altre principesse figlie del defunto duca di Orleans zio della Maestà Sua, la primogenita delle quali dopo di aver
dato segno di virile ardimento nelle passate guerre civili, vivesene ora dedicato a Dio coltivando lo spirito e la divozione. La
seconda pure del secondo letto è la gran duchessa di Toscana
principessa d'alte qualità e di spiriti elevati; per essere separata
 dal marito se ne giace nel monastero di Montmatre rinchiusa,
e la terza è la vedova duchessa di Guisa.</p>
<p>Dei principi del sangue il primo è Condé, è figlio del duca di
Enghien discendente da Luigi di Borbone fratello del padre d'Enrico il grande. Egli fatto vecchio e podagroso non vive che di
latte, temperando con ciò e cogli anni quelli ardori che lo resero
altre volte alla Corona molto temuto. Il re perciò lo neglige benché in apparenza dimostri d'accarezzarlo, e memore delle cose
passate lo lascia infruttuoso insieme col figlio, senza valersi della militare sperienza e valore nel comando dell'armate, impiegando altri soggetti della nobiltà, che più dipendono dal gabinetto e da' ministri, ed egli intanto trattiensi per lo più lontano dalla Corte, dove rade volte comparisce, in un suo luogo di
delizie.</p>
<p>Da un fratello del suddetto principe nacquero quelli di Contì e della Roche-sur-Jon giovani d'anni, e coetanei del Delfino e
perciò allevati con esso lui. Nell'uno e nell'altro appariscono
semi d'una grande elevazione, il che col beneficio del tempo
potrebbe maturarsi. Anzi una volta fu udito dire dal re medesimo nel mentre che egli osservava scherzare col Delfino, che si
vedevano allora divertirsi assieme con affetto e tenerezza. Ma
essere dubbioso che fossero per riuscire col progresso del tempo più accerrimi nemici del detto Delfino. Il maggior d'età
restò ultimamente ammogliato con madamigella di Blois figlia
ma di linea difettosa di Sua Maestà.</p>
<p>Seguon molti altri principi del sangue impuro che per essere sollevati a maggior trattamento che mai potessero ottenere
quelli de' passati re, vengono a comporre la casa reale. Sono
questi il duca di Vermandois gran ammiraglio di mare, fratello
dell'anzidetta madamigella de Blois ora principessa di Contì.
Altri pure ve ne sono legittimati come il duca di Aumena colonnello generale de' Svizzeri. ll conte di Vexin, madamigella di
Antos e di Joncos, a quali restano preparati ricchi appanaggi
conforme la fortunata lor nascita richiede.</p>
<p>Nella più perfetta dipendenza dalla volontà del re vivendo
la casa reale non s'apprendono da questa parte i sconcerti che
 altre volte agitarono in capo alli re precessori il regio diadema, cospirando ognuno mediante il governo rigoroso sotto del
quale restano soggetti alla maggior grandezza della corona.
La nobiltà, e li principali del regno estenuati dai grandi dispendj che obbliga la Corte sono costretti a sostenere il lustro
delle loro case con i favori della regia beneficenza che assicurano con assidua ed esatta servitù, aderendo intieramente al reale
servizio. Dai loro beni aggravati da pesantissime imposizioni appena ritraggono scarsi proventi di molto disuguali a' dispendj
a cui sono costretti supplire, godendo solo qualche esenzione
e franchigia.
La gloria che nel loro cuore è il maggior stimolo, gl'incoraggisce a consumare egualmente con sontuosi equipaggi le
sostanze nel testimonio pomposo delle loro cariche militari, e ad
esporre ai cimenti più pericolosi la vita, ogni arduo tentativo
venendo con tal mezzo in vantaggio della Corona a riuscire.
Si contano in quelle numerose provincie 90.000 gentiluomini atti all'armi, i quali nelli urgenti bisogni della Corona vengono
con pubblici bandi convocati ed invitati a montare a cavallo, ed
accorrere alla difesa del regno. Le cose che altre volte causa-
rono sconcerti e confusioni alla Corte, si attrovano ormai quasi
tutte estinte e depresse. Guisa fu l'ultimo duca. Longavilla
mancata la duchessa sorella del principe di Condé, non tiene
che un figlio in abito ecclesiatico di mente offesa; Lorena ramo
della casa dei duchi di questo nome trasportati in Francia con
pochi beni di fortuna si sostiene cogl'impieghi decorosi della
Corte e pensioni generose impartiteli dalla Maestà Sua. Soissons senza
ricchezze dopo la morte del Mazarino restò privo delle cariche
cospicue che godeva di generale dei Svizzeri e della Sopraintendenza della Casa della regina regnante. Depressa la casa di Boullion con aver convenuto ceder la sovranità di Sedano ne' tempi
trascorsi, e quella di Rohan avvilita avendo vilmente fatto morir sopra di un palco il cavaliere di Roano per sospetti di tradimento. Ogni altra in fine attrovasi rimessa e rassegnata a regj beneplaciti, senza mezzi e senza ardimento di contrastarli, irremissibile essendo il castigo ad ogni trascorso, ed aperta la
 battaglia per reprimere i più contumaci che ardissero ricalcitrare
alla real volontà.</p>
<p>L'ordine ecclesiastico sollevato alle dignità della Chiesa
dalla regia nominazione de' numerosi benefizj del regno, dall'interesse proprio e dalla regia munificenza allettato concorre coll'ossequio e coi tributi più pieni dell'ubbidienza. Distribuisce la Maestà Sua sedici arcivescovati, cento e più vescovati, 750
abbazie e più di 200 per figlie, concedendo col mezzo di così
moltiplici beneficj modo di sostenere più facilmente il peso delle
loro case e delle loro famiglie, i primogeniti delli quali vengono
per ordinario destinati alla spada, e gli altri alli esercizj di
Chiesa, e all' ordine di Malta. Per capo dunque d'interesse, unisce l'ordine nobile tanto nel servizio della spada, quanto in
quello della Chiesa indulgente e rassegnato al supremo volere.</p>
<p>Resta ora a considerarsi l'autorità del parlamento dopo
l'ultima guerra e rivoluzioni macchinate da quello di Parigi,
che è il principale, con sprezzo della sovrana potenza, ha perduto ogni ombra d'autorità che s'era in onta al Governo arrogata. Costretti a privarsi da per loro delle cariche i più sospetti, e i più potenti esiliati, si ritrova al presente nella maggior depressione. Altre volte vi compariva il re in persona per far verificare un editto, o per altri affari ne' quali si ricerca il concorso e l'approvazione del Parlamento.</p>
<p>Al presente manda il cancelliere o altra persona in suo nome,anzi dovendo attontanarsi la Maestà Sua per il comando delle armate, o per lunghi viaggi, gl'insinua il comparir avanti di lui per
impartire e per intender gli ordini e Commissioni da eseguir in
sua assenza. S'impiega il Parlamento nelle semplici giudicature
civili e criminali senza ingerirsi, o aver alcuna parte nel governo.
La Camera de' Conti che rivedeva gli sborsi fatti per ordine reale,
restò ultimamente priva di tale carico, non volendo il re essere
soggetto a render conto a chi che sia delle proprie azioni. Per
le frequenti scelleratezze commesse col mezzo de' veleni, ne' quali il Sesti segnalossi nell'eccellenza di praticarli, non volle il re
ne prendesse conoscenza il Parlamento, giudicata la materia di
somma delicatezza. Instituì una Camera detta Ardente separata
 dal Parlamento, e composta di soggetti di provetta giustizia ed
abilità con sommo rammarico del suddetto, costretto di veder
riuscire in vano le rimostranze fatte alla Maestà Sua ed inesaudite le
supplicazioni perché a soliti Tribunali fosse lasciato il giudizio.
Applica ii Parlamento a mantenere la sicurezza della città, e
luoghi subordinati alla stessa, alla polizia d'essa che veramente
è meravigliosa regolando quel caos di più di 600.000 anime con
più economia e sicurezza che una casa privata può mai governarsi. Dimostra la Maestà del re col continuato soggiorno fuori
di Parigi avversione manifesta a quella città, che ne' suoi più teneri anni ardì rivoltarseli contro armata, e causare sovversione
nel regno. Castigo in vero sensibilissimo alla loro delinquenza
la privazione del regio aspetto, e nel lungo corso del mio impiego non vi comparve il re che una sola volta alla sfuggita per
rendere visita al figliuolo del duca d'Orléans indisposto, ed una
altra nell'incamminarsi verso Metz colla regina passando velocissimamente per mezzo della città con le guardie a cavallo con
la spada ignuda in mano con sommo terrore del popolo. Gli altri Parlamenti delle Provincie, che sono undici, si attrovano anche in minor autorità, veramente quelle di Bordeaux e Brettagna che ardirono opporsi agli editti di nuove imposizioni, severamente punendole con trasportarli la sede dalle città principali
in cui risiedevano, in ignobili villaggi con loro indicibile scontento.</p>
<p>Indebolita l'autorità del Parlamento a segno che non li resta
che l'ombra, sottratta l'amministrazione della giustizia, la nobiltà consumata da esorbitantissimi dispendj, giace parimente il
popolo più minuto sotto il proprio peso depresso ed aggravato
da numerose imposizioni, colle quali viene a confluire tutto il danaro ne' regii erarj. Veramente in Parigi non è permesso scoprire lo Stato necessario del popolo della Francia, non concorrendo in quella città che i più ricchi e più commodi, e perciò
apparisce la miseria nelle Provincie, e la infelicità de' popoli da
moltiplici gravami consunti, e dagli alloggi delle soldatesche,
a' quali sono obbligati supplire benché mendicanti. Una volta
imposta una taglia si conserva per sempre, né perché cessi la
ú0321ú causa che indusse il Governo per l'urgenza del bisogno appliplicarla a' sudditi, perciò viene abolita. Le gravezze della guerra continuano ad esigersi nella pace. È vero che ultimamente
fu pubblicato l'alleggerimento di sei millioni delle paghe dopo la
pace di Nimega; ma è vero altresì, che la maggior parte di questa fu provata inesigibile dall'indigenza de' sudditi, e perciò fu
giudicato meglio donarla. Ciò che sarebbe sommo pregiudizio
a qual si sia altro principe, risalta a questo fortunato Monarca
in vantaggio e profitto; perocché costretti gli uomini dalla povertà a procacciarsi in qualche guisa la vita si risolvono arrotarsi sotto le regie insegne, e quanto più miserabile è il paese,
tanto più numerosi riescono i reali eserciti. La indigenza dunque de' nobili, e la miseria de'popoli, cade in sempre maggiore
vantaggio del regio assoluto dominio e sovranità, domando
quella nazione fiera ed incostante col duro freno d'una mendica
necessità. Due sole case private godono le maggiori ricchezze e
sono quelle del cancellier Tellier, e l'altra del Colbert, ognuna
di questo estraendo 54.000 scudi di annua rendita, innumerabili
somme di contanti che confluisce in queste due case con incessante profluvio. Viene perciò sospirato ansiosamente da tutti in generale quel punto che li sciolga da così lunga sofferta servitù:
anelando con impazienza quegli accidenti capaci ad alterare le
cose ed influire migliori aspetti alla loro infelicità, potendo in
un solo giorno facilmente sovvertire e sconvolgere ciò che
per tanto tempo e con tanta fatica et industria si è potuto felicemente sotto il sovrano reale arbitrio ridurre. Costituita la Maestà Sua nel predominio maggiore e assoluto del regno goduto dai re suoi predecessori, occorre considerarsi lo
stato della religione che per la diversità di essa altre volte
divise e lacerò quel potentissimo regno. Pochi si attrovano
presentemente li soggetti di conto che aderiscono ad altra credenza, che alla ortodossa, proibito dal zelo pietoso della Maestà
Sua di non potersi dagli Ugonotti godere l'esercizio di cariche
di sorte alcuna né meno di semplici comessi, e perciò molti
si sono lasciati persuadere ad abbracciare la Cattolica Religione. I famosi editti co' quali fu permesso ne' tempi calamitosi a
 religionarj di esser giudicati separatamente dai Cattolici sono
stati poco tempo fa intieramente aboliti i discorporati e dispersi li consigli che li formavano nelle Camere de' Parlamenti di Linguadocca, Bordeaux e Delfinato. Quanto sono perseguitati li Cattoiici in Inghilterra, altrettanto restano oppressi
ed abbattuti gli Ugonotti in Francia riducendosi a gran passi
l'unità della Religione, principale e saldo fondamento dei più
ben costituiti imperj. Si è tuttavia da pochi anni in qua disseminata la opinione tratta da Giansenio vescovo d'Ipari che gettando profonde le radici potrebbe col progresso del tempo estendersi tant'oltre che facesse ombra alla reale autorità. I più
rinomati e famosi di questa fazione fra gli ecclesiastici non lasciano di contrastare sin da quest'ora le pretese regie prerogative sopra li beneficj de' quali vengono col favore del preteso
regale diritto beneficati, fulminando scomuniche e censure a chi
tenta opporsegli, e se per l'inobbedienza viene loro proibito il
possesso temporale de' stessi Vescovadi, si contentano di vivere
con apparenza di santità con quel poco che da diocesani viene
loro pietosamente somministrato. È sommamente dispiaciuto al
re, che dal Pontefice fosse stato scritto alcuni brevi onorifici a' Vescovi suddetti con lodi ed ammonizioni della loro condotta animandoli alla costante perseveranza del divino servizio a custodia
del loro gregge. Certo, che prendendo piede, come va sempre
avanzando questa setta; susciterà grandi sconcerti con massime
contrarie alla monarchia. Vive tuttavia con modestia sotto li rigori del regio scettro, allontanati li monasteri dalla città dominante,e tenendo discosta dal cuor la mala qualità della loro
dottrina.</p>
<p>Porta l'obbligo della relazione dopo d'aver debolmente
supplito alla descrizione delle parti più principali del regno rappresentare la qualità de' primarj ministri che lo dirigono, da
essi derivando consiglio e le risoluzioni più vantaggiose e proficue. Oltre il cancellier Tellier capo principale del Ministero, e
che interviene in ogni Consiglio, quattro sono i secretarj di
Stato cioè Colbert, Louvois, Pompona e la Vrilliere, invece
del penultimo ora degradato resta sostituito il fratello del
 medesimo Colbert. Quattro parimenti i consiglieri di guerra,
di Stato, di Finanze e del dispaccio, a tutti come si è già
detto interviene il cancelliere, gli altri, a quelli solamente
spettanti alle loro incombenze. E il cancellier soggetto invecchiato nel Governo in cui è sempre progredito con stima dal
ministero del Mazarini; giunto finalmente al grado cospicuo di
gran cancellier del regno. Il re lo ama e molto lo considera
per la prudenza sua inveterata, e perspicace sua avvedutezza,
con cui dirige le più ardue risoluzioni, da esso ricevendo, come da oracolo la decisione degli arcani più reconditi di Stato.
Modera l'ardenza del figliuolo marchese di Louvois che gli è
succeduto nella carica della sopra intendenza delle milizie e
nella guerra, nell'arte di cui è provetto maestro, e sa così ben
schermire coll'emulo Colbert, che ne ritrae sempre profitti e
vantaggio. Louvois tuttavia non ha saputo così ben raffermarsi
poiché discreditando continuamente presso la Maestà Sua il talento e
l'abilità di Pompona in ogni azione che se gli presenta, ne
venne il re a compire tale dispregio, che accrescendosi sempre
più nel regio animo con l'incontro di qualche leggera ommissione, è poi venuto alla risoluzione di privarlo della carica, sostituendovi invece lo stesso fratello di Colbert, anzi in procinto
di esser superato per la cadente età in cui si trova il cancelliere
suo padre. Colbert adunque resta in prospetto di maggior
autorità, poiché oltre l'affetto di cui il re l'onora per i lunghi fruttuosi suoi servigi prestati, gode la carica delle finanze,
e quella della marina, appoggiata con sopravivenza al marchese suo figliuolo la sopraintendenza dell'arti e manifatture delle fabbriche, e così pure la nuova di segretario di Stato
ottenuta per il fratello; e benché il re abbia dimostrato qualche
applicazione nel distribuire egualmente sopra queste due case
gli effetti della sua regia munificenza: bilanciando il favore
per l'una con il contrapunto di un simile per l'altre, non ostante al presente si vede uscito di quella misura ed eguaglianza in
cui erasi prefisso mantenerle. Louvois però è distintamente a
conto del re coetaneo detta Maestà Sua, ed attaccato fin dall'infanzia
nel suo reale servigio, viene come sua creatura considerato,
 lusingandosi di aver fatto un ministro di così gran valore colle
proprie istruzioni. Egli è un uomo alquanto fiero, qualità che
molto le bisogna per comandare a soldati e capi di guerra, infaticabile e sollecito operando e giorno e notte, quando l'urgenza lo richieda senza ristorarsi con alcun momentaneo riposo,
ardentissimo nella esecuzione, e velocissimo nello spedire ogni
qual si sia grave e moltiplice negozio, dicendosi comunemente
definire più cose Louvois in un'ora che tutti gli altri ministri in
un mese. Come la guerra è la più principal sua incombenza, egli
non brama che la rottura, difficilmente essendosi potuto indurre ad approvare li capitoli dell'ultima pace conclusa a Nimega,
benché lo stato dell'erario e la necessità del respiro lo persuadevano. In tempo di pace non gode il numeroso corteggio dei
grandi, e perde in certo modo la necessità di essere sempre
presso la persona reale, e così gli utili grandi ed i modi di beneficare i suoi colle cariche militari. In somma la guerra è il
suo elemento, né può mai lungamente soffrirla lontana, disponendo da per tutto materia per accendervi la fiamma, e spargendo in ogni lato semi per far nascere discordie, ed occasioni
di rotture. Sollecita il re coll'appetito della gloria, colla sicurezza di vittorie all'armi sue fin ad ora trionfanti, e lo persuade far giunger il grido del suo nome in ogni angolo della terra:
come con tanto terrore delli nemici della corona ha potuto fortunatamente farlo risuonare nella Fiandra e nell'Alemagna. Di
Pomponne è soverchio il discorrerne, or che si attrova escluso
dal governo. E del di lui successore come sostituito dopo la mia
partenza dirò solo, che applicatosi lungamente nelle cariche del
Parlamento, poi sollevato al carattere di regio ambasciator al
Brittanico, indi plenipotenziario al Congresso di Nimega, ed
ultimamente in Baviera, con tali importanti impieghi possa essersi reso istrutto degli affari del mondo, e degno del posto in
cui è stato collocato.</p>
<p>La Vrilliere, e il figlio di Charteauneuf in sopra-vivenza,
incombono alla direzione degli affari di più provincie del regno,
soggetti di egual portata all'impiego che sostengono. Con
verun altro però de' suddetti ministri è permesso aver negozio agli
 ambasciatori de' principi, salvo che col signor di Lionne, che
pretese, che ogni cosa in questa forma passasse per le di lui mani. Fu posto in uso l'astenersi dalle visite degli altri con pregiudizio de' negozj, che si trattano fiaccamente, essendo portati con
terza mano a quelli, a' quali spettano il deliberarseli, e con lunghezza di tempo se ne vede la loro aspettata definizione.</p>
<p>Rappresentata fino ad ora debolmente all'eccellentissimo
Senato la costituzioe del regno, convien rifletterle in qual modo corrispondi alla cieca ubbidienza de' sudditi, l' affluenza del
danaro al regio erario, che è quella potenza che mette il filo
alla spada, supera le contrarietà de' tempi e delle stagioni, guadagna i nemici, mantiene in ossequio li animi, e rende il mondo tutto anelante presso l'amicizia profittevole della Francia.
Dirò dunque primamente: che mancando essa di miniere d'oro e
d'argento quanto è abbondante e facile d'ogni requisito all'umano sostentamento, possiede all'incontro animate miniere nelle mani di tanti sudditi, quanti si contano ascendere a 16 millioni, numero che tutta l'Italia per la metà appena non sa comprendere. Distribuendo agli esteri il vino, il grano, l'acquavite, doni di quel fecondo terreno, spande parimenti per tutto il
mondo moltiplici manifatture che a viva forza attraggono l'oro
nel regno. L'opinione invalsa in quasi tutta l'Europa di vestire
all'uso francese, porta nel regno incredibili somme d'oro, diffondendo da per tutto i loro lavori e le loro preziose suppellettili.
Coll'applicazione indefessa di Colbert si è potuto veder in pochi anni trasportate in Francia tutte quelle arti che per specioso
privilegio del cielo erano state in diversi paesi disperse, pretendendo anzi all'incontro di distribuire essi medesimi con soverchio profitto le stesse manifature e riceverne il contante. Questa città ne trova sensibilissimo il discapito nella fabbrica dei
specchi ed in quella del punto in aria. L'Olanda in quella de'
panni, e l'Inghilterra col stabilimento di molte peculiari fatture
di quel regno. Il Levante e l'India colla fabbrica de' velami e tappeti persiani. Ogni cosa viene insomma imitata e ridotta a perfezione
 da que' ingegnosi artefici, togliendo con instancabile fatica
e sudore l'ore al sonno per guadagnarsi la vita, e soddisfare agli
aggravj. Il servirsi per uso di vestire di panni di Francia trasporta il danaro fuori de' Stati, impoverisce i cittadini, annichila
i mercanti, rende oziosi e miserabili gli artefici e coll'oro spremuto dalle borse de' Francesi nelli gravami, e da quelle de' forastieri in tali spese, viene ad arricchirsi quel regno, e rendersi
a tutto formidabile. La nazione stessa spagnuola, che pareva la
più costante nel mantenere la sua foggia di vestire, ora ha incominciato a seguire la francese alla campagna, con che viene
a ricevere quantità grande di merci con infinito profitto della
Francia.</p>
<p>L'imposizione sopra tal sorte di mercanzie, ch'escono dal
regno sono eccedentissime; ad ogni modo volentieri se ne tollera il peso, per seguire la moda, invece di valersi delle manifatture del paese d'egual perfezione, e di prezzo molto più leggero, confluendo int questa guisa somme immense d'oro nel regio erario, estratto insensibilmente da paesi forastieri, e da
Stati di altri principi. Ben compresero gl'Inglesi questa verità:
perchè nel tempo, che ventilavano d'unirsi co' Stati d'Olanda
e cogli altri confederati per arrestare il corso della fortuna
francese, diedero subito di mano alla proibizione del commercio per tre anni colla Francia, la quale tramandando quantità
grande di vini, e manifatture a que' regni, ne ricava somme considerabilissime d'oro. Continua tuttavia la sospensione del traffico, privando la Francia di otto millioni d'annue lire che entrano con evidentissimo profitto del regno. Per questo l'alterazione della buona corrispondenza con l'Inghilterra è stata sempre
stimata pregiudicevolissima alla Francia, che non solo interpone gli utili del traffico da una parte e dall'altra; non sturba colle numerose marittime sue armate quello, che con altri più lontani paesi ella nodrisce. In somma il commercio è la nodrice di
quel regno. Senza l'esito di ciò, che l'industria degli artefici in
tanta copia lavora rimanerebbe la Francia esangue priva di danaro, che è il nerbo più robusto delle sue forze. Si procura perciò con indefessa applicazione nodrirlo in Levante, avanzarlo
 nell'Indie, ma principalmente nelle provincie d'Europa. E siccome Louvois non pensa che aggrandire i limiti del regno e
dilatarsi con continuati acquisti e progressi, così Colbert applica al commercio da per tutto, giudicandolo il fonte inesausto delle ricchezze e dell'oro. Dimostrossi egli solo in opinione in Consiglio nel persuadere il sostentamento dei ribelli Messinesi ed
appoggiarli con le poderose forze reali, considerando quel posto sommamente opportuno a favorire il commercio di Levante
e del Mediterraneo, e ad impedire ad ogni altro gli utili, e gli
avanzamenti del medesimo anno sopra Tanger nel stretto di Gibilterra aveva rivolto il suo pensiero, che fu dalla solerzia inglese fortemente divertito, disegnando colla opportunità di
quel sito, che comanda all'ingresso del mare, appropriare alla
sola Francia tutto il negozio, escludendone ogni altra nazione.</p>
<p>La maggior ricchezza del regno deriva dunque dal commercio e concorrendo col mezzo di esso e delle numerose imposte colle quali restano aggravati i popoli, nel regio erario 107
milioni e 600.000 franchi di quella moneta. Provento che in vece di diminuire, sempre aumenta con nuove sottigliezze, e coll'aggiunta all'ampiezza del regno di grandi province, e conquiste. Dubiterei, che lo specificar alquanto più minutamente le
entrate reali fosse un abusare di soverchio la sovrana pazienza
dell'Eccellentissimo Senato. Ma come potrebbero per avventura
essere uditi volentieri dalla loro sapienza, i modi, onde il re
tanta e così considerabile rendita ricava, così siami lecito di
brevemente accennarli. La principale rendita dunque consiste
nell'Adrez che è il dazio del vino nelle cinque grosse ferme,
che vuol dire dogane di Parigi, di Lyon, di Valenza, patente di
Linguadocca, peso di Roano, convoglio di Bordeaux, da che si
ricava 32 milioni di lire. La seconda è la gran gabella del sale
che arriva a 19 millioni e 700.000 lire. La gabella piccola che
si riscuote in Provenza, Linguadocca e Delfinato consiste in 6
milioni. Le Dogane 8 milioni. Il don gratuito delli Stati della
Brettagna, Linguadocca, Borgogna, Artois e Provenza un anno
per l'altro 4 milioni. Quella del clero e decime un milion
500.000 lire. La paga sopra i beni 28 milioni, porti di lettere
 un milion 200.000 lire. Partite causuali, cioè rendite di cadute
2 milioni. Imposizione sopra l'oro e l'argento lavorato, dazio
del tabacco, carta sigillata per gli atti del foro 2 milioni. Dazio
delle nuove conquiste di Fiandra un millione. Dalla Lorena
e Franca contea due millioni. Che tutto ascende la somma di
107 millioni 600.000 lire. In tempo di guerra per le grosse imposizioni ascese l'entrata fino a 16 milioni di franchi di più
del sopraccennato calcolo. La spesa è d'altrettanto perchè infiniti sono li capi della medesima. Appiglierommi a' più considerabili per togliere quanto sia possibile il tedio inutile all'Eccellentissimo Senato. Per l'estraordinario di guerra montava la spesa
a 60 millioni di lire all'anno; per la Marina 14, fabbriche 6 milioni, fortificazioni 7, safarj degli officiali di Corte, parlamenti,
pensioni, e ricompense, viaggi ed altri moltiplici dispendj che
assorbono così ricche entrate, di modo tale, che il dispendio eccede sempre l'entrate. Ora che s'attrova in pace potrebbe il re
ammassare copia grande di danari, ma continuando nelle spese
di mantenimento di numero grande di soldatesca, dell'armata
navale, d'erger fortezze in più luoghi del regno, delle reggie
fabbriche, e de' matrimonj, non puoté ciò adempire senza rendere molto scemo l'erario.</p>
<p>Aveva il re nell'anno 1678 che fu l'ultimo della guerra,
comprese le guarnigioni, e presidj delle piazze forti, che sopra 112 possiede fortificate nell'ampiezza e circuito del regno
187.600 fanti 60.600 cavalli. Fatta la pace riformò gran numero di queste, ma licenziate le inabili dell'infanteria, nettati
li reggimenti, da disagi diminuiti. Si riservò a stipendii 100.000
fanti, e 12.000 cavalli comprendendosi in esse 22.000 Svizzeri,
e due reggimenti d'Italiani. Truppe tutte forestiere più difficili
ad ammassarsi, e che ascendono unitamente a 45.000 uomini
al primo tocco del tamburo può in poche settimane accrescere
l'armata, arrolando i nazionali tutti soldati agguerriti, conservati gli uffiziali nelle riforme praticate ed incorporatone tre in
ogni compagnia, che viene a riuscire tripartita con 3 capitani,
3 luogotenenti, e 3 insegne. Perché riesce più costoso il mantenimento della cavalleria, sopra questa è caduta la maggiore
 riforma, osservabile essendo, che ne' tempi di pace, altre volte
non fossero mantenuti più di 40.000 fanti, ed ora numero raddoppiato ne resta intrattenuto. Non riesce tuttavia così gravoso il dispendio della soldatesca, come ad ogni altro principe,
che voglia trattenere eserciti, perché la paga di un soldato a
piedi è inferiore a quanto si contribuisce altrove, e secondariamente, perché il genio bellicoso che vive ne' lucri de' soldati e
particolarmente nella nobiltà, li rende prodighi del proprio sangue, senza risparmiare egualmente le sostanze e gli averi.</p>
<p>Descritta brevemente la potenza francese in terra, è necessario descrivere quella del mare rimessa da poco tempo in qua
in floridissimo stato, di quasi abbandonata che ell'era per lo
passato. Colbert come sopra intendente della Marina sostituito
con reggia permissione il figlio marchese di Segrelay pare già
come dissi un Louvois ad equiparare le grandezze della Corona
in quell'elemento, come quello dirige ogni sua mira ad aumentarlo in ogni angolo della terra. Tiene dunque il re di presente 28
ben armate galere, generale delle quali è il duca marescial di Veronne colla sopravivenza alla carica nel figlio duca di Montmar.
Se ne fabbricano continuamente negli arsenali con intenzione di
averne fino al numero di 40. Qualche difficoltà provano nell'arsenale ed abborrendo li sudditi quella miserabile vita, amano
meglio maneggiar il moschetto e la spada, che il remo. S'è perciò tentato ultimamente un spediente conducendo mori, li quali
se riuscivano al disagio con facilità potevano aversi, e mantenere e aumentare le armate con insensibile dispendio. Nell'Oceano e nel Mediterraneo per la guerra di Sicilia si mantenevano armati 30 grossi e poderosi vascelli, molti brulotti, ed altri
legni minori. Dopo la pace ne rimasero armati 8 nel Levante
sotto il cavalier Toresvelle, 4 sotto Capau nella Marina, ovvero
canal d'Inghilterra. Sulle coste della Guinea 28 sotto comando
del vice ammiraglio colonnello Otre. I disarmati erano 48 nel porto di
Tolone, 16 a Brest, e 10 a Rochefort che tutti uniti montavano
al numero di 96 vascelli da guerra 52 di alto bordo da 80 fino
120 pezzi di artiglieria, e 44 del secondo ordine da 46 a 70
pezzi, 42 fregate da due pezzi da cannone fino a 36, e
 altrettante feluche e moltissimi altri legni minori. La fabbrica de'
medesimi continua quotidianamente in più parti del regno, costituendosi in Tolone, in Brest, in Rochefort, Marsiglia, Haure de
Grace, saint Malò e Donkerken. Fu anche proposta quella delle
galeozze all'uso di codesto famoso Arsenale, e ne viddii io stesso
il disegno. Ma conchiusa la pace non vi si prestò più orecchio,
ed il Riccordante annojato vendé il modello ad uno di que' signori che in canale per delizia lo ha riposto. Disegnava Colbert
d'aprire altri porti a comodo ricetto di legni sulle coste del regno, ed in particolare uno dirimpetto l'Inghilterra dove la natura del sito disponendosi tortuoso giro il terreno addita facilità di perfezionarlo. Altro ancora in Linguadoca al capo di Sette
incontrato abilissimo ingegnere, che esibivasi profondarlo con
macchina da lui inventata di poco dispendio e di gran lavoro.</p>
<p>Divisavasi di accrescere le fatiche degli arsenali di Tolone e Marsigiia applicandovisi per ristabilire sempre più l'arte
marineresca nel regno.</p>
<p>Appresso di ciò, non devesi tralasciare di aggiungere l'immensa fattura di già intrapresa della congiunzione dei due mari.
Instancabile l'applicazione del re e de' ministri nel ridurla a
perfezione, aveva potuto creder reso navigabile il canale sino
a Castel Nodari, e Carcassona con istupore del mondo tutto, vedendo progredire un'opera che avrebbe sbigottiti ne' secoli
passati i più famosi conquistatori. In tale stato di robustezza
pervenuta la Francia poté facilmente resistere alla numerosa
colleganza, che pareva fosse stata appositamente unita per arrestare il corso rapido e fluttuante, con che s'inoltra a suppeditare il mondo.</p>
<p>Giovolli sommamente la Svezia amica ad agevolarle i
vantaggi ottenuti, perché sacrificando le proprie perdite e discapiti all'ingrandimento della Francia, divise in quelle remote
parti le valorose truppe de' più riputati principi dell'Impero,
che avrebbero potuto rinforzare gli eserciti de' collegati al Reno
e nella Fiandra, e facilitare que' tentativi che restarono dalla
propria loro fiacchezza trasformati; ottocentomila scudi contribuisce la Francia annualmente alla Corona Svedese in virtù 
 della Lega contratta. Somma, che avrebbe valso bene impiegata
ad allontanare almeno i gravi danni sofferti, se non ad inferirli altrui.</p>
<p>Ma forse quelle somme d'oro maggiori d'ogni credere,
le quali sostenta l'opinione comune che passassero il mare,
contribuirono sopra modo alla prosperità della Francia, perché
trattenuto il Brittanico nel punto di avvicinarsi alla colleganza
nella tanto per la Francia proficua indifferenza, e nell'impiego
specioso di mediatore, che poi restò nel tempo dell'aggiustamento deluso, divertirono quei mali che colla dichiarazione
di quella Corona erano iminenti. Per questo vengon creduti
fomentati i dispareri di quel re col Parlamento; e somministrati dai stranieri in abbondanza que' soccorsi di danaro che
dai sudditi sono per attendersi.</p>
<p>Fu manifestamente conosciuto essere derivato il precipizio
e abbandono de' Messinesi da soli sospetti, che potesse l'Inghilterra concorrere a favorire la parte contraria. Concepirono se
ciò succedeva esposte essere le spiaggie francesi agli arbitrj dei
legni inglesi, impegnati agli altrui danni nella Sicilia, senza
poter accorrere alla propria difesa. Ma non meno le diversioni
della Sicilia che i fomenti della Ungheria, concorsero a scemare
gli sforzi de' collegati, costretti a rivolger l'armi per rimettere
in dovere i propri sudditi, e non era loro permesso adoperarle
contro quelle potenze a danno delle quali s'erano insieme congiunti.</p>
<p>Il re polacco apparentato con una Francese ed obbligato
per l'elevazione sua al trono di quella Repubblica all'opera
principale della Francia, facilmente acconsentì che si spiccassero da quel regno truppe ausiliarie a fomento dei ribelli di Cesare. Né si lasciarono di adoperar eccitamenti alla Porta per
interessarla a sostener quel numero di disobbedienti che valessero a scemare gli sforzi maggiori. Sul Reno sempre cercata, e
coltivata quella corrispondenza anche ne' maggiori pericoli, perché sperimentata proficua.</p>
<p>Al duca di Baviera 400.000 scudi si corrispondevano per
trattenerlo nella indifferenza professata puntuale nel tempo della
 guerra, mantenendo con tale generoso sussidio un considerabile corpo di armata a difesa de' propri Stati e della propria
neutralità, senza essere sforzato a somministrare quartieri all'armata imperiale. Al duca di Annover 300.000 scudi parimente si corrispondevano: smembrando così dal corpo dell'Impero parti tanto principali che alle altre unite avrebbero potuto far resistenza, e risentire più vigorosi i colpi degli eserciti della Lega. In questa guisa ha potuto non solo il
re allontanare dal regno gli insulti di tanti nemici, ma senza
trovar contrasto con velocissimo corso impossessarsi di piazze e
provincie intiere nel breve termine di tre settimane, impadronendosi di Valenciennes, Cambray, Saint Omer, ed ottenuto di
sopra più un insigne, benché sanguinosa vittoria.</p>
<p>Alla impetuosa violenza con cui usano guerreggiare i Francesi non poterono resistere piazze abbandonate, sprovviste di
genti, di munizioni, e di apprestamenti, niente stimando il sacrifizio di mille vite d'uomini, purché si sforzi una breccia, si
tormenti un baluardo in faccia del re, dinanzi cui per segnalarsi
non temono i Francesi incontrare la morte. Impossibilitano ai
nemici l'adoperare l'intiero delle loro forze, prevenendo all'uscita delle proprie armate con intempestive marcie, e nel
bel mezzo della stagione insolita ne' tempi contrarii al campeggiare. Quindi non è meraviglia se riesce ogni campagna illustrata da successi di stupende imprese, con che restò in se stessa così perfettamente riquadrata la Francia, che come altre volte
attrovavasi aperto l'adito di penetrare nelle più interne provincie nel cuor del regno, così ora si trova coperta da fortissime piazze, e in istato di portar ad altrui danni, pregiudizi e
morti. Ma tanto oro sparso fuori del regno, tanti uomini sacrificati in olocausto al verme della gloria di un solo, stanchi i
popoli di somministrare le vite o gli averi per tanti eserciti facevano consigliar la pace, e dar qualche pausa alla pubblica calamità. Omai mancavano li ritrovamenti per ricavar danaro, infruttuosi li depositi, vano ogni altro tentativo, furono costretti
i popoii con vigoroso bando, portar ogni moneta leggera nel
pubblico erario per convertirla in altra d'inferior qualità
 d'oro e d'argento, e supplire così alle spese eccedenti della
guerra.</p>
<p>S'obbligarono i mercanti che dall'Indie ritraggono le verghe d'oro e d'argento consegnarle in zecca a prezzo debole,
benché riuscì fallace l'invenzione, trasportate da essi accortamente in que' luoghi che meglio vi trovavano il loro vantaggio. Insomma erano le cose così ridotte al verde, che mancando
agli eserciti gli uomini, a questi i dispendi, fu comune opinione che quantunque sostentassero in corte e torneamenti e dispendiosi trattamenti, se la guerra fosse durata per due anni
ancora, era per stabilirsi fra le parti discordi una pace durabile e ragionevole, che avrebbe potuto mantenersi lungamente
con respiro tanto necessario dell'afflitta cristianità. La pace scioglieva per allora quel nodo di tanti principi, che pareva inviluppare e interrompere il progresso frettoloso di tanti vasti disegni; questa separare quelle potenze, che rade volte
si viddero unite. Una volta disgiunta, difficilmente congiungersi
assieme, e potersi con lieve respiro ricominciar di bel nuovo il
maneggio dell'armi. Aver in pronto gli eserciti agguerriti, e
capi sperimentati che ad ogni cenno possono riunire poderose armate ed ogni intrapresa eseguire, ed insomma quanto
più si vedeva inoltrar in impegni il Brittanico colla spedizione
di truppe in Ostenda e in Bruges, tanto più premeva guadagnar
alcuno de' collegati per devenire alla separazione degli altri.
Conosciute stanche e vogliose davvero della pace le provincie
unite dei Stati generati, e desiderose di godere la dolcezza della
medesima, e lo stabilimento del commercio nel pristino vigore,
ogni lusinga verso di loro fu adoperata per ridurle ad abbandonare colla separazione que' principi, che per la di loro salvezza si erano ad esse uniti. Esibito sino dalla Maestà sua medesima di trasferirsi personalmente con quasi troppo grande
abbassamento della regale dignità, in luogo appuntato per
trattare colli deputati delle Provincie l'accordo, niente lasciando intentato per disporti a riconciliarsi alla Corona, e rinnovare l'antica alleanza col fine di dividerli dalla confederazione
degli altri. Valsero negli animi loro le reali ampie oblazioni 
 avvalorate dalla speranza del proprio interesse, e furono i primi
a segnar la pace con confusione de' collegati, e con meraviglia
universale del mondo tutto. Ma troppo presto risentirono gli effetti della loro mal consigliata risoluzione, poiché difficoltati
ai loro ambasciatori i desiderati trattenimenti, ineseguiti gli accordati vantaggi del commercio ed accarezzati e blanditi divennero il dispregio e il ludibrio della Corte. Smembrato
intanto dalla colleganza il principal sostegno della Lega, da cui
ritenevano i sussidii ed il danaro per mantenere la guerra,
incominciarono i collegati a prestar orecchio a progetti esibiti dalla Francia e l'un dopo l'altro successivamente col vincitore stesso si riconciliarono. Apparì il re in tale negoziazione
nel tempo stesso e mediatore e parte senza valersi della mediazione brittannica resa omai sospetta, e nemmeno della pontificia, proponendo a tutto suo arbitrio le condizioni della pace,
con somma riputazione e decoro della Corona; e dividendo
le proprie conquiste coi vinti, troncò il filo delle sue glorie,
acquistando il nome di pacifico appresso quello di vittorioso.</p>
<p>Ma come il desiderio di ciò nacque col solo oggetto di
poter ripigliare poco appresso con più vigore il maneggio
dell'armi, e per aver più scarso numero di nemici a combattere, così restò appena pubblicata la pace, e dopo la pace
il matrimonio colla Spagna, che s'intesero varcar le Alpi abbondevoli trasporti di munizioni in Pinerolo, somme grandissime di oro sopra la schiena de' muli, ed altro che impresse
certissimi sospetti alla tranquillità di quella provincia.</p>
<p>Non è possibile di star in quiete all'umore ed al genio francese. Louvois ministro ambizioso vuole la guerra che lo rende
necessario al Re, e considerato da' sudditi. Desideroso di trasportarla in Italia per far quivi risuonare il nome francese,
ne è in eccesso voglioso, lusingandosi sopra quella prosperità e quella fortuna che ha potuto farlo rimbombare in ogni
altra provincia dell'Europa. E come l'Italia altre volte signoreggiò il mondo tutto, così giudica, che l'Italia stessa abbia parimenti a servirgli di opportunissimo mezzo per sottometterlo.
Il negozio di Casale, di impenetrabile segretezza, serviva di base
 sopra la quale disegnava la Francia di fondare la macchina dei
vasti suoi disegni, considerando quel sito, che è nel cuore dell'Italia, sopra di un fiume reale molto opportuno per facilitare
l'impresa di Genova, del milanese e degli Stati adjacenti.</p>
<p>Ogni arte e qualunque più efficace impulso adoperava per
ridurlo ad effetto, spedendo clandestinamente Aumont ministro
avveduto e di somma utilità presso il duca di Mantova con promesse e larghe offerte di cariche, di onore e di comando. Stimata la guerra d'Italia la più dispendiosa, e la più difficile per
la difficoltà de' trasporti, e la diversità del clima contrario al
temperamento francese, desideravasi di avere una piazza di armi, un asilo, che assicurasse le spalle, che potesse contenere
ogni militare apprestamento per distribuirlo concordemente
alle armate. L'avanzarsi colà sulla punta delle spade era stimato troppo azzardoso, e perciò volevano i francesi qualche
facilità che aprisse loro la confidenza al vincere e li animasse al
coraggio. Benché divisa fra sé l'Italia, consideravano potere in
un istante riunirsi molti principi che vi possedevano Stati, e
quantunque deboli, insieme confederati, poter formare una poderosa armata così in terra come in mare, capace a fare valoroso contrasto ai tentativi d'ogni potenza. Dove s'attrovano ostacoli difficilmente s'impegnano i francesi per non azzardar quella
fama d'invincibile, che si sono sopra la fiacchezza ed energia
de' loro nemici sino ad ora acquistata. Conoscono il genio italiano più vivace e sensitivo che non è quel dei fiaminghi, il clima contrario all'abbondanza de' frutti e delle uve, che diminuisce gli eserciti, e perciò essere necessario rinnovare bene spesso le armate, che spedissero in Italia con poderosi rinforzi; ed
una sola è capace in Fiandra di far la campagna, e ritirarsi quasi
completa nei quartieri, ma non supplire in Italia sino all'autunno senza essere reintegrata. Fu giudicato colpo dell'industria
francese la conclusione del matrimonio del duca di Savoja con
l'infante di Portogallo, che mirando la apparenza a decorare le
tempia di quel principe colla presuntiva corona di quel regno,
spoglia lo stato del Piemonte e della Savoja, che sono la porta
dell'Italia del legittimo e sovrano signore. La madre allettata
 dal comando e desiderosa di perpetuarsi la reggenza aveva potuto facilmente acconsentire alla lontananza del figlio, senza vedersi ed accorgersi di poter divenire soggetta degli arbitrii del
vicino potente. Imperfetto il governo senza il legittimo successore resterebbe aperto alle compiacenze della Francia con pessima conseguenza dell'Italia. Nel passaggio ch'io feci di ritorno di Francia per Torino, scoprii ad ogni modo molto alieno l'animo del duca ad abbandonare la patria. La dolcezza degli agi,
la eredità lasciatagli da' progenitori, e la pieghevole naturalezza de' sudditi per rimettersi in una più lunga minorità durante
la vita del principe reggente, della regina, e del re, che sebben
escluso dal trono, non è però uscito dal mondo, in paese ignoto
e con sudditi molto differenti da quelli del Piemonte, sono tutti
motivi per cui egli se ne dimostra restio, e affatto alieno. Ciò se
accadesse riuscirebbe di rilevante vantaggio all'Italia, e acquisterebbe la Francia ragioni e pretese sopra la Savoja venendo
ad essere priva (che tolga Dio) del legittimo suo successore. Il
matrimonio ultimamente conchiuso tra il Delfino e la principessa di Baviera viene a far entrare lo stesso Delfino nella pretesa
degli stati di Savoja, ammogliato in una figlia di Adelaide primogenita di quella casa, alla quale non vi contrasta per la successione la legge salica, che solo nel marchesato di Susa si osserva nelle rinuncie, le quali colla forza dell'armi perdono anche
esse il loro vigore.</p>
<p>Merita non minor riflesso la mira tenuta dalla Francia
di trarre la corona de' Romani in fronte al Delfino. Il matrimonio suddetto di Baviera addita i maneggi continuati cogli elettori, e le pratiche con Firstenberg. Ormai la corte di Francia
divenuta alemanna, Palatina del Reno la cognata e Bavarese la
nuora, facilmente si può ricavare l'intenzioni di guadagnarsi
l'affetto di que' principi, ed acquistarsi aderenze. La tenerezza
degli anni dell'arciduca, per la quale resta la di lui coronazione
di lunga mano distante dall'effetto, fomenta le speranze dei
francesi, né sarà tralasciato alcun modo per ottenere l'intento, quando dall'avvedutezza dei principi dell'impero non resti sventato il colpo, ed anteposto ad ogni altro il godimento
 de' propri Stati con quella libertà e dominio, che le viene permesso, piuttostoché sottomettersi a condizion di vassalli sotto
la dominazione francese.</p>
<p>Stando dunque il prospetto delle cose favorevoli alla Francia anzi in positura di ricevere da essa cambiamento ed alterazione, sarà facile il discernere in qual disposizione si mantenga
coi principi esteri questa predominante Potenza, e quale sia la
corrispondenza verso di essi. Viene sopra modo rimirata dalla
Francia con occhio geloso l'Inghilterra, per la vicinità degli Stati, per l'opulenza del regno, e per il genio di quella nazione
alienissimo dalla francese. Si procura tenerla involta fra le discrepanze dei re col parlamento spargendo dall'un canto e dall'altro copia grande d'oro, per far contrapunto a quella parte
che fosse per arrogarsi superiorità sopra l'altra. Col mezzo di
dama francese favorita dal Brittanico si nutriscono intelligenze secrete e si seminano continuati sospetti nell'animo del medesimo, tenendolo così distratto nelle proprie domestiche insorgenze per distornarlo dall'applicare a quelle che sono fuori.
Con tali finissime arti poteronsi progredire con tanta prosperità
e fortuna i progressi della Fiandra, tenendo a bada con varie
lusinghe l'emulo confinante, e godendo il beneficio del tempo.
Ché ora s'avveggono gli Inglesi quanto poco rimane della Fiandra essendo omai il tutto soggetto alla Francia. Con la perdita di essa circondata l'Inghilterra da lungo tratto di spiaggia dalla Corona francese con piazze e ponti, che sommamente
riescirebbero infesti alla navigazione, verrebbero a proibire il
ricovero alle navi, e la sicurezza ai convogli. Quest'è sola potenza che può dar ombra alla Francia, e trattenere le risoluzioni più grandi d'impegnarsi in guerre lontane, e ricca essendo
in se stessa di copia ben grande d'oro per il commercio non
mai intrattenuto, nel tempo che si logoravano gli altri fra loro,
e ripiena di uomini valorosi, e sommamente atti al mestier della
guerra ed eccellentemente esperti nel mare. Da questa dipende il
fatto della quiete d'Europa, e fin a tanto che restavan sospese
le intenzioni di questa, è forza vedere rivolta a danni dei miseri
principi la spada della monarchia francese.
 </p> <p>Gli Olandesi risentono tuttora il colpo grave ricevuto nel
principio della guerra, e i lunghi e grossi dispendj nel sostenere la lega, che perciò sono riguardati come reliquie dell'indignazione reale, interrotto il commercio durano fatica a rimetterlo nel primo suo vigore, e forse non sarà dato lor tempo per
risarcirlo, e riparare col mezzo del medesimo le perdite ed i discapiti sofferti, per poter averli indulgenti e sommessi ad ogni
beneplacito. Hanno a loro costo conosciuto l'effetto della loro
facilità nel separarsi dalla confederazione, essendo per essi restato deluso ogni articolo guerresco, e accordati nella pace, con
rischio di pagar la pena della loro troppo facile credulità.</p>
<p>La Svezia avendo sperimentata la politica francese per la
diversione delle eseguite intraprese rivolto ora il pensiero all'affetto della Francia, gode la meritata predilezione della corona. Desideravasi tuttavia che Pomponne per l'impiego sostenuto a quella Corte dimostratosi parziale, tant'oltre non avesse
impegnato il re nel sostenere la intiera restituzione de' propri
Stati perduti. Ma che soddisfacendo in miglior forma Danimarca
e Brandenburgo col lasciarli godere qualche porzione delle conquiste fatte sopra i Svedesi, questi fossero restati in istato d'aver sempre mai bisogno dell'aderenza francese, più rassegnata
a' reali arbitrj, e più inclinata parimenti a coadjuvare li disegni
della Francia. Alcuni però vogliono che questa sia stata una causa della disgrazia di quel ministro. Si conosce il genio di quella
intraprendente nazione altre volte aver portato da per tutto il
terrore con rapido corso di vittorie, e perciò si avrebbe voluto
vederla deppressa con qualche moderazion dei Stati, e moderata
l'ambizione dei vasti suoi fini.</p>
<p>L'intero ristabilimento della medesima si fa al presente
passare per effetto della reale parola che è immancabile, e così
con questo esempio potendosi affidare gli altri, sarà coltivata la
corrispondenza della medesima per riguardo alla diversione che
può apportare nell'Allemagna in tempo di guerra, e sarà incontrata l'occasione di compiacerla. Passano coll'imperatore
continue gare e puntigli, accresciuti dalla nuova pretesa dell'incoronare il Delfino re di Romani. Si procura dar fomento ai
 ribelli dell'Ungheria e più oltre estendere le pratiche per tener
divise le forze, e indebolito il rigore, disponendo così a proprio
arbitrio delle occorrenze dell'impero. Si lusingano con i modi
più efficaci gli elettori e principi del medesimo impero per guadagnare i loro voti, e per concorrere al proprio ingrandimento.
Da Magonza e Treveri si suppone poter arbitrare e per la vicinità de' Stati imporvi legge. Colonia dal Firstenberg diretta si
spera averlo parziale, e Baviera, che è pensionario e con la nuova alleanza dipendente sarà ancor egli della sua parte. Così parimenti il Palatino col fratello duca d'Orléans benché per l'asprezza con cui fu antecedentemente trattato avesse convenuto
cambiar la parentela in ostilità unendosi a' collegati.</p>
<p>Ora si procura di guadagnar Danimarca e Brandenburgo,
scoperto avendo che si è proceduto con troppo vigore nell'obbligarlo e costringerlo a restituire tutto l'occupato ai Svedesi.
Con questi e con la Sassonia non pare aver goduta la Francia
quella intelligenza bramata, benché la forza dell'oro possa spingerla dove l'inclinazione dissente. Tra i principi dell'Allemagna,
Hannover si tenne neutrale nella passata guerra, avendo ricevuto
dalla Francia grossa pensione. Gli atri principi seguirono le
parti della lega con vantaggi considerabili, contribuendo gran
numero di soldati valorosi agli eserciti imperiali. Fatta la pace
si è procurato di attirarli al partito francese, procedendo con
generosi doni verso la moglie di Osnabruk e d'Hannover, che si
portarono in Parigi per dare a conoscere la brama di godere
la loro dipendenza. Neuburg altre volte da Cesare alienato per
gli interessi della Francia godeva per i figli pensioni e ricche
abbazie nel regno, le rendite delle quali sono state in tempo di
guerra in altri impieghi assegnate. Verso le molteplici città antiche della Germania porta la Francia quella benevolenza che le
somministra l'interesse. Sono noti i trattamenti di Aquisgrana,
e verso Amburgo in occasione del commercio, si usò qualche
sorta di favori, come ultimamente nei tentativi del re Danese
fu impartita la valida interposizione della Francia per l'accomodamento.</p>
<p>Li Svizzeri divenuti per così dire vassalli della Corona,
 snervato il paese degli uomini migliori atti alla guerra ed introdotti a' regali dispendj in numero di 22.000, e sparse fra gli
altri di quella venale Repubblica moltissime pensioni, e perduto
l'arbitrio delle risoluzioni delle Diete, non possono più vantare
di esser liberi, e di godere quella sovranità che si sono arrogati
datla austriaca dominazione. Dopo l'acquisto della franca contea e dopo la fabrica a vista di Basilea del forte reale di Huminger sono più strettamente tenuti a freno, disponendosi ormai deliberativamente di quel seminario di forti e valorosi soldati al
servizio della corona.</p>
<p>Il re Polacco riconoscendo la corona che gode dall'assistenza de' francesi, si dimostra sempre indulgente verso la medesima, avendo permesso nella guerra passata il trasporto di
numerose truppe ausiliarie in ajuto de' malcontenti dell'Ungheria. Non ha tuttavia la Francia in corrispondenza di ciò voluto
condiscendere nel permettere positive assistenze nel caso di rotture contro il Turco, sollecitando con la spedizion del gran tesoriere Morstein ambasciatore estraordinario di quella Repubblica l'interesse di mantenere l'intelligenza alla Porta sul riflesso a sorpassati riguardi di gratitudine che militavano in suo
favore.</p>
<p>A questo passo riferisco la cura sollecita, che tiene la Francia, di coltivar la corrispondenza colla potenza Ottomana. Vive
tuttora la memoria degli opportuni ajuti ricevuti ne' tempi calamitosi, allora che regnava Francesco I, avendo sperimentata
giovevole l'amicizia di essa Porta, costretto il conquistator Carlo V di guarnire spiaggie d'immensa estesa col distraer da propri Stati il nerbo migliore delle sue forze. Ora mantengonsi gli
stessi riguardi per li fomenti di Ungheria e per ogni altro intento; anche quelli del commercio non sono minori, che a tutta
forza si procura aumentarli a pregiudizio di ogni altro. Si
prevale la Francia di ogni amminicolo per far riuscire una sua
intrapresa, avendosi scoperto essersi ella adoperata con stimoli
e con officj sia presso il can dei Tartari per agevolare la pace
della Polonia, affine di poter ricavare da essa poderosi soccorsi
in fomento dell'Ungheria e indurvi con più facile impegno la
 Porta contro i Moscoviti, appena dimostrato il pensiero di romperla colla Svezia aderente. Si sono fatte risuonare le minaccie
del Turco per entrare con tutte le forze ne' Stati di quel gran
duca.</p>
<p>Quale sia la disposizione della Francia verso la Corte cattolica, la naturale antipatia d'una nazione coll' altra è troppo nota,
e troppo son note le continue guerre, le quali ulcerarono gli animi d'entrambi con piaghe insanabili di sdegno, di odio e di avversione perpetua per riconoscerla. E benché con continui vincoli
di parentado venga di tempo in tempo rinnovato l'amore, come
fecesi coll'ultima alleanza, non può nulla ostante essere estinta
l'avversione naturale del genio e della emulazione. Nel tempo
in cui sollennizzavasi con pubbliche cerimonie la pace stabilita
con quella Corona, e si trattavano i sponsali, si disponevano
anche le cose per cogliere nuovi profitti sopra la medesima, dimostrando non per altro essersi conchiusa la pace se non per
averla priva di aderenze ed abbandonata d'ajuti di tanti principi che si interessavano nella perseveranza di essa. Le dichiarazioni di voler abbattuto lo stendardo in faccia de' legni francesi, le continue punture ed usurpazioni nei confini della Fiandra, ed altri mendicati motivi di poco buona corrispondenza ben
sicuro danno a divedere di voler, quando la congiuntura apparisca propizia, interromper la poco buona corrispondenza.</p>
<p>Con Portogallo la intelligenza mantiensi perfetta poiché
l'obbligo d'esser stato quel regno dal dominio Spagnuolo redento, lo fa proceder verso la Francia con gratitudine, e da essa
viene considerata quella potenza come molto opportuna a tener
agitata la Spagna, e divertirla a poter accorrere alle esigenze di
tanti Stati che in più parti tiene divisi. La regia casa di Nemours mantiene l'affetto e la benevolenza verso la patria, e il
cardinale d'Estreés, che maneggiò i di lei avanzamenti per la sorella duchessa di Savoja, che è il principe, che di qua da' Monti
confina immediate con la Francia, dimostra il re mantenere sovranità più che corrispondenza. Pinerolo nel seno non le permette libertà alcuna d'operare che conforme il giogo di così
potente vicino. Quella principessa, tuttoché governa durante
 la minorità del figlio, benché francese di nascita, porta non di meno la inclinazione dettata più che dal nascimento dall'interesse. Conosce i pericoli di restar colta nel mezzo alle tenaglie
di Pinerolo e Casale, ma nello stesso tempo si confessa impotente per divertirle. Il ministro francese l'assedia, non la corteggia, non lasciando pervenire al di lei orecchio alcuna cosa
che possa pregiudicare agli interessi del suo re. Il consiglio è
composto di particolari di Francia che sono parziali di quella
corona, e fuori di D. Gabriele, e del presidente Trucchi, gli altri
o dipendono dai francesi per l'interesse dei beni che godono
nelle vicine provincie, o sono guadagnati. Sarebbe desiderabile,
come ho già detto, che restasse ineseguito e invalido il matrimonio del duca colla portoghese, come se ne conosce in lui particolare avversione, perché non restino i limitari di questa provincia privi dell'antico suo custode e delle altre volte valoroso
propugnatore.</p>
<p>Con Mantova tanto risuonano i concetti colla Francia nelle
bocche d'ognuno, che non si può che deplorare la fatalità delle
di lui temute risoluzioni, che riuscirebbero poco decorose a se
stesso, e totalmente pregiudicievoli al restante dell'Italia.</p>
<p>Nel passaggio che io feci per Casale nel mio ritorno da
Francia scoprii totalmente abbandonata quella piazza, senza munizioni, senza presidio; tra la cittadella, il castello e la piazza
ascendendo al numero di 600 uomini mal all'ordine e la maggior parte ragazzi poco atti alle armi. Si attendeva che in allora
fossero introdotte qualche migliaia di poveri dallo stato di Milano, ma non si prendeva alcun pensiero per aumentarne il presidio. Il marchese Guerrieri, ch'era governatore mandò a complimentare il ministro della Signoria Vostra, ed offerirgli assieme trattamento quale si conveniva alla rappresentanza. Ma io
gradendo le offerte con dimostrare la stima dovuta agli onori esibiti, pregai dispensarmi dal riceverle e passar incognito il restante del mio viaggio.</p>
<p>Parma benché inclinata alla Spagna passa non ostante verso
la Francia cogli atti del maggior rispetto e riverenza. Principe
debole che nell'occasione riceverebbe la legge dal più potente.
 </p> <p>Modena conserva verso la Francia rassegnazione perfetta
adocchiandola per il proprio accasamento con madamigella di
Blois, ora moglie del principe di Condè che viene ad esser cugino del duca medesimo, nato di sorella nipote di Mazarino,
benché ora pare che ad altra principessa francese rivolga il
pensiero. Col mezzo principale della Maestà Sua furono conchiuse le
nozze del duca d'Yorck colla sorella del duca, benché poscia
York non si sia mantenuto, per le cose accadute colla intelligenza di prima.</p>
<p>Il gran duca di Toscana ammogliato con una cugina carnale del re procede verso la Maestà Sua con tutta la più desiderabile buona corrispondenza. Il timore delle forze francesi lo fa contenere con somma cautela, non sapendo negare alcuna cosa, come si
è veduto nel fatto del preteso saluto delle galere cristianissime.
Il giro continuo che van facendo nelli porti di Livorno e nella
Liguria, tiene in apprensione incessante l'animo suo, e le speranze che aveva concepite del matrimonio di una delle figlie col
Delfino lo fa procedere colla più perfetta disposizione ai compiacimenti reali.</p>
<p>Sommamente risentissi quando fu destinata la propria moglie a sostenere il manto della regina di Spagna nella funzione
de' sponsali, ma non seppe né impedirne l'effetto, né dimostrarne il disgusto. Si astenne solamente il di lui ministro dal comparire alla cerimonia per non essere testimonio oculare dell'atto
servile ch'era per adempire in faccia di tutta la corte la propria
sovrana. Con frequenti regali di quelle industriose officine coltiva l'animo regio, e procura tener lontani coll'officiosità quei
pericoli che scorge imminenti a sé stesso ed ai confinanti. Le insorgenze che sono occorse in questo tempo fra Genovesi e la
sua corona fanno bastevolmente conoscere quale veramente sia
la disposizione della medesima verso quella Repubblica oltre la
naturale avversione del governo di un solo a quello di molti.
Viene considerato quel porto molto opportuno all'impresa dell'Italia e a questo fine si tengono vive varie scintille di disgusto e pretesti di rottura appresso le pretensioni molte di dominarlo per intraprendere alle occasioni quando torni in acconcio di eseguire il tentativo. Colbert ha dimostrato in ogni incontro
il suo animo avverso a' Genovesi, osservato perfino a non poter
contenersi di sdegno leggendo nei medesimi foglietti l'arrivo
di qualche ricca flotta di contanti, arrivata in quel porto.</p>
<p>Procurò con allettamenti di attraere il più si fosse potuto
ne' regj depositi, per avere in mano l'altrui ricchezze, ma d'altri non fu collocato danaro che da quelli, che per ripetere la
confiscazione delle loro navi predate, furono costretti in quella
guisa rimborsarne il pagamento. L'armamento navale che sempre si accresce, e li grandi preparamenti negli arsenali di Tolone
e di Marsigiia c'indicano il disegno d'inferire molestie a quella
parte marittima.</p>
<p>Verso il pontefice passa la Francia con quel rispetto che
ha sempre professato la corona. L'occorso nell'inumar il corpo del defunto nunzio Varese, tiene per anco vacante quella nunziatura che supplisce l'auditore. Il re tuttavia non ha
voluto decidere le pretese dell'arcivescovo di Parigi, che ministro di principe dovesse essere soggetto a riconoscere la parrocchia, mentre come cristiano si deve. Ma non può da altri essere costretto per la esenzione che gode un pubblico rappresentante e molto più quando rappresenta il capo della Chiesa. Fece
perciò l'arcivescovo levar il corpo del suddetto dalla propria
casa, invano protestando l'auditore con atti pubblici il suo dissenso, e fu alla parrocchia con iscandalo e insieme con ludibrio
trasportato.</p>
<p>Tuttociò dunque cadé sopra l'arcivescovo, o artificiosamente o da dovero lasciatone l'arbitrio, il quale per la competenza di voler la dritta in sua casa mai comparì a rendergli visita, e conservò lo sdegno per la ripulsa, e fin morto si è voluto
vendicare sottomettendolo alla propria giurisdizione. Dagli impulsi di questo prelato accreditato presso il re, e dalla direzione della regia corrispondenza procedono per lo più i dispareri
con Roma. Consiglia a sostenere le pretese prerogative regali
del jus di eleggere le abbadie miste, la translazione delle commende dell'ordine di san Lorenzo, all'Ospedal degli Invalidi ed
agli infiniti mendicati diritti, quasi tutti della corona, a tutto
 potere operando l'arcivescovo per divenire a dispareri tali colla
Corte romana che valessero a fargli assumere l'ambito titolo di
patriarca delle Gallie. Verso il Pontefice presente che si conosce
scrupoloso e difficile, cammina il governo con dolcezza benché
la massima lasciata da Mazarino è di adoperare il rigore verso
la corte di Roma, e consigli il contrario da quello che opera presentemente il governo suddetto. La venerazione verso la Santa Sede
è molto bene stabilita nei cuori de' buoni cattolici del regno, e
vale sommamente a far procedere con cautela specialmente nel
pontificato presente, in cui non potendo opponersi pei mondani
difetti che si scuoprivano negli altri, maggiore viene a godere
la stima e la devozione.</p>
<p>Per eguagliare il potere della frazione Spagnuola in conclave sta sempre attenta la Corte a promovere egualmente soggetti della nazione alla porpora cardinalizia. La nomina di Polonia sommamente giova all'intento, attentando che resti di presente promosso il vescovo di Blois che altre volte fu di Marsiglia, ambasciator del re a quella Repubblica per la Corona Cristianissima essendo di già dichiarata la nomina in favor del principe di Firstenberg. Si è arrogata la Francia l'esaltazione del
Pontefice vivente, avendo spedito espresso ordine a cardinali nazionali di concorrere nella sua persona, benché ne' precedenti
conclavi si fosse proceduto verso di esso colla esclusione mossa
dalla definizione fatta dal cardinale di Estrée. Per le di lui qualità fu posta da parte la considerazione de' natali, che l'avevano fatto credere sin d'allora alieno dagli interessi del Cristianissimo.</p>
<p>E verso la Serenissima mia Repubblica il re dimostra affezione e cordialità. L'antica alleanza mantenuta da tanto tempo
inalterabile, vantaggi goduti negli avvisi della medesima persuadono procedere verso la stessa un sentimento di gratitudine. Nel corso del mio debole impiego ne ho potuto contraere
contrassegni moltiplici, nella restituzione delle navi confiscate,
nel ristabilimento della posta di Venezia, e finalmente in ogni
incontro di negozio, o di complimento sempre manifestata dalla
Maestà Sua la propria stimabilissima propensione.
 </p> <p>Si è bramato tuttavia vederla indebolita per poter a bell'agio disporre delle cose di questa provincia. Favorisce peraltro
la Maestà Sua i veneti ministri con distinzione. Io mi sono trovato nel
tempo che lo corteggiavano il nunzio, l'Inghilterra e Savoja, e
più volte con viva confusione ho veduto verso di quello della
Serenità Vostra diretto il discorso benignissimo reale con frequenti richieste. La virtù e generose maniere dell'eccellentissimo Foscarini
saranno capaci ad aumentare il regio affetto verso la Serenità Vostra, e nutrir sommi vantaggi a pro della patria.</p>
<p>Onorò l'impiego l'illustrissimo signor Giovanni Delfino
dell'eccellentissimo Andrea, che alla cognizione di molte corti, ha voluto aggiungere l'osservazione di quella principale di
Francia per rendersi sempre più utile ad impiegare i talenti
sortiti dalla natura in pubblico vantaggio.</p>
<p>L'illustrissimo signor Francesco Pesaro dell'eccellentissimo signor procurator capitò poscia ad illustrar la carica rinnovando le memorie dell'avo suo serenissimo in quell'impiego colle
sue nobilissime e generose maniere. Ha lasciato alla corte nome di prudenza e virtù con che sarà per giovar utilmente al
pubblico bene nelle cariche che sarà degnamente a sostenere.</p>
<p>Il segretario Colombo ha impiegato nel corso tutto della
carica, diligenza indefessa e fede incorrotta nel peso grave delle
cifre e nel trascrivere i dispacci, adoperatosi con eguale puntualità, col mezzo della quale io ho potuto interamente portare alla pubblica notizia gli affari importanti che convenivano. Merita perciò i soliti contrassegni di benignissimo gradimento
delle Eccellenze Vostre che valerà ad animarlo ad impiegare i sudori, e
le fatiche nelle pubbliche occorrenze.</p>
<p>Per me, Serenissimo principe, posso affermare di non aver
risparmiato fatica alcuna e dispendio per sostenere degnamente il carattere nella più splendida Corte dell'Europa, e per ben
adempire all'obbligo di quella pesantissima carica, non potendo
rimproverare a me stesso di aver mancato alla volontà, se la
fiacchezza de' miei talenti non avesse potuto uguagliarla. Ho sacrificata la salute in una continua applicazione per lo spazio di
44 mesi continui, tempo che sorpassando di molto il termine
 prescritto al respiro di simili gravissime cariche, mi ha obbligato a insoffribile duplicato dispendio con incomodo delle mie private abbattute fortune. Mi consolo però che nel lungo corso del
mio impiego non sia successo alcun accidente capace a portar
molestie all'eccellentissimo Senato, poiché ho nodrita la disposizione perfetta della Maestà del re verso la serenissima Repubblica, e ricavatone segni moltiplici della regia ottima predilezione. Se involontariamente avessi trascorso in qualche mancanza, ne sospiro umilmente il perdono dalla pubblica clemenza,
e spero che come ha voluto sì lungamente soffrire i miei difetti, con benigno compatimento in congiunture che ricercavano
maggior abilità e valore, si degnerà altresì compensarle colla
purità del zelo con cui ho intrapreso e compito così difficile incarico.</p>
<p>Al mio partire volle il re conforme il solito onorare il ministro di Vostra Serenità col suo ritratto attorniato di diamanti, e con una
collana d'oro di più fila; sottopongo l'uno e l'altra all'arbitrio
sovrano di Vostra Serenità e di Vostre Eccellenze supplicandole divotamente a
permettermi che possa conservarlo in memoria del mio umilissimo
e rassegnatissimo impiego.</p></div1></body></text></TEI.2>
