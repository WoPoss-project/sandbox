<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione d'Italia</title>
      <author>Zuan Michiel</author>
    </titleStmt>
    <extent>54 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000973</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente.</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date/>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-06-16T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-06-16T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Prima parte">
<head>1581.18. Novembre. Relatione delli clarissimi 
messer Zuan Michiel K. pro., messer Giacomo Soranzo K. 
pro. messer Paulo Thiepolo K. pro. et Zuan Correr K. 
ritornati ambasciatori della serenissima Imperatrice, 
letta nell'eccellentissimo Senato adi sopradetto et 
presentata il medesimo giorno</head>
<p>Intesa che fu da Vostra Serenità la 
resolutione della Serenissima Imperatrice di voler nel 
suo passar in Spagna (conducendosi in Italia) far la via 
del Frioli, fatta elettione di noi quattro soi 
Ambasciadori per andar ad incontrare, et condurre la 
Maestà sua alli confini del stato della Serenità Vostra; 
accettato da noi conforme al nostro obligo, prontamente 
questo carico, et fatta provisione, quanto meglio 
potessemo, de ministri, et fameglia necessaria, per 
servire prencipalmente alla publica dignità; avisati 
della partita della Maestà Sua Cesarea da Vienna, fino 
alli 30 del mese d'Agosto, per dover fare il viaggio nel 
corso di 20 giorni al luogo della Pontieba, dove da 
quella parte è il confine di questo stato; 
s'incaminassemo ancor noi da questa città alli XII di 
Settembre; con tutto che quella giornata fusse tanto 
aspera, et di vento, et di pioggia (come furono anco le 
doi segventi) che diede gran meraviglia a chi ne vide 
partire. </p>
<p>Ma conoscendo noi di havere non pur strettezza, ma 
mancamento di tempo, per trovarsi alli confini, in loco 
da poter ricevere la Maestà Sua prima, che ella 
v'arrivasse; però con ogni diligentia, per la via di 
Treviso, di Conegian, di Sacil, et di Spilimbergo, in 
cinque alloggiamenti, si conducessemo a Venzon; nel qual 
loco, intendendo, che Sua Maestà quel giorno medesimo 
(che  fu alli 16) era, da Villacco, venuta al loco 
della Trevisa, per venire il dì seguente alla Pontieba, 
non parendone a proposito di condursi più inanzi, 
rispetto alla strettezza delli alloggiamenti (essendo la 
Pontieba, un piccolo borgo, di non più di 20 o 25 
case) perciò fatta dellberatione di fermarsi, si 
risolvessemo insieme, acciochè non mancasse, chi a nome 
publico ricevesse Sua Maestà in quel loco della Pontieba, 
di mandarvi la persona del Signor Giulio Savorgnano; 
anteponendolo a ciascun altro, et per la nobiltà, et per 
l'età, et per il grado che tiene. </p>
<p>Il quale conducendovisi con soli 20 cavalli, satisfece 
all'officio accommodatissimamente. </p>
<p>Il giorno seguente, che fu il Lunidì alli 18, partita 
Sua Maestà da quel loco per venire a Venzon, fu 
incontrata da noi, doi miglia lontano dalla terra, in una 
pradaria, dove si allarga alquanto la valle, et dove 
aponto fu incontrato il Re Christianissimo l'anno 74. </p>
<p>Et seguì questo incontro con molta dignità, et honor 
publico, venendo noi accompagnati da nobile, et numerosa 
compagnia, così delli nostri, come de maggiori feudatarij 
della patria, venuti il giorno inanzi ad incontrarne, 
insieme col Signor Giulio predetto, et la sua compagnia de 
capeletti, molto bene armata, di ordine (secondo dissero) 
et commissione di quel clarissimo Locotenente, a nome di 
Vostra Serenità. </p>
<p>In modo che trà quelli, tra li nostri, passavano il 
numero di 800 cavalli, molto bene ad ordine, il fiore 
(per dire il vero) di quella nobiltà. </p>
<p>Non seguì altra cosa in questo incontro, se non che 
arrivata che fu Sua Maestà in quel piano, fermata la 
lettica, acciochè se le accostassemo, smontati da 
cavallo, le furono dette alcune poche parole intorno al 
buon arrivo della Maestà Sua, rimettendoci a quel di 
più, che in luogo, et a tempo più commodo, le sarebbe 
poi esposto; et ricevuti con allegrissima faccia, et con 
risposta parimente di poche parole, facessemo il medesimo 
con l'Arciduca Massimiliano suo figliolo), che stava là 
presente a cavallo; non havendo anco lasciato di fare 
prima la debita riverentia alla prencipessa Margarita), 
che veniva in lettica con Sua Maestà. </p>
<p>Rimontati poi ancor noi a cavallo, continuassemo il 
camino fin alla terra, con tenere il nostro loco, 
precedendo inanzi  la persona dell'Arciduca. </p>
<p>Ma nell'ingresso che si faceva nelle città a cavallo, et 
non in carozza, cavalcava io Michiel, come più attempato, 
sempre al pari di lui. </p>
<p>Arrivati a Venzon sulla sera, smontati insieme con Sua 
Altezza, et tutti gl'altri prencipali, et condotta la 
Maestà Sua fino dentro le sue stantie, si licentiassemo; 
venendo noi quella sera quattro miglia più inanzi 
(benchè fusse di notte) ad alloggiare alla terra di 
Gemona, per lasciare in Venzon a quelli della corte tanto 
maggior larghezza delli alloggiamenti. </p>
<p>Il giorno seguente senza tornare altramente a Sua 
Maestà, (che sarebbe stato un ritornare a dietro) si 
conducessemo tutti, così noi, come la corte, passato il 
Tagliamento sopra un ponte, fatto per questa occasione, 
alla terra di Spilimbergo. </p>
<p>Nel qual loco, la mattina seguente trovatisi alla messa 
di Sua Maestà (così havendo accordato co 'l maggiordomo 
maggiore) et dapoi detta, presentatisi a lei, con le 
lettere credentiali di Vostra Serenità fu pienamente 
satisfatto per il Clarissimo Correr, et con la Maestà Sua 
et co 'l Serenissimo Arciduca, riportandone dall'uno, et 
l'altra humanissima risposta. </p>
<p>Tutti li altri giorni del viaggio continuassemo co 'l 
medesimo stile, di trovarsi la sera al smontar di Sua 
Maestà conducendola nelle sue stanze, et la mattina alla 
messa; essendoci con questo modo data occasione di tenerle 
sempre alcun familiar proposito di quello, che succedeva; 
et così facendo anco la Maestà Sua con noi, con molta 
(come si videva) sua satisfattione. </p>
<p>Hora Serenissimo Prencipe (facendo qui un poco di 
digressione) non stimamo superfluo, nè dover esser di 
tedio di Vostra Serenità, se brevemente le racconteremo 
l'ordine, co'l quale marchiava la corte, il che servirà, 
se non per altro, per sapere particolarmente la quantità, 
et qualità delle genti, che vi erano. </p>
<p>Questo era adonque, che precedevano prima, aviati molto 
inanzi del moversi di Sua Maestà parecchi carri Boemi, al 
numero dicevano (et così fu osservato) di pochi meno di 
50 tirati tutti da sei cavalli grossi, come corsieri, 
carrichi quanto potevano, sì che alla quantità del peso, 
che senza dubbio eccedeva meglio di tre migliara di libre 
grosse, per ciascuno (essendo li carri molto alti, ma più 
stretti, et assai più longhi delli nostri) portavano gran 
meraveglia a chi non n'havea più veduti; il che è 
ritornato a grandissimo servitio, et beneficio delli 
territorij della Serenità Vostra, alli qualli sarebbe 
toccato di condurre con li loro carri quella quantità di 
robbe, che conducevano questi, quando si fussero cambiati; 
sì come da principio ne fu fatta instantia, et non  
ne haveriano bastati a fatica tre volte tanti de nostri, 
con quell'incommodo, et interesse, che può pensare 
ciascuno. </p>
<p>Venivano, dopo questi carri, tutte le genti da servitio, 
tanto hominini, quanto donne, chi a cavallo, chi in cocchi 
all'Ongara, et Alemana, con una molto longa fila, tirati 
ancor questi per il più, da sei cavalli, ma niuno da 
manco di quattro, li quali tutti, con quelli delli 
carriaggi, potevano esser meglio di 500 cavalli. </p>
<p>Seguivano, dopo questi, parrecchi cavalli di rispetto, 
condotti a mano da servitori pur a cavallo; tenendo 
ciascuno il suo con le sopracoperte, alli cavalli a mano, 
di panno nero fino al ginocchio, quali dicevano esser 
della stalla dell'Arciduca. </p>
<p>Dopo li quali veniva la casa di sua Altezza con li 
servitori de gentilhomini, al numero di 150 et più, 
tutti vestiti ad un modo, all'Alemana di panno nero, 
marchiando secondo l'uso loro, a tre per fila, et tutti 
benissimo a cavallo, et ciascuno secondo l'uso di là con 
doppij pistoletti all'arzone; con quattro trombetti, che 
li procedevano. </p>
<p>Dopo li quali, seguivano pure a cavallo, dodeci pagi di 
Sua Altezza; caminando, come costumano, l'uno dopo 
l'altro, et dopo quelli, altri otto, pur pagi, ma di Sua 
Maestà, con il loro governante; con doi altri di più, 
oltre quelli, l'uno con l'elmo in testa, l'altro con una 
zagnia in mano, pagi del Capitano della guardia. </p>
<p>Venivano poi li gentil'homini, et baroni prencipali in 
buon numero, ma confusamente: et dopo quelli, le persone 
graduate, come li Capitani delle guardie, li maestri di 
sala, cavallarizzi maggiori, li camerieri maggiori di Sua 
Maestà et di Sua Altezza, con li Signori d'Arach, il 
Conte Claudio Triultio, et il Signor Don Giovanni di 
Borgia, maggiordomo maggiore; ultima veniva la persona 
dell'Arciduca solo, caminando inanzi la Serenissima 
Imperatrice, la quale, da doi giorni in poi (da Vilacco 
cioè a Venzone) che rispetto alla via sassosa, volse 
venire in lettica, con la prencipessa sua figliola; tutto 
'l resto del viaggio, da che la Maestà Sua partì di 
Boemia, è sempre venuta in cocchio, havendo in compagnia 
nel cocchio suo medesimo tre altre damme, et di quelle le 
doi che sedevano nella parte dinanzi (per non tacer questo 
particolare) una era la figliola della sua cameriera 
maggiore, vedova come sua Maestà di età di 45 anni in 
circa, maritata già in un conte, et perciò chiamata la 
 contessa; l'altra una signora di casa Osorio, delle 
nobili di Spagna, vedova similmente, et dell'istessa età, 
ma nella parte di dietro sedeva a canto Sua Maestà, et 
teneva il lato destro una damma giovane di 18 anni in 
circa, per nome Donna Giovanna, figliola del Barone di 
Pernestan), gran cancelliero di Boemia; damma più tosto 
gratiosa, che bella, ma virtuosissima; parlando, et 
scrivendo (come dicono, che fa) cinque lingue, che sono 
oltre la sua materna, et naturale Boema, la Todesca, la 
Latina, la Spagnola, et la Italiana. </p>
<p>Ma di queste doi ultime, ne habbiamo noi in diversi 
propositi, tenuti più volte seco, veduta la prova, et 
(per dire la verità) trovatala riuscire (potemo dire) 
in perfettione. </p>
<p>Per queste qualità è amatissima da Sua Maestà et la 
segue in Spagna, con fine di maritarla là, in alcun 
signor prencipale, poichè nè in Germania, nè in Boemia, 
et per la religione, et per altro, non si è trovato 
riscontro, che piaccia nè a Sua Maestà che la tiene per 
figliola, nè alli soi. </p>
<p>Con queste tre donne adonque veniva sua Maestà in 
cocchio tirato da sei cavalli; et qui non ci pare di 
tacere, che se bene da principio del viaggio, che fu da 
Venzone indietro, per una, o doi giornate, si caminasse 
con un poco di disordine, et dispiacere di Sua Maestà, 
venendo le genti per strada, a schiere, et in frotta, 
curiosissime di vederla, con avicinarsi tanto al cochio, 
che senza alcun rispetto ardivano fino di metterli dentro 
il capo, per riconoscerla meglio, eccitando 
nell'accostarsele grandissima polvere, et causandole 
perciò grandissimo caldo, et affano; però vi fu 
<foreign lang="lat">immediate</foreign> provisto; perchè havendo la Maestà Sua 
ricercato d'haver appresso uno de nostri di auttorità, 
per impedire l'accostarsele delle genti, vi fu deputato da 
noi il magico messer Francesco Soranzo del clarissimo 
messer Giovanni, il quale con grandissima desterità, per 
la sua hormai inveterata pratica nel proceder di corte, et 
nel trattar con prencipi, in tanti viaggi fatti con li 
clarissimi suo padre, et zio, vi provide così bene, 
assistendo sempre fino al fine del viaggio al cocchio di 
Sua Maestà, che con l'infinita sua gratia, et amabilità, 
si affettionò talmente, non pur tutti li prencipali di 
corte, ma Sua Maestà medesma, che per mostrare un vivo 
testimonio della satistattione ricevuta, volse la Maestà 
Sua alla partita honorarlo, come fece con special favore, 
di una catena d'oro, mandatali da  Soncino. </p>
<p>Veniva adonque Sua Maestà (per tornare al proposito) in 
cochio, dietro la quale, pur in cochio, veniva la 
prencipessa, con parecchi altri cochi, fino al numero di 
12 o 14 coperti tutti come quello di Sua Maestà di 
panno nero, et gran parte tirati da sei cavalli, con le 
damme nobili, et le più principali; alcune Boeme; alcune 
Alemane; alcune Spagnole; et alcune Italiane; ma la 
cameriera maggiore vedova, et donna di 60 anni, et più, 
sorella del Signor Don Giovanni di Cardona, Capitano delle 
galee di Napoli, veniva nella lettica di Sua Maestà et 
andava sempre inanzi. </p>
<p>Seqvitavano questi cocchi una guardia da cavallo di 30 
arcieri, armati d'armature nere, secondo l'uso di 
Germania, con li elmi in testa, et soi pistoletti 
all'arzone; benchè questi non segvitassero sempre armati; 
ma nelli giorni solamente, che s'entrava nelle città. </p>
<p>Oltre la qual guardia da cavallo, ne era anco un'altra a 
piedi, di 50 Alabardieri (trabanti li chiamano) quali 
nell'entrare delle terre, vestiti di nero, con loro tabari 
all'Alemana, accompagnavano Sua Maestà, facendole ala di 
quà, et di là dal cochio. </p>
<p>Questi nelli alloggiamenti venivano poi distributi dal 
loro Capitano alle guardie delle prime porte del palazzo, 
delle scale, et della sala, et anticamera, come è 
l'ordinario de prencipi; talmente, che tutta la compagnia 
della corte, era stimata che ascendesse alla somma di 
1200 et più cavalli, et di 1400 et più boche. </p>
<p>Hora ritornando al progresso et continuatione del viaggio 
di Sua Maestà su 'l nostro, questo è stato per lo spatio 
di 220 et più miglia, prendendo dall'entrare in quello 
alla Pontieba nel Frioli, fino all'uscirne, che fu al 
confine del Bresciano, un miglio di là dalla terra delli 
Orzi novi, dove passato il fiume dell'Oglio, si arriva a 
quella di Sonzino del stato di Milano; v'ha durato il 
corso di 17 giorni, computati tre, che la Maestà Sua si 
è fermata; uno in Sacile, per dar tempo che arrivassero 
molti de soi carriaggi, che erano indietro, et doi in 
Padoa, parte per riposo, parte per le sue devotioni nel 
Santo; et è stato il viaggio di 13 alloggiamenti; non 
usando Sua Maestà di fare, se non una tratta sola al 
giorno, sì come si costuma, et non si può fare 
altramente nelle grosse cavalcate; desinandosi sempre, 
dove si è cenato. </p>
<p>Li alloggiamenti sono stati (per rammemorare brevemente 
quello, che la Serenità Vostra haverà fino all'hora 
inteso) cinque, in città di Vescovado, le prencipali di 
questo stato, Treviso; Padoa; Vicenza; Verona; Brescia; et 
quattro in terre murate, Venzon, Spilimbergo, Sacil, et 
 Conegian; et quattro (che finiscono il numero di 
13) in luoghi aperti, la Pontieba, Treville, Monteforte, 
et il Desenzano; in tutti ricevuta, et allogiata la 
Maestà Sua con tutta la corte non solo commodamente, dal 
più grande al minimo, ma in alcuni talmente 
splendidamente (per dire senza iattantia la verità) che 
nelli proprij regij allogiamenti, non s'haveria potuto 
quasi desiderare d'auantaggio: sì come in Sacile da 
magnifici Raggazzoni, quali certo non lasciorono cosa 
alcuna indietro per honorare Sua Maestà in quella così 
magnifica et nobile stantia, come hanno; proveduta di 
cento, et più letti nobili, et di rispetto. </p>
<p>In Conegliano dal magnifico Cavalier Montalbano, 
honoratissimo gentilhomo, che per questa occasione ha nome 
d'haver speso in adobbi della sua casa meglio di 4000 
scudi; ma non si creda già, di casa ordinaria, et 
privata, ma di un gran palazzo, attissimo, et capacissimo 
per ricevere ogni prencipe. </p>
<p>In Treviso, nel palazzo prencipale de magnifici da 
Bressa. </p>
<p>In Treville nelli doi alloggiamenti delli clarissimi 
Prioli, oppositi l'uno all'altro; essendo in quello del 
clarissimo procurator stata alloggiata sua Maestà, et in 
quello del clarissimo messer Gierolamo et fratelli, 
l'Arciduca; con haver quelli signori clarissimi con ogni 
sorte d'apparato, mostrata molto bene la grandezza, et 
generosità de loro animi. </p>
<p>In Padoa nel famosissimo dell'Arena, notissimo a 
ciascnno, da poter ricevere, <foreign lang="lat">etiam</foreign> all'improviso, 
ogni gran Re; sì come vi alloggiò il Re Christianissimo 
l'anno 74. </p>
<p>Nel quale alloggiamento però, non si fermò Sua Maestà 
se non una notte; havendo il dopo desinare del giorno 
seguente, voluto transferirsi in quello del clarissimo 
messer Giaccomo Alvise Cornaro, per la vicinità della 
chiesa del Santo, nella quale per la particolar devotione, 
che ha la Maestà Sua a quello (che fu di natione 
Portoghese, et di Lisbona) non solo vi stete al Vespero, 
con grandissimo concorso di populo, et conseguentemente 
con grandissimo strepito, et romore, ma la mattina 
seguente, per starvi più quietamente, et per poter 
attender tanto meglio alle sue devotioni, fatte tenere 
serate le porte, perchè non vi entrasse alcuno, vi si 
condusse per una via sotterranea, che passa da 
cha'Cornaro, nel giardino del monasterio, et da quello 
nella chiesa, dove con grandissima sua satisfattione, non 
vi si trovando se non pochissime persone, stete non pure 
ad una messa bassa, dettale da quel Reverendissimo Vescovo 
(sì come prima in Sacil le fu detta anco dal Vescovo 
Ragazzoni, che si trovava là; et come fecero poi anco li 
Vescovi di Vicenza, et di Verona, et di Brescia, nelle 
loro città) stette dico Sua Maestà nel Santo, non pure 
alla messa bassa, dettale da  quel Reverendissimo 
Vescovo, dal quale le furono anco mostrate quelle sante 
reliquie, ma volse haverne anco un'altra, cantata da 
quelli padri; ritornandosene poi per l'istessa via. </p>
<p>Questo fu in Padoa. </p>
<p>In Vicenza, benchè fussero preparati li doi palazzi del 
Conte Giulio da Tiene, et del Conte Montano da Barbaran, 
vicinissimi l'uno all'altro, ornati quanto si potesse 
aspettare, più ricamente, nondimeno volse la Maestà Sua 
favorire il conte Lunardo Valmarana, dal quale fu ricevuta 
molto splendidamente nel suo palazzo, se bene non finito 
ancora; dependendo questo conte da una donna di casa 
Nogarola, che fu prencipal damma della Regina Maria 
d'Ongaria, sorella di Carlo V, per rispetto della quale li 
fu acconsentito di poter transferire in questo, et 
successivamente nelli figlioli, heredi, una pensione di 
600 scudi d'oro sopra certe gabelle di Milano; essendo 
perciò questa casa tenuta da questi prencipi d'Austria, 
come cosa propria loro; non havendo esso Conte Lunardo 
all'incontro lasciato officio alcuno indietro, et con Sua 
Maestà, et con tutti li ministri prencipali, per ottener 
questo favore, affine di valersene, per conseguire 
parecchie pensioni, che in Milano li vengono intertenute. </p>
<p>In Verona alloggiò Sua Maestà nel Vescovado, che 
riuscì in tutte le sue parti commodissimo, et 
ornatissimo; sì come fece prima in Monteforte, loco 
parimente del Dominio, et giuridittione (<foreign lang="lat">etiam</foreign> nel 
temporale) di quel Reverendissimo Vescovo. </p>
<p>In Brescia per ultimo, nel palazzo del Capitano, talmente 
accommodato, et adobbato da quel Clarissimo presente, che 
a gran pena è riconosciuto da chi lo ha veduto prima; con 
l'havervi dopo l'entrare in una gran sala, accommodate ad 
uso de palazzi reali, cinque, o sei stanze, l'una dietro 
l'altra, dal piano delle quali si riesce, senza incontrar, 
o desmontar ponto, in un giardino assai grande, ma 
ornatissimo di una longa fila di vasi di bellissima vista, 
di cedri, et di limoni, raccolti di quà, et di là, et 
fattivi portare a posta per questa occasione; sì, che non 
si può vedere, nè cosa meglio intesa, nè meglio 
accommodata per il servitio, et bisogno d'un prencipe.</p>
<p>Ma oltre la commodità, et sontuosità delli 
alloggiamenti universalmente per tutto, non è da lasciare 
indietro quello, che ha portato gran riputatione a questo 
stato; le entrade bellissime, fatte in tutte le città, 
con tanto concorso di populo, che pareva vi fusse 
concorsa, non una città, ma si può dire, la mità 
d'Italia. </p>
<p>Passorono queste entrade con molto bell'ordine; venendo 
Sua Maestà incontrata, et accompagnata dalle genti d'arme 
di Vostra Serenità, con  li loro conduttieri, che 
le uscirono incontro ad uno, et doi miglia fuori delle 
città; ornatissime tutte, et benissimo ad ordine di armi, 
et di cavalli, distendendosi poi dentro le città, di 
quà, et di là dalle strade, per dove si passava. </p>
<p>Dico ornate tutte, <foreign lang="lat">massime</foreign> quelle compagnie, che ne 
accompagnorono, dopo passata la Piave, fino a Vicenza, 
specialmente quella del Collaterale delli Obizzi, la quale 
levava in vero gran avantaggio a tutte l'altre; venendo la 
sua persona ornatissima, quanto più, con parrecchi 
corsieri di gran prezzo, mandati a mano; sì come riuscì 
molto ben in pronto, et ben ornata quella de cavalli 
leggeri del Signor Guido Baglione, guidata in 
<foreign lang="lat">absentia</foreign> sua dal suo locotenente. </p>
<p>Nell'ingresso poi delle città, era Sua Maestà ricevuta 
alle porte dalli principali, et più gravi gentilhomini, 
come dottori, et cavalieri, sotto richi baldachini di 
veluto, et di broccato, et condotta sotto quelli fino 
all'allogiamento; ritrovando per le strade diversità 
d'archi assai belli, rispetto alla brevità del tempo, 
havuto in fabricarli, ma tutti con accommodate, et belle 
inscrittioni. </p>
<p>In Padoa fu incontrata, et accompagnata Sua Maestà da un 
bon numero d'homini a piedi, cavati da quelle arti, 
vestiti a livrea, che servivano per alabardieri, con 
parechi giovani nobili, delle prime case, vestiti 
ricamente, tutti con catene d'oro al collo, quali ad uso 
di staffieri circondavano il cocchio di Sua Maestà. </p>
<p>Ma in Verona questi nobili furono in maggior numero, et 
anco più riccamente adobbati; sì come furono anco in 
maggior numero quelli delle arti, et vestiti come quelli, 
tutti di livrea; ma alla Svizzera, con calze, giuponi, et 
bonette con pene, ad uso loro. </p>
<p>Et era la livrea di più colori, che faceva bel vedere. </p>
<p>In Brescia poi, in luogo di quelli delle arti, uscirono 
50 gentilhomini giovani di 18 fin 20 anni, delle 
prime famiglie; vestiti di veluto nero, quali ordinandosi 
a tre per fila, precedevano il cocchio di Sua Maestà. </p>
<p>Tale adonque è stato il progresso della Maestà Sua; non 
lasciando d'aggiongervi, come l'ultimo giorno, che s'uscì 
del Bresciano, fu Sua Maestà incontrata di qva dalla 
terra delli Orzi vecchi dal nepote del Duca Ottavio di 
Parma, nato del prencipe suo figliolo; d'eta di 12 anni 
in circa, mandato in luogo suo, (per trovarsi il Duca 
amalato) a far questo incontro, accompagnato da gran 
numero di nobili, et de signori di più di 400 cavalli, 
il quale giovanetto per particolar commissione, et ordine 
del Duca, con molta demonstratione d'honore, et  di 
grandissima osservantia verso la Serenità Vostra mossosi 
espressamente dal luogo, dove era alloggiato, per venire a 
visitarne; incontratine per strada, nell'accostarsi a noi, 
smontato da cavallo, come facemo ancor noi di carozza, 
complì, et satisfece tanto accommodatamente, et con tanto 
bella gratia con le persone nostre, quanto si potesse 
aspettare da persona molto sopra l'età sua, et bene 
habituata in simili complimenti. </p>
<p>Ma ritornando al progresso del viaggio, doverà esser 
inteso dalla Serenità Vostra, et da og'uno, con 
grandissima, et meraveglia, et consolatione quello, che 
hora diremo; come in tanto tempo, et così longo camino, 
et in così numerosa compagnia, et di tanta diversità di 
nationi, non solamente non è seguito alcun disordine 
(eccetto quel solo, che seguì in un villagio sotto 
Sacile, della morte di quel famiglio di stalla, che nella 
terra forse non saria seguito) ma per contrario il tutto 
è passato con grandissima quiete, et con bonissimo 
ordine; tanto nell'assignamento delli alloggiamenti, con 
le debite, et necessarie commodità delle stalle; quanto 
nelle provisioni, et distributioni quotidiane de viveri; 
così alli ordinarij della corte, come estraordinariamente 
nelli presenti fatti a personaggi forestieri, capitati per 
viaggio; sì come Ambassadori di Ferrara; di Mantoa; di 
Savoia; del stato di Milano; delli Ambassadori Cesareo et 
di Francia, residenti quà; del Marchese di Castiglione 
con la moglie, et figlioli; della signora Duchessa di 
Brunsvich; del signor Duca di Ferrara, capitato a Padoa 
con più di 300 boche; della signora Duchesa di Mantoa, 
con la figliola, et nuora, moglie del signor prencipe; 
accompagnate da tanto numero di damme, et di 
gentilhuomini, che eccedevano il numero di più di 400 
boche; del signor Vespasian Gonzaga, Duca di Sabioneda, 
ancor lui con grossa compagnia; et delli doi Cardinali 
Borromeo, et Madruccio; essendo il tutto, dicemo, passato, 
così nel presentar questi signori, come nelle quotidiane 
distributioni a quelli della corte, con bonissimo ordine, 
sì per la diligentia fatta, quanto alla provisione, 
dalli clarissimi rettori; sì per la buona cura, quanto 
alla destributione, et provisione insieme, usata dalli 
deputati nostri a questo carrico; havendo noi incontrato 
(con grandissimo piacer nostro, et non minor servitio 
di Vostra Serenità) in ministri non solo diligenti, 
fedeli, et faticosi, ma potemo dire indefessi, per il 
molto affare, che havevano a tutte l'hore, in tutto quel 
tempo, che si fermavemo alli alloggiamenti, con esser 
(Dio lodato) proceduto il tutto, con universal 
satisfattione, non pure di Sua Maestà, ma di tutta la 
corte, tanto Spagnoli, quanto Alemani;  tanto donne, 
quanto homini; tanto servitori, quanto patroni; estollendo 
a piena voce ciascuno, non pur la commodità, et il 
splendore delli allogiamenti, ma la larghezza, et 
liberalità di tutte le provisioni, con l'amorevolezza, et 
prontezza delli patroni delle case, nel ricevere, ben 
vedere, et ben trattare li soi hospiti. </p>
<p>Il che è ritornato a tanto maggior laude di questa 
Eccellentissima republica, quanto che poco prima era stato 
provato il contrario, con il mal ricevimento, et 
trattamento, che confessavano tutti d'haver ricevuti dopo 
uscita Sua Maestà dell'Austria, nelli paesi dell'arciduca 
Carlo, cioè nella Stiria, Carintia, Carniola, fino a 
Villacco: talmente che la Serenità Vostra ha grandissima 
causa di restar consolatissima, che se ella ha speso, 
almeno la spesa è stata molto bene conosciuta, et 
agradita. </p>
<p>Et nella licentia che in Brescia prendessimo da Sua 
Maestà, a quella parte che dicessemo (come si suole) per 
nostra escusatione, che se la Maestà Sua non fusse stata 
ricevuta, et honorata, nel modo se le apparteneva, non 
incolpasse Vostra Serenità, ma il poco sapere de 
ministri; ella rispondendo disse, di restar molto tenuta 
alla Serenità Vostra non solo per le demostrationi 
d'amore, et d'affettione, ricevute da lei, per inanzi, in 
ogni tempo, ma per le opere, et effetti, che havea veduti 
al presente; con dar segno certissimo d'haverne ad essere, 
et memore, et gratissima. </p>
<p>Et non è da dubitare, che la Maestà Sua non sia per 
haverne dato conto, et all'Imperatore suo figliolo, et al 
Re suo fratello; con l'uno, et l'altro de quali la 
Serenità Vostra ha tanto interesse. </p>
<p>Et tanto sia detto in questa prima parte, pertinente al 
viaggio, et progresso di quello.</p> </div1>
<div1><head>Seconda parte </head>
<p>In quest'altra parte, che consisterà intorno alla 
persona, et qualità di Sua Maestà, per espedirsene 
quanto prima; diremo, come niuno è che non sappia, come 
la Maestà Sua fu la prima di doi figliole, che oltre il 
Re Filippo, hebbe l'Imperator Carlo V d'Isabella 
Prencipessa di Portogallo, figliola che fu del Re Don 
Emanuel; Maria che è questa, et Giovanna l'altra, che fu 
madre del sfortunato ultimo Re di Portogallo. </p>
<p>Donna al presente di 53 anni, essendo nata del 28, 
minore d'un anno del Re suo fratello, nato del 27. </p>
<p>Di faccia, et di aspetto, quando non era tanto attempata, 
simile in tutto a quello; con la bocca,  quando 
parla, un poco torta; et con quel labro di sotto, che esce 
in fuori più dell'altro, come haveva il padre; et ha il 
fratello, et hanno quasi tutti quelli di casa d'Austria. </p>
<p>Di assai buon colore, benchè tiri più al bruno, che al 
bianco. </p>
<p>Mostra ancora nella faccia, et nelle guancie (se bene 
come attempata piene di vespe) li segni delle varole, che 
hebbe da giovanetta. </p>
<p>Soleva per inanzi esser più piena di carne, che hora non 
è (essendo smagrita assai) però è fatta tanto più 
disposta alle fatiche, et al travaglio, di quello che non 
era; mostrandolo in questo viaggio, con haver fatto 
meglior colore, et messa anco più carne, <foreign lang="lat">massime</foreign> 
dopo arrivata in Italia; dicendo liberamente, entrata che 
fu nel stato di Vostra Serenità, d'essere arrivata in 
terra di promissione. </p>
<p>Di statura è molto piccola, se bene s'aiuti qualche 
poco, secondo l'uso delle donne di Spagna, con le 
pianelle; chiapines chiamano loro. </p>
<p>Fu la Maestà Sua maritata nel 1548 in Massimiliano 
all'hora Re di Boemia, et primogenito dell'Imperator 
Ferdinando, ancorchè fussero cugini germani, nati di fratelli. </p>
<p>Il quale passò in Spagna per consumare il matrimonio, 
risedendo insieme con lei (absente il Re Filippo all'hora 
prencipe) al governo di quelli regni, per il corso di tre 
anni. </p>
<p>Ritornarono poi tutti doi in Germania l'anno 1551 quando 
io Michiel, ricevendo da Vostra Serenità l'istesso 
honore, che al presente (sono hora 30 anni) nel passar 
di loro Altezze per Italia, fui all'hora mandato, comme 
hora nell'uscire, ad incontrarle a Lodi, conducendole per 
il Veronese al confine di Tirol. </p>
<p>È stata la Maestà Sua col marito dal 48 fino al 76 
che egli mancò, lo spatio di 27 anni, co 'l quale ha 
havuto il numero di XV figlioli, tanti a ponto in numero, 
quanti hebbe della regina Anna d'Ongaria l'Imperator 
Ferdinando suo padre; ma al contrario di quella; perchè 
sì come di Anna nacquero undeci femine, et quattro 
maschi; così di questa sono nati nove maschi, et sei 
femine. </p>
<p>Delli nove maschi, ne sono mancati quattro; il primo 
cioè Ferdinando, che nacque in Spagna, et morì apena 
condotto di quà, et poco dapoi anco Carlo il secondo, et 
con poco interuallo anco Fedrigo il terzo, et ultimamente 
in Spagna Vencislao, l'ultimo de maschi, restandone vivi 
al presente cinque, Rodolfo Imperator presente; Ernesto; 
Mattias; Massimiliano; et Alberto il Cardinale, che vive 
in Spagna. </p>
<p>Ma delle sei femine non restano al presente vive che doi; 
essendo mancata la regina ultima di Spagna per nome Anna, 
con tre altre molto prima; due per nome Maria, et quella 
che fu l'ultima di tutti i fanti, per nome Leonora. </p>
<p>Le doi che restano, sono la  regina Isabella vedova 
di Francia, retirata al presente in Vienna, come in un 
monasterio, havendo fatto voto di castità; et questa di 
XII anni in circa per nome Margarita, che si conduce al 
presente con la madre in Spagna, per dover fare ancor lei 
vita monastica; essendo, oltre zoppa, anzi stroppiata, et 
di faccia, et d'aspetto differentissima dalle altre, et 
assai deforme. </p>
<p>Ma ritornando a Sua Maestà ha ritenuto fin hora la 
Maestà Sua nel servitio, et casa sua ordinaria, il solito 
stato, et stile di prima; continuando a farsi servire co 
'l medesimo ordine, et con li istessi prencipali ministri, 
et tutte sorte officiali, come faceva, quando era prima 
regina di Boemia, et di Ongaria (dell'una, et l'altra 
delle quali corone, fu coronata in tempo mio quando io era 
in corte) et come faceva, essendo dapoi regina di Romani, 
et ultimamente Imperatrice. </p>
<p>Conciosia che nel servitio della tavola (per discender a 
questo particolare) non è servita da altri, che dalle 
damme proprie, delle quali una fa l'officio del scalco, et 
del trinzante, mettendo, et levando le uiuande, le quali 
dalle cucine sono portate da pagi; precedendo a quelli il 
maestro di sala, persona prencipale, fino alla porta della 
stantia, dove mangia sua Maestà, et presentate da essi 
paggi alle damme, et da quelle servite alla tavola, co 'l 
porgerle di una in una, a quella altra damma, che fa (come 
è detto) l'officio del trinzante; un'altra damma fa 
l'officio del coppiero; dando bevere a Sua Maestà, la 
quale per natura è solita di bevere, et beve tuttavia 
acqua; et Soleva per il passato beverla schietta, come 
veniva o dalla cisterna, o dalla fontana; al presente 
dapoi, che fu grandemente amalata, la beve cotta, et con 
cose di medicina, et del legno, dicono, ordinariamente; ma 
fredda quanto più, et co 'l giaccio, sempre che ne ha; 
et mangia sempre carne (così dispensata da Pontefici) et 
non mai pesce; <foreign lang="lat">etiam</foreign> nelle vigilie, et digiuni; et 
è avezza a mangiare tre, o quattro volte al giorno; così 
ricercando il suo stomaco; altramente patirebbe. </p>
<p>Nel resto quanto all'esteriore, nelle sue stantie non usa 
più alcun ornamento; ma dorme in un semplice letto di 
panno; et nella sua sala, et anticamera, non vuole che se 
le mettano più baldachini d'alcuna sorte; et quando va 
alla messa, o altri officij divini, o sia in chiesa, o sia 
in casa, si fa distendere nel loco dove vuol  stare, 
un pezzo di semplice panno nero, ad uso di spaliera, senza 
volere, che se le metta inanzi, nè scabello, nè cusino, 
nè altra cosa per ingenochiarsi, molto manco per 
appoggiarsi ingenochiata: ma come damma privatissima, si 
mette con li proprij genochi in terra, sopra un semplice 
tapedo. </p>
<p>Non vuole manco, che alla messa, se le porti più a 
basciare nè l'evaugelio, nè fa pace. </p>
<p>Vestita similmente come privatissima, di semplice rassa, 
o panno negro, secondo le staggioni; con li soi veli, o 
telle bianche, che serandole la gola, le pendono fino al 
petto, con quel manto, che va di sopra, tirato in testa, 
ad uso a ponto di monaca, o delle nostre pizzochere; da 
non riconoscerla dalle altre donne communi, a chi non l'ha 
bene in pratica. </p>
<p>Ma lasciate queste cose esteriori, et venendo alle 
interne; è Sua Maestà religiosissima, et devotissima 
quanto più; non intermettendo ponto li divini officij, et 
usando le feste di voler sempre doi messe, l'una bassa, et 
l'altra cantata, quando è in loco da poterlo fare; se 
non, doi basse, senza intervallo, l'una dopo l'altra. </p>
<p>Frequenta li santissimi sacramenti, confessandosi, et 
communicandosi spessissimo; perciò come tanto religiosa, 
è insieme humanissima, et benignissima; per non dire 
humilissima; benefica sopra tutto: misericordiosa, et 
conseguentemente helemosinaria, et liberalissima, che 
quanto più havesse, tanto più doneria. </p>
<p>Et perciò è tuttavia non solamente povera, ma gravata 
di grossi debiti; perchè non havendo l'Imperatore 
Massimiliano suo marito fatto testamento, non è stata da 
quello beneficata di cosa alcuna; restandole solamente il 
frutto della sua dotte, di 30.000 scudi l'anno, 
assignati nel regno di Napoli; benchè siano obligati per 
alcuni anni, come la Serenità Vostra lo sà. </p>
<p>Può bene la Maestà Sua havere qualche argentaria, 
qualche gioia, con qualche altri soi mobili, quali conduce 
seco, da poter valersene. </p>
<p>Questi debiti, oltre la particolar sua inclinatione alla 
vita monastica, et spirituale, hanno tanto maggiormente 
indotta Sua Maestà a questa resolutione di renonciar al 
mondo, per retirarsi in un monasterio; così persuasa, 
anzi protestata dal suo confessore, un padre di San 
Francisco, et da un Gesuito nominato il padre Beltrando, 
che l'accompagnano; li quali le dicono chiaro, che non 
può la Maestà Sua acquietar la salute dell'anima, nè 
salvarsi, se non paga, et non sodisfa a chi deve; onde 
conoscendo lei di non haver altro modo da farlo, che co 'l 
levarsi di spesa; per poter avanzar qualche parte di 
quello, che ha; et così andare pagando, et cavandosi di 
debito; perciò sta in ferma deliberatione, gionta che sia 
a Madrit, di mettersi  in un monasterio di monache, 
chiamate le discalze, simili alle nostre di Santa Croce di 
Venetia, o di Santa Chiara di Marano, per finire in quello 
la sua vita. </p>
<p>Così siamo stati assicurati noi Ambassadori 
dall'Arciduca suo figliolo, che la Maestà Sua farà; et 
per questo ha sollecitato già più di tre anni continui 
la sua partita; et hora ella se ne va, non chiamata dal 
Re, ma di propria sua volontà, et elettione. </p>
<p>Et se bene ha havuto contrarij l'Imperatore, et li altri 
figlioli, <foreign lang="lat">massime</foreign> in quest'ultimo che se non era 
partita, et già allontanata per doi, o tre giornate da 
Vienna, con l'arrivo dell'ultimo corriero di Spagna, 
dicono, che non era più lasciata partire. </p>
<p>Però lei constantissima, ha sempre tenuta ferma questa 
sua deliberatione, fino che l'ha essequita. </p>
<p>Ma se dopo arrivata in Spagna, il Re suo fratello vorrà 
pur servirsene, o per il governo di quelli regni; o per 
quello di Portogallo; o per quello di figlioli; è da 
credere, che mostrandosi lei alienissima, come in vero 
è da tutte sorte de negotij, (et questa era la maggior 
laude, di non voler cioè ingerirsi in cose de negotij, 
che le veniva attribuita dall'Imperator suo marito) 
durerà il Re gran fatica, a levarla dal suo proposito; et 
quando pur la levi, convenirà che le paghi i debiti senza 
dilatione, per rimoverla dal grandissimo scropulo, et 
rimorso di conscientia, che ella ha, non li pagando. </p>
<p>Et se pure per l'amor grande, che porta al fratello, et 
per beneficio della casa, et servitio de soi figlioli 
s'indurà a farlo; le viene raccordato da questi soi 
confessori, a non contradire, ma accettarlo patientemente, 
in luogo di quella croce, che è preparata, et deve 
portare ciascuno in questo mondo. </p>
<p>Il che se succederà, non tarderà molto a vedersene 
l'effetto. </p>
<p>Et tanto sia detto intorno la persona, et qualità di 
questa religiosissima prencipessa. </p>
<p>Accompagna Sua Maestà come si è più volte detto 
l'Arciduca Massimiliano suo figliolo. </p>
<p>Questo (per dirne alcuna cosa) è (come Vostra Serenità 
ha anco prima inteso) il quarto in ordine, et il penultimo 
delli cinque fratelli vivi; di età di anni 23; essendo 
nato del 58. </p>
<p>Ma quanto alla statura (se bene alquanto minore) et 
quanto al pelo, et al colore, al perfilo, et lineamenti 
del volto; al moto della persona, et (per non lasciar di 
considerare anco questo) alle gambe alquanto sottili; sì 
come in tutte queste cose, non può negare di non essere 
in gran parte simile al padre, così è fin'hora in tutto 
dissimile, da quella gratia, et amabilità, che era in 
quello, la quale per dire il vero, fu incomparabile. </p>
<p>Stando questo su'l grave, almeno in vista, et  
apparenza, et come dicono li Spagnoli, su 'l sossiego; 
come melanconico che è, et di pochissime parole. </p>
<p>Dimostra però ingegno, con cognitione sin'hora di più 
lingue, oltre della sua materna, et naturale Todesca, 
della Latina, della Spagnola (parlandoli sempre in questa, 
et non in altra la madre) et della Italiana, le quali 
lingue intende sicuramente, se bene non le parla così 
espeditamente; ma sopra tutto dimostra gran bontà, et 
desiderio d'imparare; havendone bisogno, poichè in tempo 
del padre, per la tenera sua età, non fu mai introdotto 
in alcuno de consegli; onde habbia havuto modo 
d'intendere, et acquistare pratica, et cognitione de 
negotij, et cose gravi; attendendo solo come conveniva a 
quell'età, alli essercitij del corpo, di cavalcare, et 
armeggiare, torniare, et cose tali, da cavaliero, et da 
Signore. </p>
<p>Il che dicono che fa molto bene, essendo assai gagliardo, 
et forte della persona, ma sopra tutto è cattolico, nè 
ponto contaminato, et per quello si vede nell'esteriore, 
molto religioso; assistendo alla messa, con gran 
devotione. </p>
<p>È questa la prima uscita, che habbia fatta in publico, 
con mostra di prencipe, et casa formata da prencipe, con 
soi prencipali officiali, sue guardie, et tutte le altre 
solennità. </p>
<p>È dico la prima uscita; perchè l'altra volta ch'egli 
capitò qui co 'l zio, l'Arciduca Ferdinando (sono hora 
tre anni) vi vene come privato, dependente da quello, 
senza obligo alcuno di mostrarsi, nè d'intromettersi in 
alcuna attione, nè publica, nè priuata; ma assistendo 
solamente, et rimettendosi al zio nelli officij che 
occorrevano: perciò essendo questa stata la prima uscita 
sua, non è meraveglia, che per l'inesperientia sua, non 
habbia risposo, et satisfatto a quello s'aspettasse; 
havendo dato segno, come ha fatto, di altiero, et di 
superbo; poichè non resalutava, se veniva salutato, 
<foreign lang="lat">massime</foreign> dalle gentildonne; dissimile in questo, anzi 
contrario in tutto al padre, del quale niuno altro fu mai, 
nè più cortese, nè più humano con le donne; perchè 
non che altro, stava sempre scoperto, quando li parlavano. </p>
<p>Ma queste imperfettioni regolerà in breve il tempo, con 
quello, che lui medesimo anderà intendendo, et vedendo 
usarsi nelle altre corti, et provincie; poi che ha 
deliberato di voler andare in volta, et vuole hora vedere 
tutta Italia. </p>
<p>Avenne il medesimo anco al Re di Spagna, all'hora 
prencipe, nella prima uscita sua. </p>
<p>Imperò quanto al star sopra di sè, questa è cosa 
propria de prencipi, <foreign lang="lat">massime</foreign> di quelli di Germania, 
et specialmente di questi di casa d'Austria, che si 
tengono li primi  sopra tutti li altri, et poche 
volte, et con pochissimi (almanco nell'esteriore) 
s'abbassano, et si domesticano, nel modo hanno in costume 
di fare prencipi di altre nationi, <foreign lang="lat">massime</foreign> quelli di 
Francia, et il proprio Re. </p>
<p>Vive l'Arciduca a Vienna, appresso il fratello Ernesto, 
qual ha per Sua Maestà il governo dell'Austria, et è suo 
locotenente nel regno d'Ongaria; ma questo Massimiliano 
non si occupa, nè s'intromette ponto in cosa di negotij; 
ma attende solamente a soi commodi, et piaceri, 
specialmente alla caccia. </p>
<p>Non ha casa da se, perchè non haverebbe modo da 
sostentarla, conforme al stato suo; poichè delle 
facoltà, et heredità paterne, non ha partecipato 
d'altro, che della sesta parte dell'entrate dell'Austria 
superiore, et inferiore (essendo gl'altri, stati et 
provincie tutte devolute al primo) le quali rendite 
dell'Austria, dopo morto il padre, stimate d'accordo fra 
loro sei fratelli, in cento ottanta mille scudi l'anno, ne 
viene per la portion sua a toccare a ciascuno di loro 
30.000. </p>
<p>Ma delli sei fratelli, essendo già un anno mancato 
l'ultimo in Spagna, subdividendosi la portione di quello, 
nelli cinque, che restano, viene a partecipare ciascuno, 
di sei mille di più, che sono 36.000 in modo, che 
(cavato l'Imperatore) così questo, come gl'altri tre 
fratelli, per la stretta fortuna loro, vengono a restar 
prencipi più di nome, che di effetti. </p>
<p>Il che sarà quanto occorre poter dire per hora sopra la 
persona, et qualità di Sua Altezza. </p>
<p>Delli altri Signori, quali venivano con l'Arciduca, et 
con Sua Maestà tra li più prencipali, oltre il Signor 
Conte Claudio Triultio, molto ben conosciuto da Vostra 
Serenità, essendo stato qui, del quale non occorre 
parlare, oltre questo, dico, veniva il Signor Leonardo 
d'Arach, Austriaco, personaggio di molta stima, dato in 
questo viaggio dall'Imperatore a Sua Altezza come 
governatore della persona sua, et come sopraintendente di 
tutto quello, che passava. </p>
<p>È questo d'età sopra li 60 anni, ma forte, et 
gagliardo; alto di persona, et di grave presentia, stato 
già maggiordomo maggiore dell'Imperatore Massimiliano, 
quando era Re di Boemia, et posto molto prima 
dall'Imperatore Ferdinando nel conseglio di Stato; ma 
morto Ferdinando, et successo Massimiliano, li fu dato 
parimente il luogo di maggiordomo maggiore, il qual grado 
benchè sia il più supremo della corte, però fu recusato 
da lui; perchè non havendo che un figliolo solo, già 
maritato, et con figlioli, nominato Lunardo, come lui, 
governator al presente dell'Austria inferiore, qual resede 
a Linz, elesse il padre più tosto di retirarsi alla 
quiete, et al riposo in casa  sua, in un suo 
castello, diece leghe da Vienna, verso la parte d'Ongaria, 
dove hora vive, che di continuare a servire in quel 
carico, perciò se ne sta retirato; richissimo per l'esser 
suo: et stimatissimo, per il gran saggio che diede, quando 
serviva, della sua molta prudenza, et grandissima 
integrità; onde in tempo di Massimiliano, se 
occorreva alcuna cosa grave, et d'importantia, (benchè 
fusse absente) era sempre chiamato, et fatto venire in 
corte, per havere il suo parere, come di persona savia, et 
di buon consiglio. </p>
<p>Nella medesima stima è anco appresso l'Imperatore 
presente; et sempre che si vedeva all'hora, et si vede 
anco adesso, che fusse, o sia chiamato, non si poteva, nè 
si può mai falire a credere, che sia se non per grande 
occasione, et per cosa che stringa, et importi molto. </p>
<p>Ha cognitione di più lingue, et della Italiana 
spetialmente acquistata (secondo dire) da giovane, nello 
studio di Padoa. 
È tenuto cattolico, et vive come tale con tutta la sua 
casa; et per quello, che si scopre nelli raggionamenti 
soi, dimostra d'essere molto ben affetto alla natione 
Italiana, et a questa Republica; honorando molto, quando 
si trova in corte, li suoi Ambassadori. </p>
<p>Ma oltre il Signor d'Arach, resta dire una parola anco 
del Signor Don Giovanni di Borgia, come prencipalissimo. </p>
<p>Questo è Spagnolo, et cavalier di San Giacomo, et 
maggiordomo maggiore della Serenissima Imperatrice, 
persona in vero nobile, et d'aspetto, et di procedere, di 
età tra li 40 in 45 anni; Valentiano di patria, et 
della casa Borgia, dalla quale uscì Papa Alessandro VI 
con il figliolo il Duca Valentino, tanto famosi; et della 
quale sono al presente li Ducchi di Gandia; essendo il 
Duca presente fratello carnale di esso Don Giovanni, nati 
tutti doi di quel Duca, qual lasciato il secolo si fece 
Jesuito, et fu in tanta stima, et veneratione di quella 
compagnia, et religione, che ne è stato generale. </p>
<p>Ha questo Don Giovanni per moglie una Signora Portoghese, 
delle prencipali di quel regno, di casa di Castro, presa 
da lui nel tempo, che vi fu Ambassador per il Re di 
Spagna, et levato da quella Ambasseria, fu mandato pure 
Ambassador in corte Cesarea, dove condusse anco la moglie, 
che hora viene con lui. </p>
<p>Fa l'officio suo con gran desterità, se bene per le 
molte occupationi, che ha, vi dura molta fatica; a lui 
tanto più grave, quanto che patisce molto della podagra; 
et per ciò viene per il più in cochio con la moglie. </p>
<p>Con noi Ambassadori trattava, et procedeva con termini 
humanissimi, ma  riverenti insieme, mostrandosi 
molto, bene affetto a questa Ecellentissima Repubblica et 
perciò degno, d'essere amato et stimato; essendo per 
tener sempre gran luogo appresso quel Re. </p>
<p>Queste in somma sono quelle cose, che habbiamo stimate 
degne dell'orrechie della Serenità Vostra, et 
dell'Eccellentie Vostre. </p>
<p>Si siamo in questo viaggio serviti del secretario messer 
Francesco Meraveglia, molto ben noto a questo 
Eccellentissimo conseglio, et del coaiutore messer Antonio 
Balbi, tornato ultimamente della legation di Roma col 
clarissimo Corraro; del buon servitio de quali siamo 
restati satisfatissimi; non havendo essi mancato, et 
quanto all'assiduità, et quanto alla fatica, di tutto 
quello che appartiene a diligentissimi ministri; essendo 
stato bisogno, et più che necessario in tutto questo 
tempo di valersi a tutte l'hore (et nel scrivere, et nel 
rispondere, così alla Serenità Vostra, et a tutti li 
rettori, come ad altri che occorreva, che è stato 
frequentissimo, et copiosissimo: et nel fare molti altri 
officij) delle persone, et opera loro, prestataci da essi 
prontissima, et obedientissima; onde se prima hanno 
meritato di esser in buona gratia di Vostra Serenità con 
questo nouo servitio, lo meritano maggiormente. </p>
<p>Resteria a dar loro conto della spesa fatta per questa 
occasione, per quell'obligo, che è piacciuto a Vostra 
Serenità con questo Eccellentissimo conseglio 
d'imponerne. </p>
<p>Hora lasciando da parte le spese fatte da clarissimi 
rettori in archi, in pagamenti di Cernede, in acconciar 
ponti, strade, et cose tali: parimente quelle de presenti, 
et donativi fatti a personaggi forestieri, capitati in 
questo tempo; et così le spese di carrozze, di carette, 
et altro, non dependenti dal carico, et maneggio nostro; 
ma parlando solamente di quelle, che per la limitatione 
sono commesse a noi; queste si distingveno, et sono di doi 
sorte; l'una appartenente al servitio, et casa di Sua 
Maestà, et compagnia sua; l'altre appartenenti alle 
persone, et compagnia nostra. </p>
<p>Dell'una, et l'altra delle quali potressemo rimettersi 
alla fede de clarissimi Signori sopra i conti, da dover 
secondo 'l decreto dell'Eccellentissimo Senato esser lette 
al presente; imperò per maggior chiarezza, et 
satisfattion nostra, non lascieremo di dire, che quanto a 
quelle di Sua Maestà in quelli XVII giorni, che la 
Maestà Sua è stata in questo stato, a mille scudi al 
giorno secondo la limitatione doveriano importare scudi 
17.000, quali ridotti in ducati correnti, fanno la somma 
di ducati 19193-3-8 et non dimeno per il conto 
nostro, arrivano a poco più di 16.000 intanto che si 
sono avanzati  meglio di 3.000 ducati. </p>
<p>Con tutto, che nella somma delli 16.000 vi siano stati 
compresi tutti li ministri, che servivano a Sua Maestà, 
con molte altre spese estraordinarie, da non poter 
ragionevolmente esser poste a questo conto, poichè la 
facoltà a noi data di poter spender mille scudi al 
giorno, si estendeva solamente, et comprendeva le robbe 
de viveri per la casa, et stalla di lei, et sua compagnia, 
et non nelle spese estraordinarie, che non servivano a tal 
uso. </p>
<p>Quanto poi alle spese nostre, per la limitatione, et 
facoltà a noi data, di poter spendere fino a 200 scudi 
al giorno, queste nello spatio di giorni 31 (che tanti 
si contano dal partir nostro di quà, che fu alli 12 di 
Settembre, fino alli 13 d'Ottobre, che fu il ritorno) 
doveriano importare scudi 6200, che ridotti in ducati 
correnti fanno ducati 7.000, et non dimeno non si sono 
spesi più, che ducati 5.870 in tanto, che anco per 
questo conto si sono avanzati ducati 1130. </p>
<p>Con tutto che in questa somma delli ducati 5.000 
habbiamo comprese le spese di stalla, et del vivere de 
carrocieri, carretieri, fanti di stalla, et ciascuna altra 
spesa estraordinaria, la quale per la commissione a noi 
data, s'haveria potuto pretendere, et con ragione, che per 
conto a parte si dovesse mettere a debito di Vostra 
Serenità. </p>
<p>Da che si può comprendere, che essendo riuscita la spesa 
assai minore di quello che prima era creduto, non si sia 
lasciato per la parte nostra di usare in essa ogni 
esquisita diligentia; perchè non s'incorresse in quelli 
eccessi, et disordini, nelli quali in tanta diversità di 
persone, et in un continuo corso di viaggio, senza 
fermarsi mai s'haveria potuto quasi necessariamente 
incorrere. </p>
<p>Non possendosi a modo alcuno in simili occasioni 
procedere ordinatamente, nè regolatamente. </p>
<p>Onde ne pare con molta ragione poter dire, che si sono 
asseguiti quelli doi prencipati fini, che si erano 
proposti, et a quali si è sempre havuta la mira; l'uno 
del risparmio in quanto si poteva della spesa; l'altro 
dell'apparentia, et honorevolezza; essendosi così 
all'uno, come all'altro supplito, et largamente 
satisfatto, con la qualità, et quantità della gente, che 
ci accompagnava: col numero della cavalleria, et della 
larghezza, et splendidezza nel trattarla; sì che quanto 
al risparmio, non è alcuno di tanti migliara d'occhi, che 
ne hanno veduti, et osservati, che non si sia imaginato, 
et non habbia creduto (non sapendo la limitatione che 
haveremo) che la spesa sia stata senza comparatione molto 
maggiore. </p>
<p>Ma quello che a noi, et a Vostra Serenità insieme, deve 
esser molto caro, è la somma satisfattione, che come 
dicemo da principio, ha  mostrato d'haver ricevuto, 
non pure Sua Maestà, ma tutta la sua compagnia; non 
essendo pur un solo, che si sia partito mal contento; ma 
per contrario estollendo ciascun o la grandezza di questa 
republica; di che ne può esser certissimo, et 
indubitatissimo segno, l'haver la Maestà Sua mandato da 
Soncino per l'Abioso nosto foriero, diversi donativi ad 
alcuni delli ministri che si erano adoperati per servitio 
suo; sì come per dimostrare l'istessa satisfattione lo 
fece anco verso le persone nostre, con quelle catene 
mandatene per il medesimo Abioso, presentate a piedi della 
Serenità Vostra per doverne disponere, insieme con questi 
Eccellentissimi Senatori come alla gratitudine, et 
grandezza dell'animo loro parerà. </p>
<p>Sicura però la Serenità Vostra che sì come habbiamo in 
questa Ambasseria procurato ogni honore, et publica 
reputatione, così prontissimamente ancora, et più che 
volontieri si adopereremo sempre in ogni suo servitio; et 
io particolarmente in quello di Germania, andandovi al 
presente senza alcun riguardo, nè della grave mia età, 
nè del dover far viaggio nella maggior crudità, et 
asperità dell'inverno, nè delle molte incommodità, et 
disturbi mei domestici, et particolari; abbandonando et 
vedove, et pupilli, et doi fratelli che mi restano, l'uno, 
et l'altro in termine, per le loro invecchiate, et 
incurabili infirmità, da cadere ad hora per hora. </p>
<p>Sì come di buona voglia son certo, che farà anco il 
clarissimo Soranzo nell'Ambasseria di Constantinopoli, et 
così gl'altri doi Signori mei colleghi in tutto quello, 
che a lei piacerà di commandarli. </p></div1></body></text></TEI.2>
