<?xml version="1.0" encoding="utf-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Difesa di Melchiorre Gioia</title>
            <author>Ugo Foscolo</author>
         </titleStmt>
         <extent>4590 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit001015</idno>
            <availability>
               <p>Questa risorsa digitale è liberamente accessibile per uso personale o scientifico.
                  Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Scritti letterari e politici : dal 1796 al 1808</title>
               <title type="part">v.</title>
               <author>Foscolo, Ugo</author>
               <editor id="ed">Gambarin, Giovanni</editor>
               <publisher>F. Le Monnier</publisher>
               <pubPlace>Firenze</pubPlace>
               <date>1972</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
               responsabilità dell'autore dell'opera sono stati soppressi nella versione
            digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea sono
                  stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
               ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Oratoria</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2008-03-03T00:00:00.000+02:00</date>
            <respStmt>
               <name>Sara Crestini</name>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2008-04-03T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2008-04-03T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="Difesa di Melchior Gioia">
            <argument>
               <p>RISPOSTA ALL'ARTICOLO CONTRO IL «QUADRO POLITICO» DI MELCHIOR GIOIA INSERITO NEL
                  NUMERO LXXIX, 2 TERMALE – 20 LUGLIO VI, SEMESTRE IV DEL «GIORNALE REPUBBLICANO DI
                  PUBBLICA ISTRUZIONE DI MODENA»</p>
            </argument>
            <opener>
               <date>[luglio 1798]</date>
            </opener>
            <p>CITTADINI! I tiranni tremano all'aspetto della verità: i Popoli liberi l'amano da
               qualunque labbro ella si parta, e la devono amare, perchè dove non v'ha verità ivi
               allignano adulazione, menzogna, vizio, tirannide e schiavitù.</p>
            <p>Se il Quadro Politico del Cittadino Gioia, che gli scellerati calunniano perchè
               temono di esser scoperti, che i vili paventano perchè tremano nell'idea del potente
               irritato, e che i satelliti di questi e di quelli vanno ognor censurando vendendo la
               loro penna al più offerente, non avesse scoperti che i mali della Repubblica senza
               additarne i rimedj, sarebbe ancora più utile di tanti scritti, che addormentano il
               Popolo per fargli sentire più terribile e non prevista la sua caduta. In questi casi
               la tranquillità sarebbe morte. Conosciuti i mali s'adottano agevolmente i rimedj.
               Quanti uomini e quanti stati periscono perchè non si sa la cagione della loro
               infermità!</p>
            <p>Sacro è quel[l'] uomo coraggioso, che ardisce mandar dalla sua solitudine una voce di
               verità ai rappresentanti d'una Nazione oppressa dalle antiche tirannidi, consunta da'
               suoi vizi, avvilita dalla superstizione, e denudata dalla necessaria ferocità della
               guerra. Perchè dunque, mentre quest'uomo consacra la sua vita alla Patria, incorrendo
               nell'odio de' suoi nemici, che pur son tanti, e che la struggono quanto le son più
               vicini, perchè dovrà essere esecrato senza provar s'egli ha promulgato verità? o
               menzogna [!]</p>
            <p>Che se il Quadro Politico ha, come si dice nell'articolo comunicato nel Giornale di
               Modena, un ammasso di ciarle e di calunnie, perchè non si provano queste accuse con
               le ragioni, ma non con la satira? Certo che il cittadino Gioia ha provate le sue
               asserzioni, e nel suo opuscolo, e molto più nell'Apologia fatta alle diatribe di un
               rappresentante che scellerato com'è, e certo d'aver perduta la fama, vorrebbe che
               tutti gli altri fossero e scellerati ed infami.</p>
            <p>Nè giova accusare il Quadro Politico come soggetto alla legge contro gli allarmisti.
               Gioia non minaccia la caduta della Repubblica, ma ne scopre i mali, e rinfaccia i
               Governanti, che o deboli, o interessati, o ignoranti non sanno reggere il carro della
               somma delle cose. Sarà punito quel figlio, che avvisa il padre d'una imminente
               malattia? Che se il libro di Gioia sparge la diffidenza nel Popolo è libro utile,
               perchè guai a quella repubblica in cui il popolo dorme e crede troppo alle Autorità
               Costituite, e non le sorveglia. Le Autorità Costituite stanno allora in guardia di
               non errare, perchè la di[f]fidenza del Popolo è come la sentinella della Libertà.
               Sanuto nelle sue Cronache Venete adduce per maggior ragione della usurpazione degli
               Ottimati l'aversi il Popolo affidato ciecamente ai governanti. Questa fu pur la
               ragione della schiavitù di Roma.</p>
            <p>Dirò finalmente che la morale di Gioia non contrastata con fatti ma con libelli, che
               i suoi talenti mostrati quando egli fra settantadue concorrenti ebbe il premio per la
               dissertazione Quale sia il Governo più conveniente all'Italia libera, che la sua
               fermezza nello scrivere il Monitore Italiano unitamente al cittadino Breganze,
               meritano più di stima all'autore del Quadro Politico e tutto il disprezzo all'anonimo
               suo detrattore.</p>
         </div1>
      </body>
   </text>
</TEI.2>
