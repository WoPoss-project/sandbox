<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Cerco un libro...</title>
      <author>Desiderio Chilovi</author>
    </titleStmt>
    <extent>55 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001018</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Cerco un libro...</title>
        <author>Chilovi, Desiderio</author>
        <editor id="ed">Guiducci Bonanni, Carla</editor>
        <editor id="ed2">Del Bono, Gianna</editor>
        <editor id="ed3">Rossi, Marielisa</editor>
        <publisher>Biblioteca nazionale</publisher>
        <pubPlace>Firenze</pubPlace>
        <date>1989</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>900</date>
    </creation>
    <langUsage><language id="ita">Italiano</language><language id="lat">Latino</language><language id="fre">Francese</language><language id="ger">Tedesco</language><language id="eng">Inglese</language><language id="tur">Turco</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>1999-02-10T00:00:00.000+02:00</date>
      <respStmt>
        <name>Alberto Petrucciani</name>
        <name>CIBIT- Pisa</name>
      </respStmt>
      <item>Digitalizzazione - Digitalizzazione DBT</item>
    </change>
    <change>
      <date>2004-02-12T00:00:00.000+02:00</date>
      <respStmt>
        <name>Elena Pierazzo</name>
        <name>CIBIT- Pisa</name>
      </respStmt>
      <item>Correzione linguistica</item>
    </change>
    <change>
      <date>2004-02-12T00:00:00.000+02:00</date>
      <respStmt>
        <name>Elena Pierazzo</name>
        <name>CIBIT- Pisa</name>
      </respStmt>
      <item>Codifica XML - Codifica XML sulla base del protocollo CIBIT</item>
    </change>
    <change>
      <date>2005-05-10T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1>
<head>CERCO UN LIBRO...</head>

<byline>DESIDERIO CHILOVI</byline>

<div2 type="parte">
<head>[Introduzione]</head>
<p>
<pb n="4"/>
Queste parole si sentono pronunziare di continuo da chi studia; 
si ripetono ad ogni momento nelle sale delle pubbliche biblioteche: 
e l'idea che esse esprimono, così indeterminatamente, provoca la 
domanda: Un libro, di chi?... oppure: Un libro, su che?...
E non può essere diversamente; perché, o si cerca un libro in 
qualche modo conosciuto, o si cerca un libro ignoto e tale che, se 
rinvenuto, potrebbe agevolare i nostri studî.
E per trovarlo che cosa si fa?
È presto detto. Saputo il titolo, si chiede senz'altro alla biblioteca; se manca, e se ci preme di averlo, si cerca altrove; e, potendolo, si acquista. Invece, quando ne ignoriamo il titolo, vorremmo 
che la biblioteca ce lo indicasse, e, possedendolo, ce lo offrisse di suo.
Poste le cose in questi termini, si domanda: in qual modo il 
bibliotecario cerca di soddisfare coi suoi lavori alle nostre richieste? 
Quale aiuto la biblioteca può prestarci nelle ricerche bibliografiche? 
Quale soccorso efficace possiamo sperare nelle nostre investigazioni dai cataloghi e dal materiale bibliografico d'ogni biblioteca?
Ecco i quesiti ai quali sarebbe utile dare una risposta chiara 
ed esauriente.
</p></div2>
<div2 type="parte">
<head>[Il bibliotecario]</head>
<p>
Il pubblico crede sempre di poter far grande assegnamento sul 
bibliotecario. Ma questa fiducia è troppe volte esagerata. Di fronte 
al bisogno il bibliotecario sa sempre troppo poco! Su questo proposito si racconta che nel secolo passato una gran dama di Corte 
chiedesse al bibliotecario della Nazionale di Parigi certe notizie 
genealogiche; ma egli non seppe che cosa risponderle. Sorpresa, 
gli domandò qual stipendio riceveva, e saputolo: «Mi meraviglio», 
disse, «che vi si possa dar tanto!» E l'altro calmo rispose: «Mi 
si dà questo, per il poco che so. Se si pretendesse di pagarmi anche 
per quello che non so, la Francia non sarebbe ricca a bastanza!»
<pb n="5"/>
Di fatto è per tutti evidente che egli potrà conoscere, diciamolo pure, soltanto di vista, un numero relativamente più o meno 
grande dei suoi libri e, su molti di questi, potrà anche metter la 
mano in un batter d'occhio; ma aver modo di poterli ricordare 
assolutamente tutti, e al momento del bisogno, per porgerli al richiedente, sono le due grandi difficoltà contro le quali lotterà costantemente e con varia fortuna. La dottrina del bibliotecario; 
l'avere egli con tenacia studiato una piccola parte di qualche ramo 
dello scibile; l'essersi pazientemente addentrato in certi dati argomenti, sono cose che potranno giovargli molto, ma parzialmente, 
nella sua professione. Fuori di quella cerchia speciale, umanamente 
limitata, la sua dottrina sarà sempre troppo piccola cosa e impari 
al bisogno, se si porrà a confronto con le regioni diverse e gli spazi 
immensi, direi quasi infiniti, attraverso i quali il pensiero dell'uomo 
ha già peregrinato.
Fatta una eccezione per i conservatori dei manoscritti, per i 
quali l'erudizione e la conoscenza profonda della lingua adoperata 
e della materia trattata nei codici a loro affidati, sono assolutamente indispensabili; abbiamo ora, per i libri a stampa, due 
specie diverse di bibliotecari: quelli che abbagliati dalle antiche e 
gloriose tradizioni del passato vogliono non solo esser dotti in ogni 
cosa, ma pompeggiare tra gli eruditi; e coloro che, invece di dedicare tutto il loro tempo e il loro ingegno ad uno studio speciale e determinato, modestamente cercano e si sforzano di conoscere, a vantaggio del loro istituto, almeno a larghi tratti, le 
numerose vie per le quali il pensiero dell'uomo corre alla ricerca del vero; a qual punto è già arrivato; e quali libri nelle 
indagini e ricerche sarebbero più efficaci a chi studia. Essi cercano 
di essere utili in qualche modo ai frequentatori della biblioteca; e 
non tentano, con pubblicazioni d'ogni sorta, di guadagnarsi ammirazione e plauso al di là delle mura del loro ufficio! Essi non vogliono disporre a loro comodo e a proprio talento di una pubblica 
biblioteca; non credono esser stipendiati dal Governo per leggere 
o studiare per loro conto; la biblioteca non è un magazzino di libri 
da guardarsi semplicemente a vista; ma è uno strumento da rendersi validissimo per lo studio altrui. Sanno che soltanto col loro 
lavoro paziente ed assiduo possono dare alla biblioteca un valore 
ed una potenzialità letteraria e scientifica grandemente superiore 
a quella che, senza l'opera propria, non potrebbe avere.
<pb n="6"/>
Senza un bibliotecario che pensi ed operi così, una biblioteca 
nazionale, diceva Disraeli, sarà sempre poco più di un <emph>Caos letterario</emph>.
In questo lento e difficile cammino, in questa improba fatica, 
il bibliotecario è confortato e sorretto dal pensiero che i suoi studi 
e l'opera sua potranno un giorno, vicino o lontano, egli non lo 
sa, giovare ad altri; gli appunti e i ricordi che egli via via raccoglie per i cataloghi - dei quali forse non ha veduto il principio 
e certo non vedrà la fine - saranno utili a chi studia e studierà.
</p></div2>
<div2 type="parte">
<head>[I cataloghi della biblioteca]</head>
<p>
Nella ricerca dei libri è necessario separare i pochi che una 
biblioteca possiede dalla immensa quantità dei libri che le mancano, e le mancheranno sempre.
Limitiamoci per ora a discorrere dei cataloghi che registrano 
i libri della biblioteca: verrà forse in seguito l'occasione di parlare 
anche degli altri libri e dei mezzi che si hanno per arrivare a 
conoscerli.
E per prima cosa si domanda: Basta per una grande biblioteca 
un catalogo solo, o ce ne vogliono più d'uno? Come deve, o come 
devono essere?
In questo le opinioni e i giudizi variano moltissimo. Dopo tanti 
anni che esistono biblioteche istituite e dirette da uomini di grande 
ingegno, di dottrina e abilità non comuni, dopo tante prove e così 
lunga esperienza, il problema non è stato ancora risolto, quantunque la sua importanza sia più grave e molto maggiore che non 
si creda comunemente.
Su questo proposito nella relazione della grande inchiesta fatta 
nel 1849 per la biblioteca del Museo Britannico si fa giustamente 
notare che una nazione «fintanto che non possiede un buon sistema di cataloghi non può conoscere in tutta la loro estensione 
quanto siano grandi i tesori letterari e scientifici che possiede, e 
dei quali dovrebbe potersi valere».
A me basta di aver qui accennato brevemente a questa importanza; nè posso, nè voglio esaminare i diversi metodi, le diverse 
regole con cui si compilano i cataloghi, nè addentrarmi poi in 
particolari tali, da mettere in rilievo i loro pregi e i loro difetti. 
È sufficiente che si sappia da tutti coloro che adoperano libri, che 
alla domanda: - se vi è nelle biblioteche il libro di uno scrittore, - 
<pb n="7"/>
risponde il catalogo alfabetico per nomi di autore; e che gli altri 
cataloghi, tolti quelli che hanno un carattere esclusivamente amministrativo, servono, più o meno felicemente, a far ritrovare negli 
scaffali i libri non conosciuti e forse preziosi per una determinata 
ricerca.
</p></div2>
<div2 type="parte">
<head>[L'arte di fare i cataloghi]</head>
<p>
L'arte di fare i cataloghi non è tanto facile, quanto generalmente si crede. Per fare un catalogo qualunque occorre avere una 
esatta descrizione del libro; e già in passato il dotto compilatore 
del Catalogo della Bodlejana in Oxford si lamentava che fosse nella 
mente di molti la credenza in questa facilità; e scriveva: «Cosa 
vi è, si dice, di più facile che dare un'occhiata a un frontespizio 
e trascrivere il titolo di un libro?»
Ma quando questo titolo deve servire, non per un ricordo personale, ma per un grande Catalogo, allora le difficoltà sorgono numerose sotto ogni aspetto. Le Associazioni dei bibliotecari fanno di 
frequente studio di questo argomento; ogni biblioteca detta e scrive 
le proprie norme; e bibliotecari di abilità e di esperienza incontestate 
redigono e compilano le leggi che si vorrebbero osservate da tutti. 
Certo, molti lettori resterebbero meravigliati se avessero sott'occhio 
le memorie e gli scritti intorno a quest'arte; se sapessero di dover 
leggere e studiare tutto ciò che di importante è stato scritto su 
questo argomento per poter da loro stessi, e con sicurezza, consultare un grande catalogo; se dovessero fra le norme più autorevoli 
e universalmente accettate, scegliere le migliori per adoperarle; se 
per copiare esattamente un titolo dovessero imprimersi nella mente 
le 91 regole dettate da Antonio Panizzi (1841) per la stampa del 
catalogo alfabetico della biblioteca del Museo Britannico; le regole del Jewett (1853), destinate ad una vasta collaborazione bibliografica; le regole del Cutter (1876), dello Dziatzko (1886) che ce 
ne dà 300; del Dewey (1888), per arrivare da ultimo, mentre si 
aspetta la nuova edizione ampliata di quelle dello stesso Dziatzko, 
alle 500 regole del Linderfelt (1890); regole che quasi tutte servono unicamente ad insegnare a trascrivere con la dovuta esattezza un titolo, in modo da potergli dare il posto giusto fra le 
migliaia di titoli del catalogo. È appunto perchè il lettore non conosce tutte coteste regole, che si vede talvolta nel caso di non 
trovare nel catalogo quello che effettivamente c'è.
Per dare una qualche idea di questa intricata legislazione fatta 
<pb n="8"/>
per mettere d'accordo i bibliotecari, e tutto il personale che lavora 
ai cataloghi, basterà porgere un esempio intorno ai titoli onorifici o 
ereditari spettanti agli scrittori. La cosa sembra di lieve importanza, 
mentre, invece, in un grande catalogo ne ha molta per l'identificazione d'un autore; per non confondere uno con un altro; per non 
arrivare alla strana anomalia che lo stesso autore possa essere denotato come due persone diverse, il che troppe volte succede.
Il Linderfelt, l'ultimo degli scrittori da me ora ricordati, ne 
parla (<num>õ</num> 422-453) per dire quando, come e dove, si deve prendere 
ricordo di questi titoli, che egli suddivide in onorifici e individuali; 
in quelli usati dallo stesso autore; in quelli che un autore si attribuisce e piglia da sè; in quelli ereditari di famiglia, i quali devono essere trascritti come sono nell'originale e non tradotti, come 
si fa per i titoli dei regnanti; quali sono i cambiamenti che i titoli 
di nobiltà subiscono secondo la legislazione inglese o l'uso di altri 
paesi; quando si deve mettere <foreign lang="eng"><emph>Lord</emph></foreign> e quando la scrittrice ha diritto di esser chiamata <foreign lang="eng"><emph>Lady</emph></foreign>; quando e come si deve prendere ricordo dei titoli di nobiltà che una donna aveva prima di prender 
marito; alla necessità di notar sempre sulle schede: <emph><foreign lang="eng">Mrs, Miss, 
Lady, </foreign> <foreign lang="fra">Mme, Mlle,</foreign> <foreign lang="ger">Frau, Fru, Fräulein, Fröken</foreign>, Signora, Signorina,</emph> ecc. quando dal nome, e forse dalla sola iniziale del nome, 
non è dato accorgersi trattarsi d'una scrittrice, ed evitare così il 
pericolo di lasciare, senza avvertirlo, una signora o signorina in 
mezzo a tanti uomini.
Per i titoli usati in Oriente, il Linderfelt, ne dà un elenco alfabetico (circa 500), ciascuno accompagnato dal suo significato, per 
sfuggire il caso di prendere per un casato un titolo o una semplice incombenza onorifica o una designazione qualunque, come 
sarebbe - giacchè parliamo di donne - <foreign lang="tur"><emph>Kokona</emph></foreign>, che in turco designa 
signora greca o altra signora cristiana.
Questa grande precisione è necessaria. La caratteristica principale che accredita un buon catalogo alfabetico, sta tutta in questo: 
che il titolo di un libro, nella successione dei diversi titoli, deve 
occupare un posto prestabilito e determinato; o è là, o nel catalogo 
non si trova. Quanto maggiori sono in questo proposito le incertezze - molte delle quali derivano appunto dall'allontanarsi nel trar 
copia di un titolo dalle norme prescritte, o dal non averle usate 
rettamente - tanto più cattivo e inservibile è il catalogo. Con simili 
incertezze si perde continuamente tempo nel cercare qua e là 
<pb n="9"/>
all'impazzata un titolo, per restar poi sempre col dubbio che il libro, 
che non si è potuto rinvenire nel catalogo, stia poi nascosto in 
biblioteca.
Ma il fin qui detto basta: perchè rinunzio al tentativo di voler 
persuadere e convincere il lettore cortese di queste grandi difficoltà. Ne dubitava persino Antonio Panizzi, il grande maestro. Egli, 
trattando appunto di queste difficoltà, scriveva a <foreign lang="eng">lord</foreign> Ellesmere: 
«Profondamente impressionato, come sono, per le difficoltà delle 
quali le ho spesso tenuto parola, lo sono ancora, e molto più, dalla 
difficoltà di destare negli altri, intorno ad esse, un senso eguale 
al mio».
</p></div2>
<div2 type="parte">
<head>[La forma esteriore dei cataloghi]</head>
<p>
Prima di parlare dell'ordinamento diverso dei vari cataloghi 
sarà bene dire qualche parola della loro forma esteriore, che può 
essere a tutti comune, perchè anche questa dà al bibliotecario molto 
da pensare.
Lo scrivere i titoli nell'ordine voluto in un registro, o stamparli sotto forma di libro, ha dei grandi vantaggi: i titoli scritti, o 
stampati, su di una pagina, rimangono fissi al loro posto e sono 
riuniti in uno spazio minore; così dallo studioso possono essere più 
rapidamente veduti e letti senza pericolo che siano disordinati.
Ma con tutti i mezzi immaginati fino ad oggi non è stato possibile lasciare o dar posto in un volume scritto al numero straordinariamente grande dei titoli che via via si devono aggiungere in 
modo da non scomporre o alterare l'ordine dato. Si pensò di lasciare dello spazio bianco fra titolo e titolo, riservato ai nuovi; 
si pensò di scrivere su di una pagina, lasciando quella di faccia 
bianca per le aggiunte; si provò a scrivere in fogli staccati le opere 
di un solo autore per potere introdurre, poi, altri fogli, fermandoli 
tutti con legature mobili; e, per la biblioteca del British Museum, 
si adottò il sistema di scrivere i titoli su striscie di carta e di impastarle alle sole estremità sulle pagine dei registri, per poterle 
staccare ad ogni momento, quando fosse necessario dar posto a nuove 
striscie. Al British Museum un legatore è sempre occupato in questa 
faccenda: ma tutto è inutile! Questi provvedimenti, che sarebbero 
bastati se il numero delle pubblicazioni si fosse mantenuto entro 
discreti limiti, sono insufficienti non solo per il numero crescente 
dei libri, ma più ancora per il numero stragrande dei titoli delle 
memorie scientifiche e letterarie da doversi, inevitabilmente, prima 
<pb n="10"/>
o poi, inserire nei cataloghi. Osservava benissimo il senatore Giorgio 
Picot che «anche i cataloghi, come tutti gli strumenti di lavoro, 
sono soggetti alla legge del progresso».
Colla registrazione scritta nel catalogo a volumi si ha anche 
la scheda, polizza di carta o cartoncino, sulla quale si scrive o si 
stampa il titolo di un'opera, oppure, ritagliandolo da un catalogo 
stampato o da una bibliografia, vi si impasta sopra. Riunite le schede, 
di eguale grandezza e ordinate a piacere, è facile inserire poi migliaia e migliaia di aggiunte nello schedario senza alterare l'ordine 
prestabilito.
La biblioteca pubblica di Boston stampa colla <emph>linotype</emph>, su cartoncino, in modo molto bello, tutte le schede del proprio Catalogo: 
lo stesso fa, per le biblioteche destinate alla cultura generale e per 
i libri moderni, l'Associazione dei bibliotecari americani; cinque 
grandi biblioteche americane stampano in società le schede che 
registrano le memorie inserite in centotrenta pubblicazioni periodiche diverse, fra le quali alcune italiane; e, fino dal 1880, ha 
fatto così la Biblioteca Universitaria di Gand, per la sua <emph>Biblioteca 
belgica o bibliografia generale dei Paesi Bassi</emph>, ed ugualmente il 
<foreign lang="lat"><emph>Concilium bibliographicum</emph></foreign> di Zurigo.
Altre biblioteche invece ritagliano i propri bollettini bibliografici; come ha fatto e fa la Biblioteca Nazionale Centrale di Firenze fino dal 1861, colla <emph>Bibliografia italiana</emph>, che era ed è compilata sui libri da essa ricevuti: similmente pratica da qualche 
anno la Biblioteca Nazionale di Parigi usando i suoi due bollettini; 
e la Reale di Berlino coll'indice dei suoi nuovi acquisti.
Ma la necessità di uno schedario non è avvertita soltanto 
nelle biblioteche; s'impone anche imperiosamente ai cultori di 
quelle scienze in cui più che nelle altre è rapido il progredire. 
Per questa ragione alcune fra le bibliografie più recenti si stampano a libro, lasciando al <foreign lang="lat"><emph>verso</emph></foreign> la pagina in bianco, perchè le indicazioni bibliografiche possano essere ritagliate e ridotte a schede, 
come hanno fatto per le Memorie di medicina il signor prof. Tullio 
Rossi Doria di Roma; col suo Indice sistematico delle opere di 
medicina entrate nella Universitaria di Pavia, il signor dott. Luigi 
De Marchi; il comm. Barbèra di Firenze col Catalogo perenne delle 
proprie edizioni; per la fisiologia il signor Richet di Parigi; per 
la geologia il signor Mourlon di Bruxelles, e il <emph>Bollettino della bibliografia giuridica italiana contemporanea</emph> dell'avv. S. Saladini, 
<pb n="11"/>
ed altri molti. Oramai il catalogo scritto in volumi è condannato 
a sparire e a cedere il posto alla scheda, e le stesse bibliografie, 
eccettuate quelle retrospettive, dovranno forzatamente esser stampate in modo da potersi ridurre a schede!
</p></div2>
<div2 type="part">
<head>[L'ordinamento dei cataloghi]</head>
<p>
Dette queste poche parole intorno alla forma esteriore che si 
dà ai diversi cataloghi, conviene ora dire che, fra tutti, il più alla 
mano, il più facile a compilarsi, e anche amministrativamente il più 
necessario, è certo il catalogo alfabetico per nomi d'autore. Ma que-
sto catalogo, destinato a far conoscere allo studioso le opere di 
uno scrittore possedute da una biblioteca, e al bibliotecario il 
luogo dove esse sono collocate, non aggiunge alcuna nuova nozione bibliografica a quelle che già si avevano, fatta forse eccezione per qualche scritto ancora a noi sconosciuto di un qualche 
autore. È un catalogo, che quando è molto esteso offre grandi difficoltà per redigerlo in modo sempre uniforme, ed è più che altro 
destinato ad agevolare la consegna del libro.
Degli altri cataloghi di una biblioteca, compilati per rispondere 
alla seconda domanda, per sapere cioè: - quali libri intorno ad un 
dato argomento la biblioteca possiede, e questa è la cosa che allo 
studioso più preme - si può dire che due sono le forme principali, 
meritevoli di essere qui almeno ricordate. Quella che metodicamente 
raggruppa i titoli dei libri che trattano della medesima scienza o 
di uno studio particolare e determinato, e che poi dà, a questi titoli 
riuniti, l'ordine stesso col quale la scienza o lo studio si sono svolti 
e diramati, nel tracciare la via da essi percorsa fino ai giorni nostri; oppure l'altra, il catalogo a soggetti, nel quale - desunta da 
un titolo la parola che meglio designa l'argomento trattato - si raggruppano tutte le opere designate con quella parola, che si chiama 
<emph>parola d'ordine</emph>.
Queste parole d'ordine si dispongono poi, non in un ordine 
scientifico o sistematico qualunque, ma semplicemente nell'ordine 
voluto dall'alfabeto.
</p></div2>
<div2 type="parte">
<head>[Il catalogo a soggetti]</head>
<p>
Parlando di quest'ultimo catalogo, del catalogo a soggetti, ho 
già detto in un altro mio scritto che «questa specie di musaico, 
formato coi frammenti e con le spezzature di un catalogo scientifico, buttati là alla rinfusa, e ordinati a gruppi fra di loro 
<pb n="12"/>
indipendenti, come esige la parola d'ordine, serve certamente per 
chi ha scarsa coltura, per chi si inizia ad uno studio, oppure a 
chi desidera sul momento una indicazione bibliografica qualunque; 
ma in questa disposizione alfabetica non vi sono traccie di logica 
o di razionalità».
E qui mi torna ripetere il parere recente di uno scrittore inglese, il quale dopo di avere asserito che con esso si esaltava «<foreign lang="eng"><emph>an 
A B C classification</emph></foreign>», aggiungeva «<foreign lang="eng"><emph>this is at once its glory and 
its shame!</emph></foreign>»
Manca poi, e per una grande biblioteca è difetto gravissimo, 
qualsiasi carattere d'internazionalità.
In un catalogo alfabetico il casato di un autore è unico, è immutabile, è intelligibile allo studioso di qualunque nazione; resta 
uguale tanto in un catalogo fatto da Italiani, quanto se è fatto da 
Francesi, da Inglesi, da Tedeschi, ecc., salvo i pochi casi di difettosa e erronea trasliterazione dei casati, scritti in un alfabeto che 
non è il nostro.
Nel catalogo a soggetti, invece, bisogna necessariamente servirsi di una lingua, e la lingua in cui il catalogo è compilato non 
può essere conosciuta da tutti.
Ora il catalogo di una grande biblioteca deve, di certo, servire ai nazionali principalmente; ma al tempo stesso presentare 
agli stranieri, come riflessa in uno specchio, l'attività intellettuale di quel paese; dare ad essi facile modo di conoscere il pensiero, le vicende storiche, le manifestazioni artistiche ed i costumi 
paesani.
A coloro poi che respingono un sistema di classificazione 
scientifica, solo perchè le classi, le sottoclassi, le sezioni e le 
sottosezioni in cui il sistema stesso può esser ripartito non si 
succedono costantemente a tutto rigore di logica - come in questo 
istante le condizioni delle scienze esigerebbero - a coloro vorrei 
chiedere, se nel catalogo a soggetto, nel quale le parole d'ordine 
scelte si succedono e si avvicendano come in un dizionario enciclopedico, essi trovano questo nesso desiderato, questa successione 
logica della quale lamentano la mancanza; se saprebbero scoprire 
e indicare le affinità e le relazioni, che esistono e collegano i soggetti che precedono con quelli che seguono, in questo esempio, 
tolto a caso dal <emph>Catalogo semestrale della Libreria italiana</emph> (Milano, 1897, lib. I, pag. 48):
<pb n="13"/>
<quote rend="block">
<p>Mineralogia - Miniatura - Minuetto - Miracolo - Miraglia (Paolo) - 
Mitologia - Moglie - Molino - Molluschi - Momenti d'inerzia - Monete - 
Monismo - Monte Allegro - Monte Pensioni pei Maestri - Montenegro - 
Monti (Vincenzo) - Morale - Morfologia - Morte - Mosto - Muscoli - 
Musica.</p>
</quote>
Se questo salterello, che così in piccolo riesce già tanto ameno 
e grazioso, si vorrà applicare al catalogo di una grande biblioteca, 
riuscirà ancora più bello e divertente. Perchè vi è anche da notare 
che, per scegliere queste parole d'ordine, non si ha una norma assoluta e rigida, prescrivente a tutti di servirsi per indicare il soggetto di una parola d'ordine piuttosto che di un'altra equivalente. 
E così per dare poi un qualche legame, una certa unità a questo 
catalogo, i richiami da una parola d'ordine all'altra si moltiplicano, 
si intrecciano, si accavallano: e non basta: si raddoppiano, si triplicano le schede, perchè allo stesso titolo sembra conveniente di assegnare differenti parole d'ordine. In tal modo il catalogo cresce 
a dismisura, e si gonfia stranamente.
Il R. Istituto Lombardo, che di recente ha adottate - e di ciò 
dobbiamo essergli molto grati - le schede a stampa per le sue importantissime Memorie, offre già più di un esempio di questo non 
lodevole gonfiamento. Per citarne uno, che trovo fra i miei appunti, ricorderò la seguente Memoria: <emph>Intorno al bordello di Pavia 
dal 14° al 17° secolo ed ai soccorsi di S. Simone e S. Margherita</emph>.
Una scheda stampata - ed è giusto - va con questo titolo sotto 
il nome dell'erudito autore della Memoria, ed è destinata per il catalogo alfabetico; la seconda, destinata al catalogo per soggetto, 
porta la parola d'ordine <emph>Pavia</emph>; la terza, <emph>Meretrici</emph>; la quarta, <emph>Postriboli</emph>. Ma volendo seguire con maggiore esattezza questo metodo 
si deplora la mancanza di una quinta scheda, <emph>Bordelli</emph>, perchè è 
proprio con questa parola che l'autore designa questi luoghi turpi, 
mentre per i ricoveri delle donne traviate di <emph>S. Simone</emph> e di <emph>S. Margherita</emph> non si è fatta una sesta ed una settima scheda! In un catalogo scientifico, qualunque sia il sistema seguito, il titolo di questa 
Memoria non troverebbe altro posto che quello dove stanno riuniti 
i titoli degli scritti che trattano della <emph>Polizia dei costumi</emph>. Procedendo così, i soggetti diversi potranno divenire diecimila, ventimila, cinquantamila e più.
Se la Società Reale di Londra adottasse, come il R. Istituto 
Lombardo, definitivamente questo sistema, per il suo Catalogo delle 
<pb n="14"/>
Memorie di scienze esatte pubblicate dopo il 1800; se continuasse 
anche in avvenire, come fa, a stampare le schede delle sue Memorie (<foreign lang="eng"><emph>Index Slips</emph></foreign>) per i suoi <foreign lang="eng"><emph>Proceedings</emph></foreign>, da ultimo non le basterebbero centomila parole d'ordine. Chi lo può prevedere? E ne 
seguirà la necessità d'un catalogo sistematico alle centomila parole 
d'ordine, per averle tutte presenti nell'assegnarle ad un titolo o 
nelle ricerche da farsi.
Si aggiunga poi che specialmente nella nuova terminologia 
scientifica, nella quale l'uso non ha ancora consacrato nè fatto accettare un determinato vocabolo, le incertezze e la confusione devono essere ancora maggiori. Non è molto leggeva in una buona 
Rivista scientifica popolare, il <emph>Cosmos</emph> di Parigi, il seguente avvertimento:
<quote rend="block">
<p><foreign lang="fra"><emph>Les noms des oeuvres des Rayons X</emph>.
Les rayons Roentgen n'ont pas de nom puisque l'initiateur lui-même 
leur a infligé la dénomination de rayons X; quant à leurs effets, ils en 
ont trop, ce qui est quelques fois génant. Pour que nos lecteurs puissent s'y reconnaître quand ils ouvriront des revues étrangères, nous les 
avisons que les photographies obtenues par les rayons X s'appellent:
En France: Radiographie ou Radiogramme.
En Angleterre: Skiagraphie ou Skiagramme.
En Allemagne: Actinographie.
Quand nous recevrons des nouveaux noms, nous les signalerons...</foreign></p></quote>
Questo gioverà moltissimo a chi fa un gran catalogo a soggetti. Potrà aumentare il numero dei richiami... e non credere 
erroneamente che tutti questi termini scientifici siano fra di loro 
diversi, mentre servono per indicare la stessa cosa. Dispettoso 
destino! Anche questi raggi che portano la luce perfino attraverso i 
corpi non gioveranno a chi fa un catalogo a soggetto; anzi, creeranno 
confusione maggiore.
</p></div2>
<div2 type="part">
<head>[Il catalogo scientifico e i sistemi bibliografici]</head>
<p>
Parlerò ora del catalogo scientifico, il quale raccoglie in sè 
tutto il materiale bibliografico, posseduto dalla biblioteca, ordinato nel modo più vantaggioso agli studiosi d'una determinata 
scienza.
Qui importa distinguere lo schema adottato e il modo col quale 
poi si adopera. Questo sistema, comunemente detto sistema bibliografico, varia immensamente nella sua composizione, nella sua 
estensione. Ognuno vede e contempla lo scibile a modo suo, sotto 
<pb n="15"/>
cento aspetti diversi, e attraverso lenti d'ogni grado e colore. 
Pertanto il numero di questi sistemi, sia che abbraccino tutto o una 
sola parte dello scibile, è molto grande. Ogni biblioteca ha il proprio, e come se ciò non bastasse, molti bibliografi, per smania impaziente di emergere sugli altri, credono di doverci presentare nei 
loro lavori uno schema vantato come molto più scientifico degli 
altri. Non ce n'è uno che dica modestamente: «Ho disposto e ripartiti i titoli così, perchè ho creduto in tal modo di rendere più facile allo studioso la sua ricerca». Fra i bibliografi, come tra i nostri 
giovani scrittori, avviene qualche cosa di simile: questi non si credono uomini di soda dottrina e veri letterati se prima non hanno 
tormentato, a furia di commenti, alcuni versi di Dante..., commenti 
che, come asseriva il Montesquieu, parlando di quelli fatti alla 
Bibbia, lasciano poi tanti dubbi quanti ne sono i versetti; e ciò 
perchè questi interpreti considerano, egli dice, la Bibbia semplicemente come un libro che può dare ed accrescere autorità ad essi 
e alle loro idee preconcette: «<foreign lang="fra">c'est pour cela qu'ils en ont corrompu tous les sens et ont donné la torture à tous les passages</foreign>».
Io non parlerò qui delle divisioni principali sotto le quali cotesti sistemi raggruppano i libri, per poi suddividerle e sezionarle da capo in un numero grandissimo di ramificazioni.
Questa enumerazione, come pure ogni discussione sul loro valore e pregi, poco monta per quello che qui voglio dire. A me 
preme di non inoltrarmi sopra un terreno infuocato, scottante, sul 
quale, se mai si mette il piede, conviene usare estrema prudenza; 
perchè al solo avvicinarvisi si ode, portato dal vento, come salutare avvertimento, l'eco dell'aria provocatrice che Lindoro canta 
a don Bartolo: «Dunque lei?... lei vuol battaglia? Ben battaglia 
le vo' dar...».
Impegnarsi in una battaglia simile sarebbe inutile; da questa 
battaglia nessuno uscirebbe vincitore o vinto; ogni combattente 
porterebbe con sè, a casa sua, parecchio bistrattate, le proprie 
idee. Però importa notare l'impossibilità di avere e di adoperare, 
per una grande biblioteca, un sistema bibliografico corrispondente 
a quell'alto ideale vagheggiato da molti, che sbagliano la classificazione filosofica delle umane conoscenze, colla classificazione, essenzialmente pratica, da darsi ai libri registrati in un catalogo.
Questi tentativi elevati, nobili, grandi, bisogna lasciarli a coloro 
<pb n="16"/>
che, dopo lunghi e pazienti studi e ricerche, sono in grado di offrire nel miglior modo possibile allo studioso il materiale bibliografico di una piccola e limitata parte di una scienza; a coloro 
che d'ogni libro sanno riferire come, quando, perchè e da chi fu 
scritto; quale valore ha il libro nella scienza, sia isolatamente o 
nelle sue relazioni con gli altri scritti prima o dopo la sua pubblicazione; a coloro che con la sola disposizione assennata dei titoli 
segnano le orme luminose lasciate dalla scienza nel suo progredire; in una parola, ai veri bibliografi; i quali, senza scriverla, delineano la storia di una scienza o di una parte di essa; e talvolta 
hanno nelle loro mani la fortuna di un libro!
Qual'è il bibliotecario che può credere di poter far tutto questo 
per una grande biblioteca, nella quale ogni anno si rovescia una 
valanga di libri? e non solo credere di poterlo fare, ma di farlo 
bene? Per me a questa perfezione rinunzio, come a una cosa impossibile; e naturalmente lascio agli altri, senza muover loro rimprovero, la libertà di credere ed operare diversamente.
Che il filosofo ci spieghi l'origine delle idee, che ci parli dello 
scibile umano, che ci dica lo scopo al quale mira una determinata 
scienza, e quale importanza essa abbia nelle ricerche del vero; 
come si suddivida e si dirami nel momento in cui egli scrive; 
quali relazioni abbia con le altre scienze, è cosa certo utile e sovranamente bella; ma non vedo nessuna necessità o ragione nel 
bibliotecario, per dar ordine e rendere utile la sua preziosa suppellettile, di mettere in mostra un sistema bibliografico proprio, con 
la strana pretesa che esso risponda rigorosamente e sempre a tutto 
quello che si chiede ad un trattato filosofico sulla genesi delle idee 
o sulle conoscenze umane.
Nella scelta di un sistema bisogna accertarsi che esso corrisponda alle necessità della biblioteca. Il voler correre dietro a un 
ideale di perfezione è lo stesso che voler prendere e stringere un 
fantasma. Questa presunzione di far cosa perfetta impedisce che 
si facciano questi cataloghi, e si metta a disposizione degli studiosi 
il poco che si è fatto. E questo è male!
La scienza cammina trionfalmente veloce, trasformandosi di 
continuo; non si ferma, per fare il comodo del bibliotecario, neppure un istante; non si lascia riprodurre, e rapidamente <emph>fissare</emph> 
dalla luce in una immagine fedele. Fra tanti sistemi scientifici, 
quello che sembra il migliore, poco dopo essere stato rigorosamente 
<pb n="17"/>
delineato, si trasforma per necessità e presto, almeno parzialmente, 
in un sistema convenzionale.
Nella loro quasi incredibile varietà non se ne è ancora trovato 
uno che sia stato benedetto e accolto dai più; i bibliotecari non si 
sono neppure messi d'accordo sul punto di partenza dal quale si 
dovrebbero prendere le mosse per farlo; e non tutti ci hanno detto 
quale idea principale ebbero, e con quali criteri hanno tracciata la 
loro classificazione.
Risalendo verso gli antichi, e prendendo a caso qualcuno di 
questi sistemi, si ha, per esempio, che il Fontanini e il padre Garnier hanno suddiviso tutto lo scibile giusta le quattro Facoltà: 
Teologia, Filosofia (comprendendo in questa Facoltà anche le altre 
scienze e le arti), Storia e Giurisprudenza. Il padre Garnier scrive: 
<foreign lang="lat"><emph>Doctrina quae libris comprehenditur perficit hominem secundum 
omnes animi vires doctrinae capaces; sunt illae vero quatuor: 
Ratio superior, Ratio inferior, Vis reminiscendi et Vis societatem 
cum aliis ineundi quae aliarum trium complexio quaedam: homo 
enim dictus est a veteribus animal Deo cognatum, rationale, politicum</emph>.</foreign>
Ma il padre Garnier, da buon cattolico, aggiunse poi quest'altra: l'<emph>Eterodossia</emph>, per non mescolare i libri cattolici con 
quelli messi all'indice. Il Lomeier fa precedere il suo sistema, destinato anche ad ordinare i libri negli scaffali, da questa dichiarazione: <foreign lang="lat"><emph>Librorum dispositio arbitraria est, eam tamen cum iucunditate et utilitate coniunctam esse oportet</emph></foreign>, e ci dà sette classi 
principali.
Stando al Leibnitz, invece, le classi principali dovrebbero essere otto. L'abate Girard supponeva l'uomo nello stato selvaggio; 
e di qui suddivide tutte le cognizioni, che egli potrà un giorno 
acquistare, in sei classi principali; dimostrando poi una decisa tendenza a suddividere ancora ogni classe per sei; e presentando poi 
dei riavvicinamenti bizzarri, e davvero selvaggi, come è quello d'accozzare il <foreign lang="lat"><emph>Corpus iuris</emph></foreign> colle regole per i giuochi d'azzardo. Il 
Denis, insigne bibliografo e bibliotecario di Vienna, ripartiva, cento 
anni fa, lo scibile in sette classi secondo il detto di Salomone (G. I.): 
<foreign lang="lat"><emph>Sapientia aedificavit sibi Domum, excidit columnas septem</emph></foreign>, perchè 
queste sette colonne che sostengono e ornano la casa della Sapienza 
simboleggiano il candelabro dell'arca santa, oppure i sette doni 
dello Spirito Santo.
<pb n="18"/>
Se volessi ricordare con questi sistemi, qui citati a caso, più 
per l'anzianità della trattazione, che per la loro utilità, anche 
quelli sbocciati dopo, non finirei mai. Ma a titolo di curiosità voglio far menzione di alcuni, limitandomi alle sole grandi ripartizioni fondamentali, per dimostrare almeno quanto differiscano tra 
di loro. Eccone un manipolo:
<quote rend="block">
<p>Scienza universale e scienze speciali; scienze necessarie e scienze 
utili; scienze teoriche, scienze pratiche, arti produttive; scienze razionali, scienze empiriche; scienze antropologiche e cosmologiche; scienze 
formali e scienze materiali; scienze cosmologiche e scienze noologiche; 
scienze naturali, antropologiche e trascendentali; polilogia, cosmologia, 
andrologia, teologia.</p></quote>
In altri sistemi invece tutto il sapere umano è suddiviso con criteri 
diversi:
<quote rend="block"><p>Il vero, il bello; memoria, ragione, immaginazione; idea, fede, scienza; 
memoria, immaginazione, intelletto; Dio, natura, uomo, ecc. ecc., </p></quote>
e, per finire, citerò anche un sistema: odeogetico-metodico-enciclopedico.
Ora, di tutti questi e di molti altri sistemi, si vorrebbe sapere 
qual'è la partizione migliore? Quale, in tanta discordanza, è quello 
che in grandissime linee meglio suddivide lo scibile umano? Quale 
il più ben accetto ai bibliotecari e agli studiosi?... Questo non si 
sa e non si saprà mai.
Ma senza volermi diffondere di più e solamente per svelare 
in parte quello che realmente avviene nelle biblioteche a proposito di questi sistemi bibliografici rigorosamente scientifici, di cui 
si fa tanto scalpore, posso cedere la parola al signor Taschereau, 
che dirigeva la Biblioteca Imperiale, ora Nazionale, di Parigi.
Egli, sul finire del 1857, offriva il primo volume stampato del 
<foreign lang="fra"><emph>Catalogue des sciences médicales</emph></foreign> al ministro dell'istruzione pubblica, e diceva: «<foreign lang="fra">Je trouvai (1852) provisoirement conservé le système de classification méthodique adopté au commencement du 
siècle dernier, par Clément. Ce système était devenu inapplicable 
depuis que l'esprit analytique a fait voir le lien, qui unit ensemble les diverses parties d'une science et les sciences entre 
elles. La matière médicale fournissait particulièrement la preuve 
de cette impossibilité. Dans son rangement suranné et sans ordre, 
où les <emph>Eaux minérales</emph> et l'<emph>Art vétérinaire</emph> n'avaient pas trouvé 
<pb n="19"/>
place, on voyait la <emph>Chimie</emph> considerée comme une branche de la 
<emph>Médecine</emph>, y rattacher avec elle la <emph>Parfumerie</emph> et la <emph>Cuisine</emph>...</foreign>»
Non può esservi dubbio! È evidente che il sistema bibliografico del Clément, ideato nel 1635, era antiquato, non si doveva nè 
si poteva più conservare, nemmeno provvisoriamente, nel 1852! 
Anzi, reca meraviglia che sia vissuto fino allora!
Cosa doveva fare il signor Taschereau? Fece quello che ognuno 
gli avrebbe ragionevolmente suggerito, come la cosa più savia e 
migliore. Non tracciò da sè questo sistema, non volle che lo facessero gl'impiegati superiori della biblioteca, perchè era impresa 
troppo difficile. Si rivolse al ministro dell'istruzione pubblica pregandolo di chiedere, in questa sua difficoltà, all'Accademia delle 
scienze mediche di Parigi di volere, nell'interesse pubblico degli 
studi e per il vantaggio e il decoro della più grande biblioteca 
del mondo, venirgli in aiuto, e tracciare quella parte soltanto del 
sistema bibliografico, che comprendeva le scienze mediche.
Il ministro trovò buona e giusta la domanda, l'approvò e scrisse 
subito all'Accademia. L'Accademia accettò l'onorifico incarico e 
prontamente nominò una Commissione. La nomina di una Commissione è quasi sempre il primo provvedimento, quando non è lo 
scappavia di un Corpo deliberante per non discutere una proposta, 
per non dare un giudizio.
La Commissione non si riunì... e si aspetta ancora la sua relazione... E anche questo non farebbe meraviglia; perchè troppe 
volte colle Commissioni succede così: ma in questo caso perchè 
non si riunì la Commissione? perchè non rispose?... Il signor Taschereau non lo dice; ma a me, e forse anche al lettore, questo 
silenzio sembra molto naturale... Poteva un illustre consesso, formato unicamente di persone che hanno veramente grandi studi e 
cognizioni, presentarsi a tutto il mondo civile, e dire: le scienze 
mediche devono essere suddivise così e così? e in questa suddivisione non limitarsi ai grandi gruppi, ma, come esigeva il catalogo, 
addentrarsi fino alle ultime, estreme e più minute ripartizioni? 
Poteva l'Accademia accingersi a questo lavoro arrischiato, nella 
quasi certezza che quando la biblioteca fosse arrivata alla fine della 
stampa di questo suo catalogo, lo schema non avrebbe più risposto 
in tutto e da per tutto alle rigorose esigenze della scienza? Poteva 
attestare ai posteri, vicini o lontani, con un documento solenne 
che l'Accademia non aveva preveduta nè intravveduta una 
<pb n="20"/>
evoluzione ancora latente della scienza, ma pure imminente? di non 
aver, per esempio, dato allora tutta l'importanza, che hanno presentemente, alle ricerche e agli studi bacterologi?...
Un'Accademia rispettabile non farà mai un simile sproposito. 
Se è costretta a fare qualche cosa di simile, indicherà nell'albero 
dello scibile, quali sono i rami più importanti che si staccano dal 
suo tronco, quali sono i rami minori che da questi rami principali traggono la loro vita; ma non arriverà mai all'ultimo ramoscello, per timore che da una vicina gemma, nascosta e da lei non 
ancora veduta, nasca un giorno un nuovo ramoscello, un nuovo 
fiore da destare la meraviglia e l'ammirazione di tutti! Potrà mandare una Commissione in Egitto a sollevare nel tempio d'Iside il 
velo che nasconde il senso arcano dei geroglifici, potrà trovare un 
Champollion che riesca a strappar questo velo, ma non indicherà 
mai, con tanti minuti particolari, le vie sulle quali la scienza 
dovrebbe muoversi.
Non avendo l'Accademia voluto rispondere, il Ministero, dopo 
tre anni di una inutile aspettativa, affidò quest'incarico al sig. Dubois, che fece lo schema desiderato, e il sig. Taschereau lo ringraziò pubblicamente perchè «<foreign lang="fra"><emph>sans le secours de M. Dubois, sans 
son courage à s'exposer à la critique, nous n'aurions pu remédier au silence gardé par l'Académie</emph></foreign>».
Di questo catalogo stampato in più volumi si sa ora questo: 
che serve sempre nella Biblioteca Nazionale di Parigi, che è ancora utilmente consultato dagli studiosi e dalle altre biblioteche 
del mondo, che lo schema di suddivisione scientifica è infinite volte 
migliore di quello che prima esisteva, che non presenta difficoltà 
allo studioso nel valersene... ma che oramai, per tutti coloro che 
esigono, nella ripartizione del Catalogo di una biblioteca, quella 
perfezione ideale della quale ho tanto parlato... bisognerebbe pigliarsi la briga di rifarlo e di ristamparlo da capo.
E ciò dovrebbe ammaestrare tutti, che anche nel fare i cataloghi scientifici delle biblioteche, e nel servirsene, bisogna per forza 
contentarsi di quello che umanamente è possibile; che la desiderata 
divisione dello scibile è sempre incerta e transitoria, per conchiudere che se uno schema bibliografico pratico, sia pure in parte 
convenzionale, può facilitare il lavoro da farsi e servire ai bisogni 
degli studiosi, si può francamente accettare, senza timore di offendere la dignità dell'arte di fare i cataloghi o la maestà della scienza!
<pb n="21"/>
Ma fin qui non ho parlato che dello schema in genere, secondo 
il quale si ripartiva il catalogo scientifico, e non ho ancora accennato 
che grandi difficoltà si incontrano allorquando si vuole strettamente assegnare o determinare il posto che un libro deve occupare 
nelle ultime sezioni o ramificazioni dello schema; della difficoltà 
gravissima, e per una grande biblioteca insuperabile, di assegnare 
questo posto tenendo rigorosamente conto degli altri libri che trattano la stessa questione, lo stesso argomento.
A quest'ultima difficoltà si cerca di sfuggire ordinando, entro 
queste sezioni, i libri, sia cronologicamente, sia per parole d'ordine.
L'ordine cronologico ha talvolta questo difetto, che nella scienza 
si hanno contemporaneamente intorno allo stesso argomento due 
o più idee, con intendimenti diversi; e che in una stessa corrente 
d'idee si ha il suo <emph>pro</emph> e il suo <emph>contro</emph>. In teoria esse dovrebbero 
rimanere separate, benchè corrano simultaneamente. Invece la disposizione alfabetica per nome d'autore o per parole d'ordine 
disgrega, come ho già osservato, quello che è affine e lo disperde 
tanto più, quanto maggiore e più minuto è il frazionamento.
Su tale proposito penso che nella classificazione dei libri di 
una grande biblioteca non si possa badare a questioni di precedenza fra i diversi libri che trattano le medesime materie. Di 
questa precedenza, di queste relazioni fra i libri intorno ad uno 
stesso argomento deve, se ne ha bisogno, occuparsi da sè il lettore 
e il bibliografo. Il bibliotecario non deve andare più in là di quello 
che per la suppellettile letteraria e scientifica, a lui affidata, giudichi 
necessario e creda possibile. Non deve volere strafare. La sua riuscita dipende dalle proporzioni giuste e possibili date al proprio 
lavoro.
Il bibliotecario deve aver la virtù di sapersi fermare a tempo, 
altrimenti non verrà mai a capo di nulla, finirà, per voler far 
troppo, col dover interrompere il suo lavoro, come è accaduto alla 
Nazionale di Parigi, dopo aver stampato il Catalogo delle Scienze 
mediche e quello della Storia di Francia!
</p>
<trailer>*</trailer>
</div2>
<div2 type="parte">
<head>[Conclusioni]</head>
<p>
Ma lo sperare di contentar tutti coi cataloghi di una biblioteca 
è vana pretesa, come quella di credere di soddisfare il pubblico 
mettendo un orologio sul campanile di una piazza. C'è sempre chi 
trova che l'orologio corre molto o poco, che le lancette si vedono 
<pb n="22"/>
poco, che suona troppo forte per i vicini, e che i lontani non lo 
sentono: proprio come dice l'abate Guichelet nella sua favola:
<quote rend="block" lang="fra">
<lg>
<l>Tout, jusqu'au savetier, s'en mêle, et puis bavarde, </l>
<l>En tenant cent propos de cette espèce-là: </l>
<l>Elle manquait toujours par ceci, par cela; </l>
<l>On glosait sur le timbre, ainsi que sur l'ouvrage: </l>
<l>Sur ce point important on n'était pas d'accord; </l>
<l>On en trouvait le son trop faible ou trop fort.</l>
</lg></quote>
Ma anche con tutti questi difetti, veri o supposti, l'orologio in 
qualche modo segna le sue ore, e tutti, brontolando, se ne servono.
Lo stesso avviene coi cataloghi della biblioteca. A torto o a 
ragione si dice molto male di quelli che ci sono: si grida, e non 
a torto, perchè in essi non si trova quello che si cerca e che ci 
dovrebbe essere; ma poi si finisce coll'adoperarli. Il guaio maggiore è quando non ci sono!
Per mettere a nudo i loro difetti, per dire quello che si dovrebbe, o almeno si potrebbe fare, bisognerebbe esaminare, più di 
quello che ho fatto io qui, la loro compagine; studiare più minutamente il meccanismo che dà loro vita; e soprattutto determinare 
in modo chiaro e esatto per chi, e a qual fine, cotesti cataloghi 
dovranno servire, perchè anche i cataloghi, come tutto il resto 
della biblioteca, possono, o meglio devono, essere adattati ai diversi bisogni del pubblico che la frequenta.
Se per discorrere di tutte queste belle cose, mettessi, incautamente, il piede su cotesta via, e volessi inoltrarmi, il lettore 
mi abbandonerebbe, e mi lascerebbe solo a girare qua e là nell'intricato laberinto.
Ma se questi cataloghi sono insufficienti, quanto e come potranno servire i cataloghi stampati delle più grandi biblioteche del 
mondo? Che cosa si pensa di fare per dare a chi studia più rapida 
e sicura conoscenza di quelli scritti che la biblioteca non ha e non 
avrà mai, e che potrebbero e dovrebbero agevolare le sue ricerche 
e i suoi studi?
Queste sono domande serie che vogliono una risposta.
<pb n="23"/>
</p></div2></div1>
</body>
</text>
</TEI.2>
