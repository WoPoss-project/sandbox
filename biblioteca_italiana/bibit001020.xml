<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Francia di Pietro Venier (1688-1695)</title>
    </titleStmt>
    <extent>173 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001020</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-17T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-17T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Francia di Pietro Venier (1688-1695)">
<head>Relazione di Pietro Venier presso Luigi XIV 1695-1699.</head>
<opener><salute>SERENISSIMO PRINCIPE.</salute></opener>
<p>Non furono in alcun tempo sì degni di riferire gli avvenimenti seguiti sotto i re di Francia quanto quelli sotto il presente regnante Luigi XIV, poiché avendo voluto sorpassare 
qualunque dei passati, portato, non meno dai stimoli della gloria che da quelli dell'ambizione, ha col mezzo delle prosperità 
nelle armi e della riuscita nel negozio ridotta a tale formidabile 
potenza la monarchia che sarà altrettanto incredibile alla posterità quanto di che tiene pena al persuadersi il testimonio stesso dei viventi. Non sarà parte di questa relazione il riandare in 
qual modo essa s'ingrandì nei secoli passati con titoli di matri-
monii ed eredità, colla fortuna felice della guerra o per cessione di trattati, né quanto seppe Enrico IV l'avo, né Luigi XIII il 
padre col consiglio di esperimentati ministri operare per la quiete interna e per la dilatazione esterna del regno, così per mare 
che per terra, non il descrivere la situazione sua, non i costumi e genio della nazione, né quanto seppe il presente mirabile 
governo negli anni passati elevare di potenza con tante guerre, 
da' quali per pochi anni fu disoccupato, non l'incremento per 
vittorie e per trattati di pace, o contro i principi divisi od uniti. Tutti questi fatti furono argomento di copiose materie che 
da penne felici sono state descritte con pubbliche stampe all'occhio del mondo, o con iscritti reconditi al secreto dell'eccellentissimo Senato. </p>
<p>Girerà perciò la presente, al possibile compendiosa relazione, sopra la rappresentanza di alcune cause principali che 
hanno portato la monarchia alli correnti impegni, e sopra la situazione sua, con alcuni tocchi di passaggio di ciò che in sei 
anni nei quali mi sono fermato in quella corte, ho saputo debolmente conoscere, e dell'aspetto che indi si è mutato con quella 
vicenda di fortuna che instabile così nella decadenza degl'imperii si fa giuoco, con che pare voglia distruggerli, che nell'ascendente loro, al quale sono montati per mezzo della sua parzialità, in modo che mostra che qualche altro principe abbia a 
sottoscrivere alla loro legge e rinunziare alla libera sovranità 
che Dio gli ha dato. </p>
<p>In questa seconda situazione trovai la Francia al colmo 
delle maggiori prosperità, con confini dilatati per tante conquiste, con florido corrente commercio, con Ugonotti, se non persuasi nella conversione, depressi, con poderose armate marittime e terrestri, con tante fortezze fabbricate, senza scontro dei 
principi potenti ed emuli, con soggiogazione dei suoi nemici, 
con prodigiose rendite, con un gran re si può dire vero padrone della Francia, dei Francesi, del loro cuore, denaro e vita. </p>
<p>Ma non bastante tutta questa estesa potenza alle sue più 
vaste idee, entrò con coraggio ed ilarità nella presente guerra 
che se gli rese in seguito di poco tempo di sommo pericolo per 
l'unione dei cinque dei più formidabili principi dell'Europa, 
senza gl'inferiori, onde continuò indi con pentimento per la conoscenza di non poter durarvi che colla distruzione di quella 
felice floridezza alla quale era giunto. </p>
<p>Godeva la cristianità una profonda e tranquilla calma per 
le paci in Nimega concluse, alcuni anni dopo solo agitata dal 
Turco contro la sacra lega, colla garanzia dell'Inghilterra, sebbene per quello che tocca alla Spagna involta in equivoci mal 
accortamente assentiti da Balbases che per discolpa imputò 
Christin fiammingo, mentre non si spiegò in quanto dovevano 
consistere le dipendenze cedute; quando la Francia con tali guadagnate ragioni ponendosi in possesso di moltissime terre, provocò gli Stati a soverchio coraggio di dichiarargli la 
guerra con che prese il pretesto di occupare in concambio loro la 
piazza e provincia di Lucemburgo. Pure riguardo all'imperio 
la stessa pace di Nimega si riferì alle dubbie interposizioni di 
quella colla quale la Francia teneva la sovranità di molti Stati 
che da essa si dicono pretesi usurpati. Per estenderle inoltre 
con apparente fondamento di ragioni, accusato però violento a 
titolo di riunioni e dipendenze dei tre vescovati di Metz, Toul e 
Verdun, istituì del 1680 la camera di Metz, la quale con molti 
atti unì tanti Stati e feudi dell'impero alla corona. Lo stesso fecero il Parlamento di Besanc6on che dichiarò le dipendenze di 
Borgogna ed il Consiglio sovrano di Brisack che spiegò quelle 
della bassa Alsazia e molte dell'alta; tribunali tutti che in esecuzione dei trattati di Mu5nster, Pirenei e Nimega chiamarono in 
giudizio principi sovrani ed aggiunsero il possesso di dilatissimi Stati, ancorché del 1669 dichiarò Gravel ministro francese a 
Ratisbona che non si pretendeva <hi rend="italic">l'immediatità</hi> delle dieci città 
dell'Alsazia. In ordine a simiglianti pretese sebbene con finta di 
guerra però con secreti trattati coi Borgomastri di Strasburgo, 
si fece l'acquisto di quella importante piazza nello stesso giorno che quella di Casale venduta dal duca di Mantova per settanta mille doble senza il castello che gli fu alienato per venti mille: la prima essendo membro dell'impero come città libera, l'altra feudo dell'imperatore; acquisti che non potevano essere più 
opportuni agli occulti disegni della monarchia universale, colla 
speranza di strappare la successione della sterile linea d'Austria 
in Ispagna pretesa dal Delfino, poiché con Lucemburgo s'imbrigliavano gli Olandesi, Colonia, Mu5nster e Liegi; con Casale il 
Piemonte, e si facilitava l'acquisto del Milanese, e con Strasburgo dominando il Reno si chiudeva il passo alle forze dell'impero per entrare in Alsazia, e collo stesso fine di ritenere i principi d'Italia si erigevano col proprio denaro fortificazioni in 
Guastalla. Così sussisteva la pace solo nel nome quando era seguitata da tante infrazioni, imputata la Francia di valersi di essa solo per un frattempo per consolidare le cessioni ed intraprendendo indi la guerra per guadagnarne altre, rompendo i 
vecchi e rannodandoli con nuovi trattati secondo che le  
compliva. Non poteva l'imperatore opporsi a tali atti che col negozio,
per via del quale protestava replicatamente a Ratisbona, poiché
stava immerso nella guerra contro il Turco, che fu nei suoi principii funesta per non meno gravi iatture che pericoli, non con
poco sospetto dei fomenti dei Francesi, i quali si estendessero
anche ai ribelli di Ungheria per approfittare in più modi di quella diversione. Parve anco sebbene con inganno che se ne aprisse la congiuntura quando piantato l'assedio di Vienna s'ideò
che alcuni dei principi dell'impero impauriti portassero, con ricorsi per aiuti, unita l'offerta della corona dei Romani al Delfino per conservare all'impero la libertà e prevenirgli i ceppi che
gli soprastavano, ma interessatasi la protezione del cielo alla
causa di Cesare, legò principi in suo aiuto e portò un re guerriero a trionfare colle sue insegne soccorrendo quella metropoli
che stava in evidente pericolo. Continuò anche mirabilmente,
poiché con acquisti consecutivi prosperavano le armi cristiane,
in modo che cominciò la Francia ad entrare in gelosia del suo
ingrandimento e temendo la pace col Turco allora quando furono spediti i due inviati a Vienna che si vuole le riuscì d'impedire, e stando in rottura cogli Spagnuoli progettò un trattato
di pace che non potutosi convenire si contentò di una lunga tregua per venti anni che fu del 1684 stabilita, ritenendosi in vece
di tante dipendenze Lucemburgo in Fiandra e rimanendo anco
al possesso di Strasburgo al Reno. Fra tanto l'impero si strinse colla lega difensiva in Augsbourg, trattato che adombrando
la Francia per timore dell'aggrandimento di Cesare gli fece
prendere la risoluzione di fortificare il suo regno con molte piazze che formano tre barriere in Fiandra ed altre nel Reno, alcune delle quali si pretesero erette sopra Stati di principi dell'impero, con imputata contravvenzione alla tregua suddetta. Parve
che il destino desse sempre nuove materie da fuoco poiché una
dopo l'altra successero due morti di grandi principi, la prima
del palatino che diede ragioni di eredità alla duchessa d'Orleans,
l'altra dell'arcivescovo di Colonia che suscitò la voglia di avere
quello Stato indipendente col proteggere nella nuova elezione il
cardinale di Fu5rstemberg che lo è intieramente ed in 
competenza del principe Clemente di Baviera che aveva in quel capitolo
un forte partito. Ma regnando sopra la sede apostolica Innocenzo pontefice che collo scrupolo di giurisdizione ecclesiastica stava disgustato per decreti lesivi ad essa stabiliti dal clero gallicano, e favorendo come si deve credere per ragione di giustizia
più che per politica il principe, decise per essa; dal che si può
veramente dire che queste furono le prime materie che avvamparono la cristianità nel fuoco ardentissimo che la divora.</p>
<p>Anco l'Inghilterra aveva cangiato dalla sua faccia interna
dopo la morte di Carlo II, principe che tenendo sotto gli occhi
la memoria dei tragici successi del padre ed anco quella dei
sfortunati nei suoi primi anni, reggeva quel regno con grande
placidezza e soavissima condotta poiché avendo assoggettati i
sudditi contumaci, calmate le disunioni senza infrangere le leggi
fondamentali, né toccar punto la religione lasciando l'anglicana nella sua libertà, e senza apertamente favorire la cattolica,
pareva solo diretto ai suoi piaceri, e sebbene garante della pace
di Nimega, ad ogni modo ossia per conservarsi tranquillo il regnare, o per tenere in briglia l'Olanda coll'amicizia di un potente
principe come la Francia, dalla quale si vuole fosse guadagnata
per mezzo di denaro ed insinuazioni di donne, parzializzando
alle sue infrazioni, si teneva con tali misure che il partito contrario non aveva pretesti di muoversi. Ma successogli il re Giacomo che regnò solo quattro anni, acceso di zelante fuoco di
cattolica religione non pensò ai pericoli ed ai mali umori dei
popoli divisi fra molte, mentre per rimetterle, dopo che uscì vittorioso dalla cospirazione di Monmouth che fece decapitare consigliato dai gesuiti, dichiarò apertamene il suo esercizio con
libertà di coscienza e delle pubbliche funzioni, introducendo
chiese, ammettendo nunzio apostolico, tenendo ministri in Roma e per esuberando compimento di zelo, abolendo il Testo colla dispensa delle leggi penali, in virtù delle quali rimangono esclusi i cattolici da alcune cariche militari di governo e di Consiglio, arrolando infine ufficiali cattolici nelle truppe e ponendo
nel secreto del suo consiglio il padre Peters gesuita. Non poté
però conseguire dal Parlamento il decreto, imputato il re di aver
violentato in secreto con minaccie i membri di esso per impegnarli a dargli il voto; questa ripulsa lo indusse a parlare ai
vescovi per obbligarli a pubblicare nelle chiese la libertà di coscienza che fu da loro rifiutata con più ragioni. Da ciò si risolse di sospenderli dalle funzioni chiamandoli in giudizio per sottoporli al banco del re. Rifiutarono essi di comparirvi con conseguenza di maggior reità condotti indi alla torre secondo il costume interrogati furono assolti per non esservi trovata prova
della presentazione di una memoria colle suddette ragioni, ma
pretendendo essi violentate le leggi per essere stati fatti porre
in prigione rimasero di modo scontenti che unitisi cogli presbiteriani formarono una lega secreta col pretesto di porre in sicuro la religione protestante, sottoporre i cattolici alle leggi
del testo, conservare la libertà del Parlamento e nelle cariche
le famiglie protestanti non per levare la corona al re ma per
obbligarlo a regnare secondo le leggi.</p>
<p>Trattò essa in secreto col principe di Oranges, una parte
l'invitò, l'altra lo fomentò. Già nella lega difensiva d'Augsbourg
erano entrati gli Olandesi. Il re Giacomo l'aveva ricusato, guadagnato se non con trattato secreto dalla Francia almeno col
fine di non disgustarla, e credendo di non tirare tanto utile dagli altri principi quanto da essa differiva alla sua amicizia, particolarmente per la conoscenza dello stato in che si trovava
dell'interno scontento.</p>
<p>Questo rifiuto diede calore al principe di muoversi. Le corti
di Vienna e di Spagna vi assentirono, non con trattati convenuti ma con connivenza, persuase che l'oggetto non era che di obbligare il re Giacomo di separarsi dalla Francia. Ronchiglio ministro cattolico sapeva il secreto e maneggiava la condotta, e gli
Olandesi fornirono tredici mila uomini. L'Inghilterra e la Francia furono avvertite del disegno prima che dell'esecuzione. Credeva quella aver forze bastanti per difendersi da' nemici di dentro e di fuori; s'ingannò perché tradita dai suoi propri ministri,
questa offrì soccorsi per mezzo di Bonrepos che si ricusarono,
perché un'armata cattolica forestiera avrebbe dato gelosia e
maggior prova dell'alleanza secreta. Sunderland primo ministro
fu il consigliere del rifiuto, il che lo rese indi in ombra che s'intendesse coll'Oranges per facilitargli l'impresa. La Francia fece dichiarare all'Olanda che se qualche cosa fosse intrapresa
contro l'Inghilterra rivoglierebbe contro di essa le sue armi.</p>
<p>Ma il principe senza perder tempo si diede alla mossa coonestandola non per invadere il regno, ma di far unire un Parlamento libero, di difendere la religione, le leggi ed il paese, mostrando il ricorso degli ecclesiastici e secolari che si avevano a lui
addrizzato per aiuto come il più prossimo alla corona che se gli
voleva levare colla supposizione del principe di Galles a cui colla costituzione di un potere sovrano sarebbe passata con conseguenze di travagli per essere educato cattolico. Così senza contrasto posto il piede a terra molti signori e primi officiali dell'armata, il principe cognato di Danimarca, si dichiararono apertamente con seguito di sollevazioni di molte provincie che si
rassegnarono senza spargimento di sangue. Aveva il re fatto tutto per togliere i pretesti coll'abolizione degli atti a favore dei
cattolici, con promessa di tutta la libertà al Parlamento, quando 
sorpreso da tali tradimenti e sino dell'abbandono della principessa di Dania sua figlia, spedì lettere circolari per la convocazione di esso e destinati soggetti al genero principe per trattare aggiustamento con impegno di soddisfare la nazione dei pretesi aggravii. Coll'avvicinarsi egli a Londra s'intimidì il re, che
per sicurezza stavano la regina ed il principe di Galles in Francia dove per fortunevole cambiata stella dal duca di Lauzun
felicemente furono condotti, ben ricevuti ed accolti. Tentò il re
marito di seguitarli con anteriore rivocazione delle lettere del
Parlamento ma scopertosene il primo incamminamento, fu arrestato. Al primo avviso della fuga si erano i milordi uniti e spedito soggetto al principe di Oranges quando saputo indi la prigionia del re vi spedirono guardie che lo condussero con acclamazioni e gioia universale del popolo incostante. Spedì il re
una seconda volta deputati per convenire in un accomodamento
che non furono ricevuti dal principe, mostrando non poter entrambi stare in Londra, e facendo nello stesso tempo occupare i posti
e le porte. Furono proposti più luoghi per il suo ritiro. Tra questi assentito Rochester, da dove sia per connivenza o per corruzione delle guardie fuggì in Francia, ritiro che finì di perderlo
in Inghilterra.</p>
<p>Questo principio di fortuna al conquistatore fu il presagio
di corrispondente fine poiché gli fu offerto il governo. Si convocarono gli Stati sotto nome di Convenzione che si cangiò indi
in Parlamento. Si dichiarò il trono vacante per la fuga del re e
per la decadenza come cattolico: la principessa d'Oranges per
successione erede della corona che compartì il titolo ed il possesso al marito che lo ricevé sotto condizioni per contrarie e
deroganti quella sovranità che togliendone molte ai re ne dava
più del dovuto al Parlamento; ma quali si fossero, il regno era
un contrapeso tale che obbligava a sottoscriverle. Fu indi coronato e può essere che le prime secrete idee non fossero veramente tali di giungervi, ma che nel seguito del tempo adescato
dalla facilità e dall'ambizione divenissero maggiori dei suoi
principii. La Scozia ritardò a seguire l'esempio per l'ostinazione del partito contrario che prevalse per un anno sino a che disperato di soccorsi cedé. L'Irlanda si mantenne più costante 
composta la maggior parte di cattolici, si formarono partiti e
s'inalzarono rivoluzioni. Il re Giacomo vi andò in persona con
deboli aiuti dati dalla Francia, condusse l'ambasciatore d'Aveaux
direttore dei consigli politici, Lauzun poco esperimentato capo
di militari, ma ambedue gli furono di danno, perché l'uno favorendo troppo i cattolici rese disgustati i protestanti e gli Inglesi
più nemici, e l'altro perché si pose all'opera con forze non ba-
stanti allo scopo. Due campagne furono coronate da felici successi, dalla vittoria guadagnata al fiume Boyne, dall'acquisto di
Dublino capitale, dal che rimase costretto il re Giacomo a ridursi di nuovo in Francia pieno di discredito, ed alla fuga susseguitarono le perdite di altra battagtia presso d'Aulont, delle piazze di Zalovay e Limerick con intiera soggiogazione del regno.</p>
<p>Frattanto il re Guglielmo aveva stabiliti stretti trattati coi
principi che erano in guerra colla Francia, la quale vi entrò con
falsità dei suoi disegni, e ne fu anco imputata quando invece di
attaccare gli Olandesi per obbligarli a richiamare le truppe date al nuovo re, ha portato le armi al Reno, ma esse vedendo veramente che l'Inghilterra non avrebbe mai piegato e che nel
mentre era alle mani avrebbe essa fatto il fatto suo dalla parte
dell'impero massime per la distrazione di Cesare dopo la ricupera di Belgrado fatta dalla porta, per il che sempre più si allontanava la pace. Non lasciò però di giustificare la rottura accusando la lega formata in Augsbourg come contravventiva alla tregua, e l'invasione del re Guglielmo in Inghilterra con che
dichiarò indi la guerra all'Olanda col motivo apparente del soccorso che gli aveva prestato. Gli alleati all'incontro non mancarono di dargliene la causa poiché aveva colto il tempo nel
quale l'imperatore teneva occupate le sue forze per difesa della
religione contro gl'infedeli.</p>
<p>Sia come si voglia, la soggezione dell'Inghilterra fu così
sollecita che il re Guglielmo ebbe e tempo e modo di aiutare
l'Olanda, onde si accese la guerra che divenne dappoi universale e per vie sì crudeli che dai felici acquisti del Delfino nella
prima campagna con l'occupazione di Philipsbourg, del Palatinato, e dei generali francesi degli Stati tutti situati da Huninghen sino a Magonza, della maggior parte di quelli di Juliers e
Colonia si può dire avvamparono di una sola continuata fiamma
ed appiccandosi dove poteva attaccarvi la mano.</p>
<p>Fu del 1689 particolarmente lo Stato di Colonia il teatro
della guerra, si occuparono quattro residenze di elettori, Bonn,
Magonza e Treviri che si fortificò, Heidelberg che si demolì, e lo
stesso si praticò di Worms e Spira residenze di due principi
dell'impero, si aggiunsero lavori a Eberbourg, e Philipsbourg.</p>
<p>Dopo l'unione dell'Olanda e dell'Inghilterra era entrato
veramente il timore, e con non poco sospetto del di dentro non
si poté occultare l'ardente desiderio della pace, nella quale si
propose di convertire la tregua del 1684: si mostrò propensione di accomodarsi colla corte di Roma, e si fece che il re Giacomo spedisse Porter con commissioni di rimostrare che si 
trattava di religione, e con esibizione del suo impiego per conciliare le differenze che vertivano, ed in fine fece che scrivesse lette
re all'imperatore insinuandogli che divertisse la guerra, dal che 
si scusò colla ragione che la sosteneva colla Francia. Gli Spagnuoli impressi della poca sicurezza della pace sperando migliorare la loro sorte colle mutazioni, rifiutarono la neutralità offerta da Rebenach, e si fecero compagni e principali nelle disgrazie. 
Il vescovo di Liegi pure la ricusò, così il duca di Lorena ridotto 
però senza forze, perché da tanto tempo spogliato del suo Stato ed il fece più per conservare i suoi titoli cogli scritti che coll'armi. Infine la città di Amburgo entrò nella lega. </p>
<p>Queste potenze la resero bensì formidabilissima ma non ancora sarebbe riuscita pesante alla Francia se male opportunemente non si fosse innestata la rottura colla Savoia sotto il dominio di un principe ambizioso, suo accerrimo nemico per i 
passati disgusti e disegni di spogliarlo dello Stato quando si 
tentò di farlo passare in Portogallo col matrimonio con quell'infanta, onde sospettato il di lui mal talento se gli levarono 
tre reggimenti nel principio della rottura ed avendo fatto a Cesare l'esborso di cento e vemtimille doppie per il prezzo di ventiquattro feudi ne' suoi confini e del trattamento regio con secretissimo trattato non poté però occultarlo in modo che ingelositasene la Francia passò a diffidenze indi a dichiarazioni di 
sicurezze. Era del duca molto nemico il ministero Louvois per 
certi privati interessi della posta di lettere onde si crede non 
poco contribuisse la di lui passione ai fomenti. Allegava il principe di esser giusto di aggrandirsi col proprio denaro: la Francia diceva che aiutava i suoi nemici; e successa sollevazione di 
popolo nel Mondovì per certa imposizione di sali gli offerse cinquemille uomini in aiuto, ma col temuto fine volesse porre piede nello Stato. Il duca li pacificò e li rifiutò, e non ostante avvicinandosi le truppe francesi a Pinerolo il duca fa avvicinare le 
sue a Torino. Continuava questa gelosia in modo ch'essi per 
chiarirsene proposero di attaccare il Milanese, ma in unione di 
esso, in ordine alla quale avrebbe avuto il duca parte degli acquisti ed altra parte quei principi italiani che vi fossero entrati. 
Rispose esso che avrebbe in tal caso dato il passo egualmente 
ai due partiti. Non piacque la risposta e si volle far credere che 
l'avvicinamento a Pinerolo ingrossato sino a sei mille fanti e cinquemille cavalli non era che per cambio del presidio di Casale 
secondo il consueto di ogni tre anni e nello stesso tempo esagerando Rebenach ministro francese le lamentazioni dello stabilito trattato con lettera domanda quattromille fanti e duemille 
cavalli per disarmare il duca, ne offrisce egli di questi mille e 
duecento, dei quali la metà pure non convenuti; ingelosita 
nuovamente con alcun fondamento la Francia de' negoziati col 
governatore di Milano, dimandò nuovamente Verrua a Torino 
per pegno della neutralità che faceva credere il duca voler 
mantenere, negoziazioni che reciprocamente tendevano a tenersi a bada, mentre così l'una che l'altra parte inclinava alla 
rottura, alla quale infine, dopo la promessa mancata della suddetta sicurezza delle piazze proruppe; poiché stretto trattato 
di lega il duca col governatore coll'acquisto del trattamento 
regio e col mensuale aiuto di trentamille scudi, fece marciare le 
truppe spagnuole unite alle sue, dichiarò la guerra, e datavi nella prima campagna la battaglia alla Staffarda che perdè, ne conseguitò indi la resa di Susa, con che chiusosi il passo alli soccorsi 
di Savoia cedè nella seconda le piazze di Monmigliano, Nizza e 
Villafranca e dopo la battaglia perduta alla Marsaglia s'unì con   
l'Inghilterra e l'Olanda con condizione di altrettanti mensuali, e 
così divenuto parte di tutta la lega espose in compenso i proprii 
Stati alla voracità del fuoco ed al taglio del ferro con lagrimevole 
calamità. In tal modo aprì l'ingresso in Italia all'armi forestiere le quali coll'apparenza di aiutarla la opprimono con pesante 
giogo anche pei principi neutrali coi quartieri d'inverno. </p>
<p>Con tutti questi prosperi acquisti era non ostante gravosissima questa guerra per il dispendio che necessitava e per il timore che i principi della provincia e gli Svizzeri ne prendessero 
gelosia, così come prima della rottura si negoziò secretamente 
con questi e si praticò lo stesso col papa e la serenissima Repubblica, offrendo nelle loro mani per deposito le piazze pretese in 
pegno, così dopo di essa si esibì loro pure separatamente di 
farli mediatori della pace e di non attaccar piazze ritirando le loro 
forze, quando gli alleati promettessero lo stesso; e questo non 
solo per levare le ombre e far rilevare non avere l'oggetto di 
ritenervi gli acquisti, ma per levar la radice che andava prendendo negli Stati dei principi il nome e l'autorità di Cesare, indebolendoli con gravi estorsioni. Durò sempre nel ministero 
questa massima particolare di liberarsi della guerra d'Italia che 
poco si pensava dell'altre con quell'effetto che suole alterarsi a 
misura dei successi, poiché si può dire veramente che la vittoria 
riportata a Flerus e la morte del duca di Lorena voltando la faccia agli altri in Fiandra ed al Reno posero in grande aria il ministero. Si erano già poste guardie alle coste, assicurato il regno 
da movimenti interni, disarmati gli Ugonotti del Delfinato, 
Provenza, Linguadoca ed essendo susseguitate le vittorie di 
Steinkerke e Neerwinden oltre il successo di cavalleria a Leuze, gli acquisti di Mons, Namur e Charleroi in Catalogna, Belaques, Roses e Girona con la battaglia vinta in mare, risarcita la perdita di un confitto con altro vinto, e non considerate 
perché lontane le perdite dell'isola di san Cristoforo e s.Eustachio nelle Antille, esperimentavano gli alleati che una campagna non era grado che alle perdite nella susseguente e che rimanevano solo col desiderio di conseguire quello che non potevano nemmeno tentare. La Francia all'incontro pubblicava che 
ancorché si andasse rovinando coi disegni, si andava risarcendo 
con l'esecuzioni e gli acquisti. </p>
<p>In tale stato erano le cose quando non si lasciava di conoscere che con tutti essi più era la rovina interna che il prodotto, che infine si dovevano restituire le piazze prese, che l'imperatore aveva fatto il suo giuoco, facilitatasi la corona di re dei 
Romani ed il dominio sopra i principi d'Italia, il credito sopra 
quelli dell'impero: per questo si fece tutto per porre divisioni, 
separare principi, particolarmente Savoia, per poter fare o il 
fatto suo in Fiandra o la pace a suo modo; si gettarono di-
versioni sopra gli Stati del Baltico e si accesero inutilmente in 
Irlanda, si procurò formare un terzo partito in Italia, un altro 
in Germania colla gelosia dell'aggrandita possanza 
 dell'imperatore, si assentì alla mediazione di più principi perché si 
tenessero in neutralità ed in fine si procurò che non dessero quelli dell'impero più truppe del loro contingente od almeno più 
tardi nella campagna che fosse possibile. Arti però tutte che 
andarono per la maggior parte a vuoto accreditandosi con ciò 
la forza di quel sovrano destino al quale l'umana fiacchezza non 
ha forze da contraporre, poiché non riuscì di portare la Danimarca alla guerra sovvertendo l'Holstein che deve restituire, nonostante le offerte di assistenze, anzi le corone del Nord si legarono con essa con un trattato per proteggere il commercio; 
non per la mancata successione mascolina nello stato di Lussemburgo, non di staccare l'Hannover che preferì i fini tanto opposti e fomentati dell'elettorato al denaro per una neutralità, 
non Baviera con offerte in parte della successione di Spagna, 
non di conservarsi Mu5nster che cedè indi al denaro, non di sciogliere la lega contro il Turco con offerte alla Repubblica ed al 
re di Polonia, non infine il maritaggio del principe Giacomo insinuato con una principessa francese. </p>
<p>Il solo vantaggio fra tanti contrarii ed infelici maneggi fu di tenere gli Svizzeri, i principi d'Italia e le corone del 
nord in neutralità e sopra tutto di preservare l'intelligenza 
al reciproco interesse colla Porta, dalla quale lontana diversione non tira la Francia minor utile che dalla vicina resistenza. Appariva chiaro il pensiero degli alleati non essere che 
di vincerla per mezzo della stanchezza, il tempo avendo in loro 
aiuto; col commercio che hanno interdetto vanno indebolendola, onde conosciuti invalidi gli acquisti e le felicità al conseguimento della pace, si cominciò colla riforma della cavalleria, sforzata non poco dalla grande mortalità nel regno, coll'abbandono del mare, prefiggersi di stare sulla difensiva, sempre però 
continuando a dimandare ed insinuare la pace, e facendo credere ai popoli che gli alleati la ricercano, cercando per tal sinistra congiuntura sforzosamente il desiderio e l'ambizione di 
render più vasta la monarchia, la quale quando si trovava nello 
stato creduto al maggior ascendente si avvicinava ai maggiori 
pericoli di grande pregiudizio. </p>
<p>Sopra il soglio di essa capo e potentissimo re regna oggidì 
Lodovico decimoquarto, negli anni cinquantaotto, con perfetta 
salute, sebbene di quando in quando da alcun leggero accesso 
di febbre agitato, e più per l'uso frequente della china che alcuno vuole gli fissi gli umori, che per la sua complessione ch'è 
anzi robusta. La gotta che pure sovente lo travaglia, benché 
breve, non gl'impedisce il moto e l'applicazione. Ama la caccia 
del tirare a volo, in che alcune ore ogni giorno s'impiega; la 
sua grande capacità, la memoria di che è dotato, l'esperienza 
così lunga del regnare, la dissimulazione con che tratta, la generale cortesia, sebbene col dovuto contegno, lo costituiscono per 
gran re, e tutto che l'adulazione sia giunta all'eccesso non solo 
di statue innalzate, di medaglie impresse, di pitture, di stampe, 
ma quanto nei discorsi può passare dall'idea, non si può dire 
molto di elevato merito senza verità, poiché nelle sue azioni 
comparisce grande e vasto, parla poco e sempre giusto, si vuole 
che parlerebbe di più e con famigliarità ma che ne schivi studiosamente le occasioni. È imputato di esser inclinato ad eccedente risparmio, il che però non si scorge nella dispensa delle 
grazie. Chi negli accidenti ed occasioni, dell'arte della preven-
zione si serve, è sicuro di tirar vantaggio od offuscamento anco 
del chiaro stesso della verità. Fu fortuna nel suo regnare non 
trovar emuli capaci di fargli contrasto, solo il re Guglielmo gli 
fa di presente una guerra di gloria e di fatto, sebbene per altra 
via tanto più sensibile quanto se la natura lo ha dotato di gran 
parti, la fortuna nei suoi principii gli aveva negato gl'istromenti 
di adoperarle, onde più d'un particolare che da un principe è 
contrario. Di quanto che opera, i ministri gli danno merito e tutto 
gli attribuiscono, con ciò sovente conducendolo ove vogliono; 
ad ogni modo il massimo non si decreta senza sua previa conoscenza, niuno oltrepassa la sua particolar funzione, ed ognuno 
vien ricevuto a parte, così dai secretarii di stato che non entrano 
nei consigli, come dai ministri che compongono il consiglio. </p>
<p>Molti regolatamente s'uniscono, e con diversità di materie 
s'impiega il tempo ogni 15 giorni: nel lunedì quello dell'espeditioni, nel quale si trattano gli affari interni delle provincie 
alla presenza del re, del Delfino, et duca d'Orleans, v'intervengono il cancelliere, il duca di Bonigliers, li signori Pelletier, e 
Pompona ministri di Stato. Il martedì, ed il sabato si raccoglie 
il consiglio reale di finanze, dove hanno parte li due primi con 
il signor di Ponchartein, ed il consigliere di Stato Punort; nel quale esaminano certi affari di finanze, e più per la loro direzione, 
ed esecuzione, che per prima opinione di progetto; il venerdì 
s'impiega in quello di conscienza, dove vi è il padre la Chaise 
confessore del re, e si consulta l'arcivescovo di Parigi; ma 
sopra tutti con regolato giro in tutto l'anno il mercordì, giovedì, e domenica si raduna il consiglio di Stato, nel quale si esaminano le materie politiche, economiche, e di guerra, e tutto ciò riguarda lo Stato. Vi entra il Delfino introdottovi dal re 
già da 4 anni. </p>
<p>Quando passai nell'impiego lo ritrovai composto di tre ministri di Stato, signori di Louvois, di Croissi, e di Pelletiers. Vi 
entrò indi Segnalai, che restatovi solo un anno uscì dal mondo, e gli fu sostituito il signor di Ponchartein, e mancato poscia di 
vita il primo, succederono il duca di Bonigliers, ed il signor di 
Pomponne, de' quali cinque soggetti di presente è formato. Quattro 
erano li secretari di Stato, e dopo l'accennata morte delli due 
primi successe il signor di Ponchartein all'uno, all'altro il signor di 
Barbeizeux, i quali con il signor Croissi, ed il signor di Chateneuf incombono gl'affari interni delle provincie, cadauno secondo il 
suo dipartimento. </p>
<p>Pelletiers dunque amministrava le finanze, Louvois sopraintendeva alla guerra, Croissì alle cose forastiere; il primo dipendente dall'altro, più nemico che emulo del terzo, erano 
però d'accordo sovente in alcune massime, se non di violenza, 
d'autorità, di predominio con gl'altri principi piegando al portar con minaccie le vaste forze, e pretendendo il giudizio delle 
ragioni con la superiorità dell'armi, dove l'oro non poteva 
giungere, o che il raggiro dei negoziati si riconosceva inefficace, 
e con negligere quelle finanze che sono studiate, non solo secondo la costituzione dei stati deboli, ma dalla naturalezza mo-
derata di che le regge e consiglia, credendo entrambi doversi 
tutto, e quanto conviene rendersi necessarii: inclinava l'uno 
agl'impegni per farli passar in quelli di guerra coll'oggetto di 
farla durare col vincere più che all'uscirne per riposare, e secondando in ciò il genio del re; pieno della sua potenza, avido 
di dilatar titoli e stati preparava materie, e purché avesse il denaro, lasciava a chi incombeva il pensiero di ritrovarlo; l'altro 
dopo intrapresi gl'impegni conosceva dover passar per le sue 
mani l'accomodarli con negoziati di pace, o aggiustamenti sempre però con involuti interpretazioni, e tenendo, in sé forse sepolti 
vivi motivi di nuove discrepanze. Ad ogni modo questi due ministri erano per il più divisi nel consiglio; la timidità, la debolezza con che questo portava le cose e opinava li rendeva poca stima, e li faceva ceder alla capacità e alla forza dell'altro, 
onde di gran lunga prevaleva nello spirto del re, a segno che 
resosi superiore, se non faceva la figura del primo ministro, si 
può dire ne esercitava le funzioni, tenendo corrispondenze, e 
spedendo ministri presso dei principi forestieri, e riferendole 
negotiava all'inscienza dell'altro. </p>
<p>Ma frattanto portato il Signor di Segnalai dalla grazia, in che 
si pose per il suo impiego della marina (tanto da lui aggradita) 
e dal favore di Maintenon, non saputo, o non potuto mai guadagnare da Louvois al quarto posto di ministro di stato, si fortificò alquanto il partito di Croissì di lui zio con quale, tuttoché non interamente per le cose loro particolari corrispondessero, ad ogni modo s'appoggiavano nel consiglio, e come era di 
spirto capace e pronto, aveva illanguidito molto il credito di 
Louvois, poichè contrastando le di lui opinioni, che ben sovente cedevano, rendeva il re giudice di questi due aperti partiti, 
per trascielgere il migliore al suo reale servizio; ed indi nacque, 
che decadendo a poco a poco d'autorità anco in materia di 
guerra, risolveva il re senza di lui, il che bensì conobbe quando levò il comando dell'armate in Fiandra al maresciallo d'Humieres di lui strettissimo confidente, e lo diede a quello di Lucemburgo di lui inimico, con che mutò poscia la faccia e sostanza delle cose. Pure seguita la morte di Segnalè alcuno si 
persuadeva, che si sarebbe egli riposto nella prima superiorità, 
ma subintrato nel favore e nel bisogno di signor di Ponchartein, 
come nel mezzo delli due comparve sempre più combattuto, 
quando particolarmente dopo la rottura con Savoia nell'occasione del mal successo di Cuneo fu imputato dal re di aver egli 
causato quel inopportuno impegno, al che rispondendo: che se 
bene veramente era colmato di grazie e benefici, però serviva la 
Maestà sua con zelo, non prendendo momento di respiro, che 
per ciò se si ritrovava mal servito lo supplicava a dar l'impiego ad altri, e permettergli il suo ritiro. Il re molto s'adirò. La 
signora di Maintenon tre volte di seguito fece chiamare il ministro pregandolo a continuare nell'esercizio, e con motivi, 
ch'altrimenti sapeva sarebbe stato posto alla Bastiglia, si vuole 
universalmente che accorato da estremo cordoglio cedesse alla 
violenza del morire, che all'improviso lo sorprese pochi giorni 
dopo prevenendo forse il tributo alla natura l'infermità della 
sorte, che gli soprastava con la sua caduta. </p>
<p>Ministro veramente ch'era di grandissima capacità e perspicacia, di vasta mente, intrinseco nel minuto delle cose, pronto 
ne' negozii, sagace nel portarli, d'indicibile applicazione, e che 
con fatica da lunga esperienza facilitata dirigeva; tutti timidi 
dell'autorità sua, comandava con imperio a' generali, e li principi stessi del sangue gli facevano la corte, nella sua funzione ha 
portato la Monarchia a quella grandezza di forze, che la rende 
sì formidabile, obligando con le massime del ridur in bisogno 
la nobiltà all'applicare. Onde sebbene aveva molte creature, 
generalmente però era poco amato, e con economia tale manteneva le truppe, che non v'è alcun Principe, che con minor 
prezzo le assoldi, e le intrattenghi, nelli progetti poi vantaggioso e scaltro ha sempre condotto con misure sì concertate, che 
non li è fallito mai il colpo dell'esecuzione. Vero è che nelle 
massime di stato molte volte ha dato fondamento d'errori e di 
mala riuscita, essendosene veduti più esempii. Oltre il secretariato della guerra incombeva alle funzioni di più impieghi, a 
quello delle fabbriche, che passò nel signor di Villaser, di quello 
tirava profitto non ordinario, e che sin nell'ultimo del suo vivere continuò senza riguardo all'angustia dell'erario, ma con 
allegata apparenza, che si doveva dissimulare, e coprire il bisogno a stringenza del quale furono subito sospese. Presiedeva con 
la sopra-intendenza delle poste, a' quali successe il signor di Pelletier ministro di Stato; alle fortificazioni delle piazze terrestri 
passate nel signor Pelletier Souci, fu intendente in Fiandra, e ad 
altre cariche inferiori, che si sono divise in molti, da' quali tutti 
si fa render conto a parte, e senza unione del consiglio ascolta 
e risolve. </p>
<p>Ma l'importante carica del secretariato della guerra fu per 
privilegio di sopravivenza ereditata dal signor de' Barbesieux che 
dopo la morte del padre gettatosi a' piedi di madama di Maintenon con dimanda di protezione e del re, chi vuole per impulso di riconoscer li servizii del benemerito padre, altri vogliono 
per distruggere l'opinione invalsa, che non si sapesse girare 
questa grande macchina senza Louvois, in fine per essere il più 
pratico nell'impiego, ne ottenne l'esercizio. Egli però presiede solo all'esecuzione, poi che riferendo li dispacci e materie di 
guerra consuma gl'ordini che ad essa concernono, e che previamente dal re sono stabiliti a sua inscienza, fuorché d'alcuni che corrono per uso; non si può dire, che questo soggetto 
sia abile quanto occorre per questo grave peso, né in credito 
tanto che basti per assolutamente sostenerlo, non servendo l'applicazione quanto sarebbe di bisogno, e sebbene dall'esperienza 
de' subalterni suffragato, ogni uno decide che non passano le cose 
con quella certezza e puntualità, che risaltava per innanzi. È 
però civile e soddisfa con parole, e sta lontano da quell'asprezza che fu imputata al padre. </p>
<p>Questa sostituzione ineguale all'importanza del carico, diede a risolvere al re di far il maggior fondamento sopra il Signor di 
Charlai soggetto di grande confidenza, dotato di profonda memoria e secreto; fu impiegato in rilevantissime espedizioni, illustre ne' campamenti, movimenti, e marcie, non vi è alcuno che 
non gli predica un maggiore ascendente, al quale si va avvicinando, se non con la vanità del nome, però con le funzioni di ministro, partecipando, e dirigendo la sostanza degli affari principali 
della guerra. Il re lo ama, e se ne vale sovente tenendolo molte 
ore del giorno, nelle quali seco discorre, ed in cui stabilisce l'esecuzione dei progetti, li fa scrivere in secreto a' generali, e li 
comunica i di loro pareri. In somma nel di lui cuore ripone i 
pensieri più ardui della guerra. </p>
<p>Seguìta dunque la morte di Louvois ebbe per oggetto con 
il dar novi ricolmi alla pianta del Consiglio di mutar la sua natura, poiché volendo dare al mondo una muta accusa, che tutte 
le violenze procedevano dal defunto ministro, e che all'avvenire 
subintrarebbero le moderazioni e pacatezza, nominò il re per 
ministro di Stato il signor duca di Bonvigliers, e il Signor di Pomponne, uomini placidi, di retto animo, e di massime giustissime; 
dal primo prendendo forza ed appoggio il Signor di Croissi, di cui 
è nipote, e dall'altro ricevendo sussidio i consigli nell'esame 
della gravità delle materie particolarmente che toccano il politico. </p>
<p>Gode il duca di Beauvilliers l'applauso universale per la bontà esemplare de' suoi costumi, per essere affabile, e grato nel discorso è montato con la considerazione di essi a godere il favore speciale del re, che gli ha confidato i nepoti principi, pegni li più cari del suo cuore, in governo, a esclusione del duca 
di Montosiers, che per diritto d'aver assistito al Delfino li pretendeva. Oltre il suddetto governo tiene la carica di primo 
gentiluomo della camera, di sopraintendente del Consiglio real 
di finanze, dal quale tira 100.000 lire di rendita annua, nel 
consiglio opina senza andar contro la corrente. È arricchito dal 
naturale, d'intendimento, dallo studio mediocremente augumentato onde più per il buono senso, che per il fondo della cognizione decide, se non buono per ideare, bastante per conoscer 
l'ottimo. </p>
<p>Il signor di Pomponna tenne altre volte posto di ministro di stato deputato alle cose straniere, trovato di genio parziale, egualmente che l'altro agl'interessi della serenissima Republica, l'essercizio in molti impieghi, li giri in più Corti con tante negoziazioni passate per le di lui mani, lo rendono consumato nell'esperienza, e provetto negli affari, di dettami savii, d'eccellenza d'ingegno, di maniera soave, officioso e civile ne conseguita la 
stima che se li deve; nel consiglio niente di più fa, che di dire il 
suo parere, non preoccupato da passioni, sta appartato da ogni 
altro rumore, gode l'aggradimento del re, e sovente la beneficenza per li figli impiegati in guerra e nell'ecclesiastico; soffrì 
con costanza per molti anni la sfortuna di un onorevole ritiro, 
che fu attribuito più alla sagacità, e interesse di Colbert per innalzare Croissi di lui fratello, che per causa di sua accusata omissione nella puntualità. </p>
<p>Quando fu rimesso da più, questo non fu sorpreso, impallidito alla vista di ministro straniero, traviò con attrazione di 
mente dal discorso, e si credè temere maggiore disgrazia, che 
passò; tuttavia fu dichiarato argomento di debole sua stima per 
essersi introdotto nel ministero con soggetto provetto negli affari dei principi. Tiene tuttavia con l'esecuzione e spedizione di 
tutto ciò che tocca le cose forestiere, il dipartimento di secretariato ministro di Stato Croissi, carico il più spezioso tra gli altri, per che deputato a trattare le elevate materie, che veramente 
si chiamano di stato; onde si può dire, che per la sua funzione 
sia il primo nobile di questa potenza, se per genio poco portato 
al tenere contenti i ministri, e ben disposti i principi a coltivare le corrispondenze, a schivare li incontri degl'impegni, 
non fosse stato gran parte causa della guerra presente, senza 
pensare al modo d'uscirne, né avesse avuto per fine di guadagnare, e conservar il loro cuore è certo, che avrebbe portato la 
corona, e la gloria del sovrano alla maggiore felicità, ma con la 
sua elatezza, e ruvidezza di trattare con impeto maneggiando 
li negozii, negando anco il ragionevole, e credendo, che il timore più che la ragione avesse a far piegare ogni negozio, non 
v'è alcuno, che seco abbi avuti maneggi, che non sia altamente 
querelato; pretendendo che li ministri esteri li sieno dipendenti, e facendo tutto per abbassarli nella buona opinione, particolarmente quando non sono del suo gusto, procurando, che 
passino li loro negozi solo per le di lui mani e consenso, soffe-
rendo procurino di avantaggiarli con li uffizi; oltre tali massime, e naturali e artificiose di negoziare, mostra dell'inequità nelle risposte, ora dicendo una cosa, ora l'altra, e sovente 
negligendo la spedizione degl'affari, o mancandogli la memoria 
per l'età sua avanzata e per le malattie che lo disturbano, non 
informa come dovrebbe il re, riporta poco fedelmente e con non 
poca parte di passione ad ogni piccola opposizione, che gli venga fatta non impugna, e pare, che li sii rimasto alcun timore di 
sostenere anco dopo la morte di Louvois le sue proposizioni; 
tuttavia per le cariche interne di giustizia e intendenza di guerra amministrata, per tanti trattati di leghe, paci, e negoziazioni, per la letteratura assai fondata, per la facilità nello scrivere 
e nel parlare, per la grande naturale imagimativa, di ch'è guarnito, per l'acuto nel profondere le materie, si può dire sia uno 
dei migliori e pratici ministri che abbi il ministero, doti, che 
bilanciate con il debole, e coronate d'ardentissimo suo zelo gli 
attirano però dal re una mediocrissima stima. Così egli si mantiene nel posto appoggiato dalla signora di Maintenon, particolarmente, che dopo la morte di Louvois non partecipò alcun retaglio dei suoi impieghi, che a pena conseguì il cavalierato dell'ordine di s. Spirto, mediante grosso capitale di denaro esborsato, e nella nomina recente delli marescialli non poté fare 
includere il suo fratello. A quanto seppe ascendere fu di far 
porre la sopravivenza della carica in testa del marchese di 
Torey suo primogenito, che fu in più Corti per uffizi di complimento, soggetto più del padre accetto al re a cui riporta li 
dispacci in di lui mancanza e niuna autorità si prende il ministro, che appena si può promettere di fare approvare per inviato una delle sue creature. Pare che nella Corte non si estenda molto il genio di soggetti alle legazioni, o perchè non ritornano con relazioni, impieghi e ricompense, ossia perché seguitando quello della nazione e l'esempio del sovrano amino meglio sacrificarsi nel camino delle armi, che impiegarsi in quello 
delle lettere. A Roma si vuol destinar sempre un riguardevole 
di nascita. A Vienna inviati per non urtar nella preferita precedenza con li ambasciatori di Spagna per l'altre Corti si tirano 
per il più della robba, e di quelli che di presente si distinguono in figura sono Harlay, più per capacità, che per cognizione 
delle cose forestiere, Lelessi per istruzione delle cose di 
Germania, li signori di La Haye e Amelot conosciuti dall'Eccellentissimo 
Senato, questo ha acquistato fama nel suo impiego attuale presso delli Svizzeri. Li abati di Corte e Polignac, quello in Portogallo, questo in Polonia di grande aspettazione, ma sopra tutti 
Courtein, e Aecuen son li più esperimentati, e consumati, e a 
questo ogni uno predice maggior ascendente. </p>
<p>Appena si fu nell'esordio della guerra, che Pelletiers prendendo la piena degl'affari con lodevole umiltà si disfece delle 
finanze, insinuando il signor Ponchartein per questa grande carica, sapendo col merito del servizio prestato conservarsi il posto di ministro di Stato, nel quale, benché suo stesso elemento appariva di piccolo genio sproporzionato alla mole degli affari, né quali assai tardo stancava partitanti, e chi seco trattava. Ora sopraintende solo alle poste delle lettere affittate per 
due milioni e novecentomila lire; denaro, ch'entrava nella cassetta del re, che tutto spende in occorrenze secrete. 
Sopraintende pure al convento di s. Ciro, per il che tiene 
frequente confidenza con la signora di Maintenon; nel consiglio parla con zelo e libertà, istrutto nelle cose interne, non 
pratico delle straniere; e godendo più di 100.000 lire di rendita viene comodamente senza in altro ingerirsi; l'ho ritrovato 
intieramente disposto per la Republica; aspira al posto di consigliere che gli contende il primo presidente dè Arlay, che con 
rigorosa giustizia, di vita esemplare, però d'ingegno sagacissimo s'è acquistato la stima del sovrano. </p>
<p>Con la demissione della carica del signor di Pelletiers fu assunto all'impegno controllor generale il signor di Ponchartein ministro e secretario di stato della casa del re, il più necessario 
all'essere de' tempi presenti per sortire da questa, a supplire alla quale non è stato solo l'abbondante sorgente del regno, ma 
della sua fertile invenzione nel ritrovar tanti nuovi modi di accumular denaro. I suoi natali sono di casa nobile, e nella quale 
l'han preceduto cinque secretari di Stato. L'impieghi sostenuti non usciti dalla sfera del parlamento, e il più illustre fu di 
primo presidente in quello di Bretagna, l'esperimentata capacità, zelo, applicazione e disinteressatezza l'han portato al 
presente posto che di favore sopra qualunque altro ministro gode. 
Parla bene, profondo con mirabile comprensione riceve, con poche parole risponde e conclude, disinvolto e speditivo, di qui 
nasce però, che affogato da una massa incredibile di cose, e da 
occupazioni infinite, alcuna volta decide con tanta prestezza 
che non esamina quanto basta; nelle materie di stato consiglia 
con la ragione, e non essendo di suo elemento non oltrepassa 
il mediocre, del suo dipartimento è geloso; non s'ingerisce dell'altrui. Dopo la morte di Segnalè li fu aggiunto il secretariato di stato della casa del re, il clero, e la marina, riuscito di fare impiegare nell'ambasciata di Danimarca con sortire della 
sua sfera, Bonrepos intendente generale di essa, che dava ombra per i fini di farla passare nel figlio. Dopo quella di Louvois 
ebbe le fortificazioni marittime, le manifatture e razze di cavalli, e in ordine al suo dipartimento comprende la sopra-intendenza al commercio delle compagnie delle Indie. Quanto avviene dei partiti per la guerra, di provisione e uscita di denaro 
dall'erario, tutto passa per le di lui mani nè potrebbe supplire 
a tutto ciò, se non fosse assistito da provetti subordinati ministri, così che il commercio sta appoggiato al signor Doghenau consigliere di Stato, che però solo esamina, e li riferisce; nella marina si riporta a subalterni, per bocca dei quali sovente parla. 
Alle finanze sono disposti sei intendenti, Pelletiers, Saucì, Breteuil, Bussion, Comartin, Camilard, e Darmenonuille soggetti tutti 
di qualità, e capacità grande, che ripartendo tra loro il generale 
de' stati, e delle finanze, corrispondendo con l'intendenti delle 
provincie, rendono indi conto di tutto al signor di Ponchartein, la 
cui mira non è di aggravare secondo il giusto, ma di spremere 
per il bisogno, sostenendo doversi uscire da questa guerra, che il 
tempo risanerà le piaghe, e darà sollievo alli popoli. Quando successe la carestia fu condannato di scarsa vigilanza, e d'aver mancato di prevenzione, e fu allora anzi che per denotare il possesso della grazia regia ottenne la sopravivenza della marina per 
il figlio, che si nutrisce in essa, e vi maneggia alcune piccole cose. Ho ritrovato questo ministro ben inclinato agl'interessi di 
Vostra Eccellenza: nello stato presente delle cose per il credito 
che tiene nei consigli, credo sarà molto avantaggio il farne caso, 
tanto più quanto presiede alle materie del commercio e marina, 
nelle quali succedono frequenti casi di disturbo a' ministri, e nei 
quali decide sovente nel campo. </p>
<p>Il quarto secretariato di Stato è sostenuto dal signor di Chateneuf che non gira oltre il suo dipartimento nel quale si comprendono affari della religione riformata, come è della stessa casa del signor di Ponchartein, così viene favorito. La sua funzione 
non riceve grande estesa d'ingegno, è civile ed obbligante oltre 
modo, e le sue mire portano a far passar il posto nel figlio. </p>
<p>Sopra il consiglio dunque dei sopradetti cinque ministri gira tutto il governo; e tutto che corre alcuna bassa voce d'un primo ministro, essendosi anco con individualità parlato del cardinale di Estrè, si conobbe in poco tempo ch'era un discorso più 
fondato sopra il di lui gran merito e capacità, che in alcuna reale disposizione. </p>
<p>Non si può però negare che il padre La Chaise gesuita confessore del re non si possa denominare ministro a parte per la 
collazione dell'abbazie e benefici vacanti, alcune piccole anzi 
senza saputa del re dispensa. Questa disposizione gli dà tanto credito, che tiene continuamente un modo d'audienza con 
anticamera aperta, con servilità de' soggetti, d'abati riguardevoli, e anco de' vescovi che necessariamente devono passare per 
le di lui mani; onde tenendo in poter suo il beneficare più l'una che l'altra famiglia, non ve ne è alcuna che non procuri la 
di lui amicizia; si tiene bene con ministri, e quelli particolarmente che hanno figli nell'ecclesiastico lo sostentano; tende ad 
avvantaggiare la propria, e non lascia di godere una vita tranquilla e deliziosa con un magnifico giardino di ricreazione, che sopra Parigi si è construtto. Si vuole che nelle cose della conscienza 
sorpassi alcune delicatezze, e quando viveva l'arcivescovo di Parigi repentinamente mancato, opinava unito in materie miste senza grande scrupolo; apparentemente non s'ingerisce in quelle di 
stato, ma chi profonda nelle cose ha preteso scoprire le sue secrete corrispondenze con il confessore di Cesare nelle cose correnti, e per far spargere quello che torna conto alla Francia nelle 
città dove conviene, si serve dei suoi confidenti della stessa religione. </p>
<p>Sopra queste cariche, consigli, e si può dire a parte d'ogni 
cosa se non profondamente almeno superficialmente tiene conoscenza la signora di Maintenon, la quale avendo per la via della 
divozione guadagnato lo spirito del re l'ha condotto, particolarmente dopo le malattie a tale disposizione, che si è resa intieramente padrona del regio volere. Li suoi natali sono mediocri, e 
le prime difficoltà ch'ebbe a superare per giungere a quel posto 
furono di cacciare la Montespan, dei cui figli naturali era governatrice ed educatrice, ed ebbe tanta forza l'arte e l'industria, 
absentatala dal fianco reale con l'insinuazioni della divozione, la 
ridusse a vivere lontana, benché con fasto e gran dispendio, che 
ora ha ristretto a più che moderato, mentre si è ritirata in un 
chiostro, dal quale esce ad arbitrio, e contentandosi con dissimulazione di veder i figli principi mischiati con matrimoni nel sangue reale. Rimasta dunque sola a tanto si è avanzata che gode le 
confidenze del regio cuore, non v'è giorno che il re non passi seco più ore, ed anco con intervento dei ministri che gli fanno 
il rapporto degli affari; si vuole che raddolcisca le cose contrarie, per non render agitato il suo animo dal vero; le sue massime però sono rettissime, inspira facilità alla pace per stabilire all'età che si avanza un regnare quieto, ed al figlio un 
governo tranquillo. Quanto a se stessa fa tutto per essere aggradita, e come ben conosce il genio del sovrano, così lo trattiene in ciò; ricava dalle moltiplici secrete corrispondenze che 
tiene per sapere li discorsi, li andamenti e le cose più interne della Corte e della città, ma sopra tutto per conservarsi il posto; tende a tenerlo lontano dalle donne, il che ha dato occasione alla 
mormorazione e mordacità dei cortigiani, che vi fosse vincolo 
maggiore dell'amicizia, mentre non sanno accordare grande sensualità con grande devozione. Con questa sagacità e spirito sublime vive in grande retiro e modestia, studiando particolarmente di conservarsi la salute del re; si vuole che la disgrazia 
del medico Daguin abbia proceduto dal fine di appartare un uomo debole ed incapace di curarlo, sostituendo, il signor Fagon molto 
esperimentato; quando il cielo lo chiamasse all'ultimo destino 
ha disposto il convento di s. Ciro per ritirarsi, dove nutrisce 
400 donne di famiglie nobili, ma mendiche; ama ed innalza la 
sua famiglia, ma non quanto potrebbe: va educando la figlia del 
fratello, per maritar la quale è probabile sarà in suo arbitrio la 
scielta della persona. Come si ritrova in così grande favore, così non v'è alcuno che non procuri d'avere il suo. Tutti li ministri li sono uniti. Tiene un grande partito di donne, e la maggior parte delle grazie passano per le sue mani. </p>
<p>Oltre li tre soggetti di confidenza, Chiambai, Ponchartein e 
Maintenon godono parzialissima distinzione il signor di Bontemps, 
valletto di camera, il duca di Beauvilliérs,li marescialli di Boufflers, 
e Noailles creature di essa, quello di Villerey dalla memoria del 
padre e da compagna educazione, e dal padre La Chaise per gratitudine d'essere stato insinuato al posto di confessore in luogo 
del defunto arcivescovo di Lion di lui zio tirato, e appoggiato. Anco li duchi della Rochefaucaut, e di Vandomo più ne' familiari discorsi, che con effettivo volere godono apparente regio privilegio. 
Li domestici, che più l'avvicinano col servirle assiduamente riportano grazie e beneficenze, vera catena per tenerli schiavi. Altri 
soggetti, di qual natura siano, non ne tirano che per via del merito 
e del servizio. Il premio e il castigo, più che in ogni altro luogo 
s'esercitano, e il timore ha molta forza, onde unito alla speranza 
mirabilmente il servizio s'adempisce, essendo certo non v'essere 
alcun principe, che abbi tanti modi di beneficare con cariche di 
guerre terrestri e marittime, governi, beneficii di Chiese, sopravivenze, pensioni e commendarie; come però non v'è alcuno che 
con tali oggetti non sparga il sangue tra l'emulazione della gloria, così non essendovi grazie bastanti per consolare e ricompensare tutti, molti rimangono disgustati, dissimulano, e covano 
i torti che se li fanno. Così che se bene nell'esteriore pare che 
non vi sii più che desiderare per il principe e per li sudditi, ad 
ogni modo non v'è generalmente quella sincerità radicata ch'assicuri, che in occasione dei torbidi più d'uno non levasse il 
capo. La presente guerra avendoli inoltre ridotti a mendicità, sono privi di qual si voglia autorità nelle provincie, e se bene 
procura di supplicare il re con parole di lode, tutti però non rimangono soddisfatti. </p>
<p>Per principiare con ordine di rango devo dire, che tutti li 
principi delle case forestiere viventi in Francia sono senza impiego e autorità, godono però cariche in Corte, e solo il duca d'Elbeuf capo della Casa di Lorena ha il governo di Fiandra, e il conte d'Armagnac quello di Anjou; il principe d'Harcourt sta, per 
disgusto di non esser considerato, lontano, ritirato in Lione. Del 
ramo di Lillebone senza posterità mascolina il principe di Comercì al servizio di Cesare. Della Casa di Savoia, il conte di Soisson è noto il colorito modo della sua partenza. Il cavalier di Soisson 
bastardo per ricusa degl'onori del Louvre sta appartato dalla 
Corte. Il principe di Monaco se bene aggradito, senza impiego. Il 
duca della Tremoglia pare contento con l'esercizio di primo gen-
tiluomo della Camera. Della Casa di Buglion rimessa in grazia 
regia, il cardinale non è a parte al segno che per innanzi della 
distinta parzialità che godeva, nè fu appoggiato come meritava 
nell'ultima occasione dell'elezioni del vescovo di Liege; delli tre 
fratelli, esso però sostiene la carica di gran elimosiniere con ricchissime rendite di benefici e abbazie, quella di gran cameriere 
del duca, e altra di general di cavalleria del conte di Avernia. 
Quando si fece la nomina dei marescialli fu questo scontento per 
l'esclusione, che rese pure il principe di Soubise, il solo della casa 
di Rohan impiegato nella carica di luogotenente della compagnia 
dei Gendarmi, il signor di Monchevreuil defunti li duchi di Choiseul, 
e Vandome, e Montal, e questi due servendo ora con corpi separati 
d'arme sperano di giungervi. Li altri in ozio senza però gran 
pensiere del re, non perchè non sieno considerati di esperimentato valore, ma perché non li mancano ufficiali, e generali. </p>
<p>Li parlamenti che sono, Parigi, Tolosa, Roan, Grenoble  BorDeaux, Dijon, Aix, Reims, Peau, Metz, e Besanzon, li consigli 
sovrani di Bouillou, Aras, Tournois, e Brisach per gli affari della 
giustizia in tutto il regno avevano altre volte grande autorità. 
Certi privilegi antichi ora levati. Il re vuole essere solo re; quando si dovevano verificare gli editti andava in persona, da lungo 
tempo sono ammessi senza altro.  </p>
<p>Il cancelliere non di gran zelo, meno di credito, ma la sua 
dipendenza dalla Corte gli conserva quello che tiene, perché non 
si serve di quella autorità che potrebbe. Li rigori nel criminale 
inesorabili con grande esecuzione; un regno pieno di oziosi, e 
vagabondi, facili alli omicidii lo ricerca; nel civile, famigliari sono 
li uffici, e le parzialità. Alcuni membri del parlamento della giudicatura civile e criminale passano nelle intendenze del regno, 
nelle ambasciate, consiglio di stato e ministero. Gli intendenti 
sono preposti a tutto, anco nelle esecuzioni che riguardano la 
guerra, e corrispondono con secretari di stato secondo li loro dipartimenti. </p>
<p>Li governatori di Provincie non sono che di nome, fuori 
che alcuni per riduzione delle cinque, che si chiamano stati, Provenza, Linguadoca, Borgogna, Brettagna e Fiandra, o per comandi 
d'armate. Non s'ingeriscono in cosa alcuna, privi di tutta autorità. 
Tirano grossi salarii, e li possedono più per ricompensa dei servizi prestati, o per grazia, che per esercizio. </p>
<p>Anco il clero è basato delli suoi antichi diritti, la vendita 
di molte cariche in questa guerra per decreto 1692, ch'erano 
distribuite dagli ecclesiastici, la revisione dei boschi, per quali 
sono stati aggravati d'intorno cinque milioni ne rendono scontenti alcuni. Il sussidio, che da più d'altrettanti, oltre due e mezzo che pagano sul piede della tassa fatta già 100 anni, assegnati 
a privati per essersi venduto il fondo, sono gli aggravii ordinari, 
inferiori però alla misura della toro grande ricchezza, volendosi 
che un terzo di tutte le rendite del regno appartenghino agli ecclesiastici. </p>
<p>Alcuni dei duchi parvero disgustati per la preminenza data 
nei parlamenti a quello d'Umene, e al conte di Tolosa, quali si 
scoprono a di loro distinzione quando il primo presidente li dimanda il parere, e più d'uno mi disse sperare ciò non avrebbe 
durato che in vita di questo re. </p>
<p>In generale molta della nobiltà è amareggiata; quando furono istituite le cariche dei merì, e ordinatane la vendita nelle 
terre anco signoriari con la superiorità ai consoli, che esercitavano sopra la politica, e che erano posti dai signori dei luoghi  
hanno essi dovuto comprar quello era suo, e l'impotenti se li hanno lasciato eleggere dai compratori con disgusto infinito per le 
persone che non erano di loro soddisfazione. Alcuni godeano per 
tolleranza, o per stima le loro terre sollevate dagli alloggi dei soldati, ora niuno. Gli aggravi eccedenti che pagano sopra di esse i 
villici con inganno apparente che sieno esenti, li tolgono la maggior parte dei frutti. Prima il re, poi il padrone pagato. La necessità del servire opprime la nobiltà, alcuni senza fondi vanno alla 
guerra per sostenersi. Quelli ne hanno per le deboli paghe li consumano al sostenere li reggimenti e cariche, la nobiltà dell'<hi rend="italic">Ariereban</hi> levata per la guardia delle frontiere e coste del regno per 
grande necessità altre volte ogni solo 40 anni levata. Ora alcuno d'essa a pena in stato d'aver da comprar un cavallo, il baliaggio, perché servi fornisce il denaro. Era più numeroso, perché più ricco, e perché non così più potenti gl'eserciti. Si mantiene cinque mesi in servizio, serve col suo, e senza stipendio, 
ma con le tappe conforme la gente d'Armenia, e cavalli leggieri, più lucrosa che alle truppe ordinarie, e con li utensili nelle case dei paesani, che abusa molto dilatamente con strepito de' sudditi. Il numero della nobiltà nel regno sempre lo stesso, perché 
per mezzo di cariche se ne crea, benché dal ferro, e dalla guerra 
diminuito, che se di tempo in altro non sopravvenisse, come non 
si può abbassare a' mestieri meccanici sarebbe un animale, che 
vomiterebbe contro lo stato. Li abitanti villici sono ridotti ad 
una eccessiva povertà, le taglie grossissime, li quartieri d'inverno con gli utensili, la frequenta leva loro le milizie che pagano 
alcune provincie. In generale li grossi aggravi hanno rovinato il 
regno diminuito dopo la presente guerra di più di due milioni di 
anime, al che la carestia passata non ha poco contribuito, onde 
moltissime terre incolte, e il raccolto da più anni scarso. </p>
<p>Sopra tutto ha contribuito a tanto pregiudizio la espulsione 
de' Ugonotti, impresa gloriosa e grande, perché seguita senza 
rancori e commozioni per l'effetto di forza superiore e pronta; e 
con differenza di quello fece Filippo secondo, che non poté assopire li primi semi delle discordie nei Paesi Bassi, perché li decreti 
dell'inquisizione non erano appoggiati da truppe bastanti; 
quelli che hanno abbracciato la conversione, non con tale sincerità di 
cuore che assicuri l'interno tranquillo. Il ministero così è persuaso, che la maggior parte dei poveri sieno passati in apparenza 
alla vera religione, per non essere soggetti ad effetti di rigore. 
Li ricchi per tirar pensione, con l'adescamento de' quali la Corte li ha condotti se bene differente, scarsamente e difficilmente 
pagate. Essi pure senza impieghi, e cariche, non si riconosce alcuno, che sia capace di porsi alla testa di un partito. La rivocazione dell'editto di Nantes, che li dava tanti privilegi si adduce 
da loro estorto, concesso solo per pacificare le guerre civili, a 
poco a poco si levarono con lavoro di molti anni. Per questo si 
apprende sempre questo umore peccante, perché disperso in molte provincie particolarmente a Berzerach nel Perigord, a Saintognes, Poitiers, Giurei, alla Rochella, ed Aunis nell'Overgnia, Rovergne, Delfinato, e sopra tutto nella Linguadocca, nelle quali due 
provincie con tutto che a freno loro si sieno erette le fortezze di 
s. Ippolito, Himes e altre, è sempre però pronta la forza per ostare le sollevazioni, quando si levarono milizie si ripartì sopra 
loro l'aggravio con pretesto fossero per tenerti in freno. Poi cessato il bisogno per la conversione seguita, ad ogni modo continuò. Molto si temé levassero il capo nel principio di questa guerra, onde per assicurarsene se gli proibirono le armi, ora pare 
non si guardi tanto sottilmente, e purché non si radunino in assemblee, il che alcune volte secretamente succede con le loro false prediche nelli lochi più ritirati, si dissimula, che non vadino 
alla messa  e se bene sperano rimettersi una volta nella loro libertà, mai la Corte vi darà l'assenso, senza che sia obbligata da 
una forza superiore, il che è ben lontano dallo stato presente delle cose. Espressasi un giorno la signora di Maintenon che quando anco li nemici fossero giunti alla Loire, che è a dire nel centro della Francia, ancora il re non assentirebbe a tale decreto. Si 
introdusse del 1691 commercio di lettere tra il vescovo di Maut 
vivente, ed il signor Petisson convertito, che morse con l'abate Molonus, e il signor Leibevichz Luterani dello stato di Annover per convenire alcuni punti contenziosi della religione cattolica con quella della credenza di Lutero, ma però sinora senza frutto. </p>
<p>Questa mala conversione fu abbracciata da molti, ma da moltissimi rifiutata, e in modo, che abbandonata la patria, il suo principe, e li suoi averi si sono trasferiti negli esteri stati, particolarmente della stessa religione, e come la maggior parte di loro 
erano mercanti, il commercio nel regno ha patito notabile diminuzione, che s'è indi augumentato con molto crollo della presente 
universale guerra, e con vantaggio degli Olandesi, e Inglesi, e 
stati sopra il Baltico, che l'hanno introdotto con molte manifatture, e loro spazzo, dove la Francia soleva concambiarle, valendosi di tale congiuntura favorevole alle nazioni neutre. Fu primo 
artefice del commercio del regno il cardinal Richelieu con deboli 
principii piantato e come suol succedere nella disposizione delle 
cose grandi, stante la felice situazione sua sopra due mari nel 
mezzo dell'Europa al dare lo spirito e alimento agl'altri, con fiumi reali, che vi nascono e finiscono, con altri, che navigano presso di stati de' tanti differenti prencipi e corti, con popolo industriosissimo. Colbert lo ditatò in poco tempo aggiungendo alla felicità del naturale dovizioso, che fornisce tanti requisiti per la 
guerra, per il lusso, per il vivere, nove arti, e manifatture d'ogni 
genere, e se bene con discapito dei dazii che pria entravano, però con resarcimento di quelle stesse che sortivano lavorate per 
paesi esteri, impiegando in tal modo li popoli e non avendo bisogno delle altre nazioni invece di estrarsi denaro se ne tirava. 
S'introdussero compagnie per Oriente e per Occidente, e si sperava molto nella recente comunicazione col regno di Siam dove 
si spedì il cavaliere di Chomont ambasciatore in concambio d'altro che si ricevé; passarono ricchi reciproci donativi ideando 
grandi avvantaggi con la mano di questa navigazione. Costò più 
di due milioni il disegno, lavoro di molto tempo, che s'illanguidì appena posto in atto, poiché del 1693, con tragedia di 
morte tutt'i francesi sacrificati alle barbarie di quei popoli rimasero gettate tutta l'opera, fatica e dispendio. Così nelle Indie Orientali a tanta languidezza è ridotto il commercio, che appena quattro vascelli all'anno si caricano dalla Compagnia con 
cose di più generi concambiate da salnitri e manifatture. </p>
<p>Per l'Occidente poi disfatta la Compagnia, il maggior traffico
di alcuni mercanti con le Martinique, da dove tirano cassie, endego, zuccari, pelli e tabacco, rimettendo manifatture. Il grande 
commercio della Francia consisteva nell'esito dei sali, che ora 
fornisce per il più il Portogallo, trovatolo migliore di vini, e acquevite per l'Olanda, Inghilterra e regni del Nord, e ad ogni genere di manifatture d'oro, e seta e mille industriose invenzioni per la 
Spagna e per le Indie a quella corona soggette, che si caricano nei 
galeoni e flotte, dalla qual spedizione provenivano in concambio tesori d'oro, e argento in verghe effettive, che vagliono 4 carati 
e mezzo di più dell'oro in doppie, per la qualità di liga non alterata, e per il di meno della spesa occorrente nel conio, e qui  
dirò, che è proibito a chi si sia il vendere oro in verghe, che si 
portano nella cecca, da quale tira il re un dono. Si calcolava che 
il suddetto traffico portasse in Francia un anno per l'altro più di 
dieci milioni di lire effettive con grandissima utililà e profitto, 
ma dopo la presente guerra a piccola parte si è ridotto, a segno 
che in solo Lione e Tours s'è levata mano a più di 20.000 talleri, nelle altre città a proporzione, e se bene per l'indulto generate non s'ha potuto mai distinguere il particolare interesse dei 
Francesi, e che li Spagnuoli negozianti usino con la prestanza del 
nome la più desiderabile pontualità, ad ogni modo le prese de' cor-
sari, la proibizione in Spagna, la mancanza del denaro ne ha illanguidito il corso, restandone poco per la porta di Ginevra, che 
corrisponde in Germania, e per Baiona con la Biscaggia, e Navarra già un anno aperto. Quello per il Levante inquietato, e tra provincia e provincia non beneficandosi il totale del regno. Tutto che 
sii attentissimo il ministero, perché non esca denaro in spezie, o 
non si consumi in lusso superfluo, ad ogni modo le dorature, e alcune necessarie manifatture, li esborsi nel Levante, nel quale si 
supplisce in parte con li cecchini dell'armata Veneta, dove si portano commestibili e altro, non bastando li concambiati ricarichi di 
cere, miele, sete, pelle, cotoni, e altro, le pensioni a' principi, il pagamento a Roma di bolle per beneficii, che non si può adempire 
con cambii, la necessaria provisione dei cavalli, che solo si calcola otto milioni, non fornendo bastantemente le razze, ben che 
sieno animati i possessori da privilegi, il denaro, che sorte per il 
confine delle armate nei stati esteri assorbono insieme tali somme che di presente di gran lunga è superiore l'uscita all'ingresso e il regno in tal modo si va impoverendo. </p>
<p>Fu supposta massima di rimedio proporzionato il perseguire 
li Olandesi e Inglesi in mare per necessitarli alla pace, armare 
quantità di legni in corso, per quali con rigorose leggi anco sopra le nazioni neutre accomunate nell'universale iattura, sono 
stati confiscati, più di 900 bastimenti presi grandi e piccoli, ma 
documentati essi dal danno si sono dati a pari armamento, e convogli, che per l'estesa del loro traffico compliva l'unire. Onde 
per la loro effettuata prevenzione, la spesa degli armatori in generale non è risarcita dalle prese, così si applicò con mezzana 
riuscita a prevalersi per l'Oceano dei vascelli di Svezia, e Boemia 
al trasporto negli esteri stati accordandoli sovente passaporti, con 
la scorta dei quali particolarmente il signor Reventlau ministro Danese guadagnò somme considerevoli, e facendo passare il vino in 
quei porti li armatori d'Olanda li caricavano e introducevano 
nei loro. Per il mediterraneo hanno molto aiutato li Genovesi, e 
non restando di presente ad impedire che il commercio del Levante, le flotte degli alleati unite che lo predominano, sono attente a pregiudicarlo. </p>
<p>Il primo innalzamento delle monete superiore all'intrinseco 
valore, con quella industriosa invenzione che per la mutazione 
dell'impronto si decretò, non occasionò mormorazione perché 
moderato; ognuno tacque e si contentò nel concambio pregiudiciale di sacrificare all'indigenze pubbliche una piccola parte del 
proprio. Indi ribassate a poco a poco al suo preciso, sì previsto, 
si sarebbe fatta altra alterazione, quando strabocchevolmente eseguito con altra imagine, supponendosi di guadagnare il triplo 
del primo s'ingannò, perché ogni uno nascose le spezie, non le 
portò alla cecca per riceverne il cambio, e in pochi mesi mancò 
il corso, finì di crollare il commercio, e uscì quantità di moneta 
coniata, profittando gli alleati con effigiarle di nuovo impronto; 
colpa che fu data a' Ponchartein, che però pur che s'impinguasse l'erario regio, sprezzava le querimonie dei sudditi; nel primo stampo si convertirono sopra 350 milioni di lire con cinque 
per cento di profitto; nel secondo, nel quale si calcolava 15 per 
cento, con tutte le diligenze, pene e rigori non più di 200 milioni si convertirono, ad ogni modo entrò per queste due vie 
quantità di denaro considerabile con aiuto opportuno alle spese 
della guerra. </p>
<p>Quando essa si principiò, tenuissime somme esistevano in 
pronto, a segno che convenne subito aprirsi deposito d'un milione di lire di rendita, e con false misure si calcolò sopra le rendite d'allora come se non avessero avuto a soggiacere a difetto 
alcuno, poiché intorno a cento e dodici milioni si credeva di esigere, ma aumentati in poco tempo li nemici, e postosi in una 
spesa gravissima d'armate per terra, e per mare, ben tosto si conobbe che il temperamento sarebbe rimasto in poco tempo debilitato. Tuttavia l'ingegno pronto, e il terreno fertile han dato 
prodigiose somme, poiché con il tratto di tante invenzioni d'istituire, e aggravare cariche, di aumento dei salari, di doni gratuiti del clero, delle stesse Provincie, che contribuiscono come 
stati, dei donativi di più città, di prese sopra nemici per mare, 
di contribuzioni esattesi per terra, di aperte di depositi perpetui 
e vitalizii, in fine dell'accrescimento dei dazii sopra ogni cosa si è 
supplito in gran parte alla stringenza delli eccessivi dispendii. Ciò 
però non bastando, scarsamente si pagano li partitanti, che forniscono requisiti di guerra, pochissime le pensioni ai privati, 
con privilegio li salarii a' cortigiani e domestici più aggraditi, 
e più bisognosi, sospese le gratificazioni, le regie manifatture e 
le fabbriche, e ridottosi in tal regolata stretta economia, che si 
è riformata la casa del re, non solo in ciò che riguarda la grandezza e lustro delle stalle, vestiti, ma delle tavole stesse, e in ciò 
che contribuiva alle regie delizie, tagliando fuori sino l'alimentare li cortigiani prescielti per il soggiorno a Marlì, per il che 
la mormorazione e l'incomodo loro dilatandosi, si risolvè passare a Trianon, dove, a Varsaglia più vicino si rendeva più superflua la spesa. Si alterò alli stessi soldati il pane, ponendovi 
molta segala; in somma tutto lo spirito acuì per diminuire quanto era fuori della guerra e per trovare denaro per sostenerla. </p>
<p>Occorsero il primo anno quaranta milioni di estraordinari, 
nelle susseguenti non bastarono sessanta per li moltiplicati preaccennati difetti nelle rendite, e pregiudiziali cause, che mancato 
non solo il contante, ma il credito a fermieri generali, al re stesso, li capitali sopra la casa della città erano caduti ad un tal degrado di reputazione, che si contrattavano con venti per cento di 
perdita, al che non poco contribuì l'introdotto uso di firmar capitale il pro corso, con corrisponsione di pro, perché fosse esborsato altrettanto capitale. </p>
<p>Le armate di terra assorbivano l'ultimo anno sessanta milioni, quelle di mare ventiquattro senza li arredi, partiti di guerra, fortificazioni estraordinarie; il sopra più sino alla somma di 
160 milioni s'impiegava nelle spese della casa reale, appanaggi 
a' principi di essa, in pensioni a' forestieri, al re d'Inghilterra, in 
salari di cariche di più sorti, in spese secrete di corrispondenza, 
e altre più minute, e nell'annua gravosa corrisponsione di trenta 
milioni di lire, del capitale de' quali è debitore la Corona per 
metà prima di questa guerra, per l'altre, ch'ascende a trecento 
milioni dopo il principio di essa; somma così rilevante, che ricercherà lungo tempo, e studiosa applicazione per esser estinta. </p>
<p>In tale costituzione si ritrova l'erario, che sarebbe superfluo l'inoltrarsi d'avantaggio nel minuto d'esso, se non credessi di pregiudicare alla dovuta esattezza, onde in passando lo toccherò, perché sia distintamente sotto l'occhio dell'Eccellentissimo Senato il nervo principale di questa presente Monarchia. </p>
<p>Tutte le rendite regie sono appaltate a fermieri, e sempre 
per loro conto, quelle sotto il titolo di sei appalti generali, che 
abbracciano le particolari delle gabelle di Francia, di quelle di 
Lionese, Provenza, e Delfinato, di quelle di Liuguadocca, e Rosiglion, anco sotto il nome di cinque grossi dazii, di quelle di 
tabacco, e marca di stagno, e in fine delle rendite dell'Occidente sono accordate per 36 milioni al corpo unito di 24 appaltatori generali. Altro appalto alli dodici fermieri generali delli 
fondi del Dominio della Francia  delli soccorsi e diritti d'essa, 
corre per 27 milioni. Le rendite delle poste, acque e boschi, le 
finanze di Lorena, e frontiere contigue di Fiandra, della franca 
contea, cose accidentali, polvere, doni gratuiti del clero, delle 
Provincie dei stati per 18 milioni a più appaltadori separati sono deliberate. Cadaun corpo di questi interessati si riduce ogni 
giorno, tiene ministri dipendenti, dove occorre esige li dazii con 
rigore che difficilmente vengono defraudati per l'appoggio che 
ha della Corte; suffraga anticipatamente il re con l'utile d'otto 
per cento, e secondo il credito, nel quale, si trova, si provvede 
a censo più basso, molti particolari anco sotto loro nome impiegando il loro denaro. Il rimborso li entra con il dibattimento 
dei pagamenti, ma il re al mio tempo li doveva più di mezzo 
anno, e in quello di pace il guadagno loro è così grande, che 
per conseguire un luogo dentro il corpo generale è stato da alcuno fatto esborso di mezzo milione, e per ciò non mancavano 
le revisioni; ma nelli anni presenti per esser stati succombenti 
se li è diffalcata alcuna somma, e come il loro credito era mancato al ritrovar denaro bastante, così s'aveva introdotto il pagamento in biglietti, quali da particolari si vendevano con perdita di più di 25 per cento. Attenti alcuni a tale soverchio e indebolito profitto, l'uso era così invalso, e per necessità dissimulato, che non vi è timore, che in giudizio civile siano obbligati 
a restituzione, per altro né gl'officiali, né altri soggetti avrebbero 
potuto servire, impiegarsi e valersi del proprio. </p>
<p>Il rimanente delle rendite annuali consiste nell'esazione 
delle taglie generali in tutto il regno, non comprese le Provincie dei stati, si dividono 18 generalità, che contribuiscono ripartiti 32 milioni di lire, si contano più di 27.000 parrocchiani. In esse alternativamente esigono li degani gratis senza altri 
esattori; sono scielti li più ricchi perché abbiano modo di pagare, rispondono del debito della parrocchia, e non pagando, senza admissione di scusa o impotenza, sono alcune volte stimolati con la prigione, perché con tal timore non sieno negligenti, e ritrovino denaro; si risarciscono indi con il raccolto 
del quale prima si paga il debito della taglia, indi il patrone del fondo. Portano il denaro a' ricevitori particolari, che 
sono 165 in tutto il regno ripartiti, secondo la grandezza delle 
Provincie. </p>
<p>Questi hanno 36 ricevitori generali a due per generalità, 
che rendono conto a 18 intendenti di esse, da' quali poi passa 
alla conoscenza delli intendenti in Corte, che rendono conto al 
controllor generale. Con questo ordine si fanno le esazioni, e 
confluisce in tempo di pace sopra 112 milioni. L'inganni sono 
rari, e le spese nell'esigere non molte, perché la vigilanza privata accudisce al conto proprio. </p>
<p>Quali sieno le formali forze non v'è alcuno che non lo 
possi dedurre dagli eventi di tanti acquisti passati, e dalla presente validissima resistenza contro la sussistente potentissima 
lega. Non si può bastantemente spiegare l'applicazione al raffinare la disciplina militare. Uno che s'impiega nell'infanteria 
non passa nell'esercito della cavalleria dei dragoni, artiglieria 
o ingegneri, né nella marina; chi serve nelli vascelli non naviga nelle galere, ogn'uno di questi ranghi è un corpo a parte, 
con generali, officiali, o capi distinti, facendosi differenza dei 
soggetti capaci in essi non solo, ma nelle stesse occasioni sia 
d'accampamenti, attacchi, e difese; non si confondono li gradi, 
non si traviano le cariche, ognuno per il suo cammino, perché 
vi vuol molto, che uno buono per una o più cose sia buono da 
tutto. La prima scuola dei nobili, che devono servire per terra 
è fondata in compagnie di cadetti, e de' moschettieri, e in quelle apprendono le matematiche, e gli esercizi militari. Ascendevano ad intorno tre mille e cinquecento, se bene con fisso numero, che si va ora restringendo, perché non se ne arrolano, 
divisi in nove città con più compagnie per una, che hanno officiali propri, paga distinta, privilegi di guardar posti separati 
dalle altre compagnie d'ordinari soldati, da esse si estraggono 
li officiati per l'infanteria, quali passano alle prime cariche, e 
di raro sbalzano ad esser capitani; sono per il più gentiluomini 
poveri, poiché li soggetti di grande qualità, e fortune per servir nell'infanteria si pongono nel reggimento delle guardie, in 
quello del re, in alcuno del nome della casa reale, o in uno delle due compagnie dei moschettieri, che servono di porta per 
passar pure nella cavalleria, e non calcandosi questo primo cammino, chi si sia non può divenire ufficiale senza comprender quello della casa del re, ch'è separato. Per entrare al servizio per 
mare, Segnalai fu causa dell'instituzione delle guardie di marina, che apprendono la nautica, e il costruir vascelli nei porti, 
dove esistono arsenali. Montarono sino a 2.000, in questi ultimi 
anni sospesa la nomina, nella quale vi era più concorso, che per 
terra, perché minor fatica e maggior la paga; è però lungo 
l'ascendere, perché prima d'esser secondo e primo capitano si 
consuma molto tempo nelli primi gradi d'insegna, e luogotenenza. Nelle galere vi sono pure li loro officiali separati. Li 
signori di grande qualità per grazia non passano per il ruolo di 
guardie di marina, ma montano a qualche grande posto; grande regola nelle truppe, le diserzioni severamente castigate perché l'esempio frena una nazione naturalmente libertina, le fraudi degli officiali con grande castigo divertite, e se v'è qualche 
difetto consiste nelli quartieri d'inverno più per dissimulazione che per inscienza tollerato. La nazione tutta portata alla 
guerra seguita l'esempio del sovrano. Il primo sino all'ultimo 
vi concorre. Ogni ben nato si fa punto d'onore d'aver fatto una 
campagna, onde potrebbe il re passarsi de' forestieri, se non vo-
lesse o dovesse avere così potenti forze. Il coraggio e bravura 
è incredibile, li assalti non si stimano, e si va alla breccia e assalti come se fosse ad un festino, anzi per riscaldar i soldati si 
adopera l'uso dell'acquavita. La cura loro negli ospitali è così 
diligente, che fa disprezzar li cimenti. Costa un suddito tanto 
tempo al divenir adulto per farlo soldato, tanto denaro, applicazione e occasione, che l'utile che si ricava dalla conservazione sua è con usura. Se la mala sorte riduce ad un vivere imperfetto con stroppiature o con ferite, l'ospitale degl'invalidi 
già molti anni instituito li nutrisce con vitalizio trattenimento. 
Li soggetti conspicui conseguiscono governi, cariche, pensioni, 
e commende dell'ordine militare di s. Luigi nuovamente fondato. Questo è il fine degli uomini nella guerra, che il servire è 
animato da certe ricompense. </p>
<p>Più di 300 ingegneri si contano in Francia. In ogni città 
di frontiera ne esistono tre o quattro con un capo esperimentato. Non vi è generale, che in servizio non ne mantenghi almeno uno del suo per far delinear campamenti, assedii e situazioni; 
sessanta di essi sono arrolati in sei brigate con capo per cadauna capacissimo, e sopra tutti il signor Vauban. </p>
<p>Li marescialli di Francia che sono li capi e li giudici delle differenze che nascono fra la nobiltà, sono dieci, li più in 
credito Boufllers colonnello delle guardie francesi, Villerois, portati oltre dalla stima, dal favore, egualmente che Noailles. Di 
Duratz, che fu in ozio, non fu contento il re nel principio della 
guerra creduto soverchiamente applicato ai propri interessi. 
Lorges di lui fratello, fu stimato migliore per la cavalleria. 
Questi sono li quattro capitani delle guardie. Il conte di Chaieul 
il più capace ma per l'imperfetta vista poco impiegato. Joieuse 
creduto uomo tardo e pesante, Catinat più attivo, in pochi anni portato all'ascendente in che si trova, sono quelli che servono per terra; quelli nella marina Tourville ed Estrè, il primo di 
molta esperienza e cautela, preferito all'altro, di soverchio ardire e guarnito d'erudizione. Più di 70 luogotenenti generali 
vi sono sopra cento e vinti marescialli di campo, e cento e 
trenta brigadieri nelli cinque generi di servizio, infanteria, cavalleria, ch'emulano nel servire, s'è così raffinato la guerra, e 
tanto si assottiglia in ogni azione, che non è meraviglia, se si riportano vittorie e prosperi successi. </p>
<p>Cento e sette reggimenti di cavalleria d'otto e dodici 
compagnie ogn'uno, de' quali era sino di cinquanta cavalieri, 
ora riformatone alcun numero per la scarsezza dei cavalli, e 
soldati. Quaranta quattro li reggimenti di dragoni che componevano uniti più di 60.000 cavalli senza la casa del re. </p>
<p>L'infanteria ascende a cento e sessanta reggimenti comprese le milizie mantenute dalla generalità. Cadauno di più 
battaglioni; onde tutti questi corpi uniti con la nobiltà dell'Arierban formano più di 300.000 uomini tutti sudditi, fuorché alcuni reggimenti Tedeschi, Italiani, Irlandesi, Svizzeri, e di questi ne sono 24.000 che tirano paga maggiore delli altri soldati. Tutte queste truppe mantiene il re al suo soldo, se bene 
però poco pontuale, nelli lavori si privilegiano con maggiore 
dell'ordinario, onde con veloce sollecitudine si compiscono. Li 
officiali però mal pagati, la nobiltà a cavallo con poco sussiste,
e fa le reclute. Li generali hanno il mese di quaranta giorni, nel 
principio servirono con ardore, per genio, onore ed esempio, 
quando sono nell'impegno non si sanno levare, vendono capitali e fondi, e piombano poi nella povertà, per ciò stanchi ne non 
possono più. La cavalleria è molto più bella dell'infanteria, e la 
casa del re mai fu vinta, nè battuta; molte di queste truppe sono distribuite nelle piazze più avanzate in grossi presidii, circuito il regno da una fortificazione continuata di più barriere, 
guardate le frontiere di Fiandra, e le migliori s'incorporano 
nelle armate, che servono in campagna. </p>
<p>Duecento e diciotto piazze tiene il re fortificate, compresi li 
forti e cittadelle. Per quelle situate verso la Germania è padrone del Reno, della Mosa per tratto lungo di loro navigazione. 
Nel principio della guerra ne fortificarono quattordici in un tempo, è probabile che in calma se n'erigano dalla parte d'Italia, e 
a Loogh sopra la Manica, provato il pregiudizio di combattere 
in essa per difetto di ritirata sicura. In tal modo s'è rinserrato 
il regno, per penetrar il quale riesce tanto costoso di sangue 
agli alleati: la sua situazione felice anco per la facilità al far marciar truppe, dove richiede il bisogno, fingendo marcie, mandando e contramandando, si sorprende con inganno dove non si 
crede. </p>
<p>La marina poi fu forte in altro tempo di 50 vascelli e 30 
galere, di queste, benché si tenessero 40 vasi sarebbero mancate le ciurme per maggior armamento se vi fosse stato il bisogno. Segnalai fece gettar mal a proposito due milioni nella fabbrica delle galeazze o siano grosse galere bastarde per servirsene nell'Oceano, ora li legni rimangono oziosi presso di Rohan, e si esperimenta non riuscibile la navigazione loro sopra 
quel mare. L'armamento dei vascelli che si è aumentato sino a 
novantacinque di più ranghi, compresi quelli per le Indie, mostra la potenza marittima; vero è che la scarsezza dei marinai 
obbligava al valersi della maggior parte delle cinque classi con 
esclamo loro, e dei mercanti, agl'uni togliendo il sollievo, alli 
altri il servizio, anzi non bastando se ne rolavano in qualunque luogo che si poteva; nelli disarmi si licenziano molti di 
essi risparmiando nell'inverno le paghe, regola di economia tale, che riserba il denaro al grosso armamento delle campagne  
guadagnando con ciò il dispendio del vitto che si richiede per 
sostenerlo, quando parte dalle forti armate di terra non lasciano di mantenersi sopra il fondo de' nemici. Col disarmo s'avanzò il dominio loro, e la libertà dei bombardamenti, non però 
con utile relativo alli dispendi, ma avendo la Francia pronti li 
vasi ad ogni cenno, può rimettersi la flotta nella sua fortissima comparsa. </p>
<p>Quanto dei materiali occorrono per la construzione loro 
non manca, raccolti negl'arsenali di Rochefort, Havre de Gace, Doncherche e Brest su l'Oceano; Di Tolone, Marsiglia sul 
Mediterraneo. Il getto del cannone si fonda a Tolone, Rochefort, 
Brest, Dovay, e Grenoble. In 36 luoghi si fabbricano polveri, 
l'abbondanza dei canevi in Brettagna supplisce; li roveri in 
più parti si tagliano con le misure sopra il luogo, si tengono 
all'aria senza che l'acqua li condensi, e si pretende con lo 
stesso effetto risparmiare l'aggravio eccedente delle condotte; 
si estrae il ferro dalle mine dell'Ardenne nel Forest, e per condurlo dal Perigot si è manufatto un canale vicino alla Cilla, 
ch'entra nella Dordona. Catrami in parte si fabbricano nelle 
lande di Norvergia ne viene trasportata quantità così d'alberi, 
che si giuntano in due pezzi egualmente forti, di Provenza e da' 
Pirenei non bastante il numero. Regno non v'è nel mondo come 
questo che produchi se non tutto l'occorrente del tutto, almeno una gran parte, se mancano le miniere d'oro, l'industria 
ne tira e arricchisce. Così tutto ciò la presente guerra distrugge, e consuma sempre, che se sarà lunga farà l'effetto del nutrimento, che usato in eccesso soffoca il temperamento, se moderato lo mantiene. </p>
<p>Ho sin dal principio della rottura conosciuto le massime 
del ministero concluse all'uscirne. Li miei dispacci l'hanno alla 
scoperta loro riportato. Ad ogni fine di campagna si formano 
progetti di pace, ma non si lasciano quelli per sostenere la susseguente, pareva in questo solo punto si accordasse con la lega, 
che non si voleva congresso per digerir le condizioni dei 
trattati, ma di convenire prima d'esso. La Francia per non dar gelosie al Turco, e occasione o pretesto di prevenire alleati per timore d'essere divisi con l'esempio del seguìto nelle assemblee 
di Nimega e Vestfalia. Da qualunque accidente ponno però 
derivar cambiamenti. Popoli stanchi, ogni uno vorrebbe il riposo, a quali condizioni sia per stabilirsi, incerto. </p>
<p>Descritto lo stato interno e forze del regno passerò alla 
sfera più eminente, nella quale si numerano e risplendono li 
principi della casa e famiglia reale. Il Delfino erede fu educato 
con applicazioni, sta negl'anni trentaquattro, di grande benignità, parla poco e con serietà, conserva gran rispetto al padre, 
non si conosce nascondi elevato spirito, più tosto che motto non 
ne abbi, ama la quiete, e l'uso del nutrirsi alcune volte con eccesso l'ha reso pingue, benché con l'esercizio della caccia procuri d'impedirlo. Iu più campagne fu impiegato alla testa delle 
armate, valorosamente e gloriosamente sortito. Dalla milizia 
acclamato per la sua grande liberalilà. Tante prove date di prudenza consigliarono già quattro anni il re di admetterlo nel gabinetto perché s'informasse delle cose. Pare sprezzi li bastardi 
del secondo letto, fomentato dalla principessa di Contì nata del 
primo, che tiene tutto l'ascendente sopra d'esso. Il duca di Vandomo, li marchesi di Authein, di Magli sono li suoi più favoriti 
soggetti che piacciono al re per essere di mediocre spirito, e 
dipendenti. Fu detto che dopo la morte della Delfina, che ama 
mediocremente, tenesse secrete inclinazioni, che dal re furono 
divertite, non v'è apparenza si rimariti, avendo quella principessa meritato molto con la felice fecondità concessale dal Cielo di 
lasciar ben stabilito questo real stipite. </p>
<p>Luigi è il primogenito chiamato il duca di Borgogna, titolo che gli Spagnuoli pretendono preso con usurpazione, come 
lo stato che dà il nome. È uscito dalli dodici anni con temperamento robusto e forte, di mirabile indole, dà speranze di dovere 
essere di eccelse parti, il suo vivo, niente toglie alla sodezza, 
apprende con facilità, e con pari ritiene, nelle azioni apparisce 
di retto genio, e dà quanto occorre all'affabilità senza pregiudicare al grave, si mostra avido di gloria, e inclinato alla guerra; 
quando lo lasciai era confidato al prudente governo del signor duca 
di Beauviliers che fu pure dato alli due principi fratelli, esamina 
egli la disciplina di questo tenero principe, invigilando al frutto 
e al profitto, che riporta da cinque maestri per giorno, non 
staccandosi dal fianco loro, che quanto ricerca la necessaria occupazione di cariche e consigli. Alcune ore li solleva lo spirito 
con la caccia per assodarli la complessione, e nella danza che 
con graziosità eseguisce. </p>
<p>Filippo secondogenito duca d'Anjon sigillò con perfetta salute li undici anni, delicato di complessione, di genio freddo 
pacato e cupo, non tiene indole pari a quella del fratello, se 
l'educazione non migliora il composto del naturale, pare non 
sii per riuscire di grande elevatezza, inclina alli divertimenti 
più che ad altro, e quanto di migliore palesa è la dipendenza 
del primogenito, che li viene instillata necessaria, e che è il più 
si possi desiderare. </p>
<p>Non mostra così d'essere il terzo fratello Carlo Duca di Berrì, che s'instrada alli 9 anni di disinvolta apparenza, nelle puerili occasioni non vuole cedere agl'altri, de' quali si dice eguale, e perciò non si può argomentare se contentandosi della sua 
sorte, vorrà con tolleranza soffrire tanta inferiorità alla maggioranza del primo. È di spirito brillante. Applica quanto ricerca l'età, e li dispone la cura; promette dall'inclinazione esteriore di divenir gran principe. Compariscono tutti questi tre 
fratelli ogni giorno al levar del re, che teneramente li ama, ma che 
un giorno s'espresse in pubblico con cortigiani, che se avevano ad essere di genio retto e cristiano pregava Dio conservarli 
lungo tempo. </p>
<p>Filippo duca d'Orleans unico fratello del re s'avvicina alli 55 anni con perfetto temperamento, sebbene alcune 
volte travagliato da passeggieri incontri causati da esuberanti 
raccolte e cibi, avrebbe richiesto il suo ingegno esser coltivato 
dallo studio con che sarebbe divenuto perfetto, ma educato tra 
piaceri, lontano da' negozi, conserva solo le doti della natura. 
Si è guadagnato l'acclamazione e l'amore universale con la bontà, cortesia ed affabilità con che riceve tutti; nella giornata 
vinta a Cassel diede bastanti argomenti d'applaudito valore, che 
non manca allo stipite di Borbone, la sua rendita ascende a più 
di 500.000 scudi, che tutti impiega in trattenersi magnificamente in fabbriche, in grandezze ed in giuoco che gliene leva 
alcuna parte. Con tal constituzione limitata all'animo suo generoso, non ha quel modo che brama per dispensar beneficenze, 
solo con pensioni, cariche domestiche, e con poche abbazie del 
suo appanaggio, che conferisce, consola e ricompensa. Era 
solito il re regalarlo con doni di tempo in altro, ma l'esigenza 
della guerra presente gliene toglie il prodotto, sia che venghi 
creduto in poco credito per facilitar grazie, o che non vogli adoperarsi, non ne dimanda per altri, né s'immischia in affari di 
sorte, ed in quelli pochi, ne' quali gli è permesso l'entrare, è imputato facile a discorrerli. S'affaticò a piacere del re di esortare 
il genero duca di Savoia alla pace con proprie lettere, che non 
riuscitogli, li fu sensibile il travaglio della figlia, con la quale 
non lascia di tenere senza negozio continuata corrispondenza. 
Non fu maggior prova della sua dipendenza, quanto il concorso 
dato al maritaggio del duca di Chartres con Madamigella di Blois 
spuria, con la Montespan secretamente maneggiato dall'abate 
fu Bois fu di lui precettore, che ne fu ben rimunerato, e dal 
cavaliere di Lorena, che tiene tutto il potere sopra il genio 
del padre, tutto che si lasciasse, indi detto, che la rilevante dote sopra quattro milioni di lire l'avesse ridotto agl'assensi, non 
fu ben sentita l'unione, con ingombro del re, che preponendo 
la tenerezza della figlia, ed il predominio sopra il fratello, sprezzò che il suo sangue reale rimanesse in tal modo macchiato.  </p>
<p>Ben lo risentì la duchessa moglie non solo per l'imparità di questa unione, che per esser stata prima pubblicata, che da 
essa saputa; onde sorpresa non seppe mentire la sincerità naturale del suo cuore nel non averne avuta alcuna parte. Nacque 
questa principessa del defunto elettore Palatino, è di tratti cortesissimi, nutre inclinazione al suono, nel quale ritirata passa 
molte ore del giorno, ne dà alcune alla caccia, non s'ingerisce 
nelle cose domestiche, ma non può soffrire che il cavalier di Lorena regoli il marito, con cui si può dire che passa piuttosto 
reciproca stima, che amore; sfoga essa gl'arcani del suo animo 
con la signor di Beauron ritirata dalla Corte, e che visita alla 
grata d'un chiostro, dove si pone a tal occasione. Dal marito 
riceve 1200 doppie all'anno senza il vestito, e dal re 2000 per 
li suoi minuti piaceri. </p>
<p>Uscirono da questo maritaggio Filippo duca di Chartres, e 
Madamigella di Chartres, il primo entrato nelli 21 anni, di spezioso aspetto, educato con studio, e con tinture di più scienze; 
non uguaglia il padre nell'affabilità, bensì nella grandezza, e 
generosità, piegò al matrimonio più per modo di dipendenza, 
che per genio di soddisfazione. Riserva l'imparità, che non occulta per non esser corretta da privilegi di bellezza che li attirino amore, quindi la considera più per esser figlia del zio, e 
per aggradire ad esso, che perché l'ami come moglie; l'età giovanile, in che si trova, lo rende portato ai piaceri, inclinato quanto conviene alla guerra, all'occasione della quale è sempre con 
maggior coraggio di quello esige la sua alta condizione; ma 
sostenendo il comando della cavalleria preferisce il dar l'esempio alle cautele. Le apparenze fanno credere, che li spiriti di 
questo principe saranno quieti, e che non s'ingerirà fuori della 
sfera dei propri interessi. </p>
<p>Madamigella di Chartres di bellezza sopra il mediocre, soave nel discorso, e generosa, si tira generale l'affetto. Più che 
può spargere doni distingue li suoi famigliari, nel mio tempo 
anteciparono discorsi di speranze, che la Corona della pace, il 
nodo per la sua durazione, sarebbe stato il suo maritaggio con 
il re dei Romani; la madre lo desidera, ma il padre dipenderà 
anco in questo dal fratello, che s'attempererà alle convenienze 
dello stato quando non li contrasti la tenerezza che ha per il 
conte di Tolosa. </p>
<p>Del duca d'Orleans zio paterno del re vivono la duchessa di 
Guisa, e la gran duchessa di Toscana entrambi per loro rara comparsa alla Corte danno scarso motivo di osservazione; la prima 
data a pensieri di pietà e di devozione, viene riverita per principessa d'esemplare virtù; l'altra vivendo ritirata in chiostro tiene ad arbitrio l'uscita, né dà fondamento di maggior riflesso. </p>
<p>Seguita in ordine il principe di Condé altre volle primo de 
sangue, ora remoto per li molti, che più s'avvicinano alla Coro- 
na; fu educato dal padre con applicazioni alle armi, ed alle lettere palesandosi un po' più seguace di queste, che di quelle; nell'esteriore ha tratti civili ed obbliganti, viene però imputato di genio effeminato, e soverchiamente dato all'economia, con che, e 
con l'aiuto del signor di Gaurville suo confidentissimo, ha molto 
migliorato le proprie rendite, che sorpassavano annualmente di 
400.000 scudi. Dalla moglie, che vive dell'Illustrissima Casa Palatina ha quattro figlie, l'una maritata nel principe di Contì, altra col duca d'Umene, ed altre due, quali per l'imperfezione loro nella statura, si crede non tenghi pensiere di maritare. </p>
<p>L'unico suo figlio è il duca d'Enghien Luogotenente generale, di genio cortese, secondo la sua giovanile età, sebbene 
con cautela, e prudenza depone le sue confidenze nel marchese 
di Lassé. Lo maritò il padre con madamigella di Montespan figlia bastarda del re, con la quale ha due figlie, per il che divenuto genero partecipò molta distinzione con la conseguita sopravivenza del governo di Borgogna, e con l'impiego nelle campagne passate, nelle quali servì con estremo valore. Il padre 
non lo potè mai conseguire, che dopo questo matrimonio con 
comando di corpo di gente, in quartiere separato sotto Namur. 
Paiono entrambi di genio sommesso al Sovrano, che se degenereranno dal principe defunto nella direzione delle armi, sono 
però più moderati di spirito, quando per avventura da un mal 
esempio non fossero sconvolti. </p>
<p>Se vi fosse alcun principe in Francia che si potesse porre 
alla testa d'un partito, lo è quello di Contì, colmo di tutte le parti acquisite, e naturali, che possono illustrare un grande personaggio; la sublimità dello spirito, l'applicazione al coltivarlo 
con la lettura, conoscenza perspicace nel mestiere della guerra, benché dall'esperienza non abbi appresso documenti per saperla, più prove, che ha dato alle occasioni, la sua affabilità obbligante, gli han prodotto l'acclamazione della Corte, e delle milizie. </p>
<p>Il re lo stima, ma si vuole non lo ami, non solo per il sovvenire 
di certe lettere scritte con mordacità contro d'esso, con 
che guadaguò l'esilio, che per dispiacerli la sua soverchia reputazione, e sapere, che non può soffrire il duca d'Umene bastardo, sebbene di lui cognato; onde quando il bisogno della 
Francia lo richiedesse al comando d'un'armata, li potrebbe far 
gran contrasto in vita del re non meno la sua capacità e credito, che l'amore verso del duca stesso. Come per il Delfino nutre sentimenti differenti, così lo ama, e distingue. Quando li 
nacque il primogenito dalla principessa figlia di Condé, solito di 
darvi una pensione di 20.000 lire gli fu accresciuta a 30.000 e 
questa è la sola regia distinzione, che ha goduto. Le sue fortune non giungono a 200.000 lire annue senza governi, che mai 
ha chiesto. Quindi non può usare atti di liberalità. Il cavalier 
d'Angouleme è il primo tra suoi confidenti soggetto di stimata 
prudenza, né v'è alcuno che non desideri insinuarsi nell'affetto 
di questo principe. </p>
<p>All'incontro non prova la stessa sorte il duca d'Umena, che 
sebbene di comprensione facile, e di talenti lucidi per la sua attribuita presunzione, viene creduto pretendi sapere più di quello sa, ancorché nell'età di 25 anni. Che vogli poner le mani e 
la voce, in ciò non li tocca, che riporti tutto al re, cose che lo 
tengono privo dell'amore dei cortigiani, e delle truppe. L'esser ad ogni modo sì prossimo al sovrano, il possesso di conspicue cariche, che possede di colonnello generale degli Svizzeri  di 
sopraintendente dell'artiglierie, di colonnello del reggimento di 
tremila carabinieri nuovamente instituito; di governator della 
Linguadocca, l'impartiscono comando e giurisdizione tale, che 
gran numero d'ufficiali e creature per mezzo suo, o da lui stesso, 
ha ricevuto beneficenze, ed è in necessità d'esserli dipendente. La 
signora di Maintenon, che l'ha educato insieme col conte di Tolosa lo sostenta sempre validamente, ed il signor di Monchereveil 
che lo assiste di governatore si distingue nella di lui confidenza; sarà distinta benedizione celeste se nasceranno da esso figli 
per la statura piccola, che non ne promette. Ereditò il ricco, 
e privilegiato principato di Bombes dopo la morte di madamigella di Monpensier, che aveva promesso al re in prezzo della 
libertà del duca di Lauson, e possiede con la rendita d'esso, aggiunto all'altre, ed alle cariche, sopra di 180.000 scudi annui. 
Indole mirabile, ed esteriore placido si conosce nel conte di 
Tolosa ammiraglio del mare. Con li salari assegnatigli, e decime 
delle prese in tempo di guerra, fondi di terra, governo della 
Provincia di Bretagna, ha il trattenimento di più di 100.000 scudi. Questa gli fu conferita in concambio di quella di Ghiena per 
esser più ricca. Piena di porti, e per l'arsenale di Brest più adattata al suo carico, s'instruisce nelle cognizioni ad esso coerenti, negl'esercizi cavallereschi, ne' quali con meraviglia s'avanza, e nelle scienze relative alla sua età di 14 anni assistito dal 
marchese d'Eau soggetto di somma pietà. La prudenza di questo prencipe è tale, che fa sperare il suo genio tranquillo, e mirabile a riuscire per il servizio della Corona. </p>
<p>Questi sono tutti li principi della Casa, e famiglia reale di 
Borbone, che mi credo indispensabile toccar brevemente li sfortunati personaggi della reale Stuarda trasportati da sorte infelice in Francia, dove in asilo sicuro spirano un'aria non agitata da quelle incostanti turbolenze dell'Inghilterra, dalli pericoli 
de' quali convennero sottrarsi con il ritiro. Toccai li principi, 
e seguito d'essi, che dopo l'acclamazione del re Guglielmo alla Corona sussistono quattro partiti al giorno d'oggi, alcuni 
però secreti, e tutti divisi. Il superiore, ed il più forte è quello 
del nuovo regnante, per essere armato, è amato da popoli della 
stessa religione, con la sua destra e soave maniera se li conserva, viene descritto di natura cupa, di parlar poco, pensar molto, affabile, penetrante, ardito, valoroso, ed intraprendente, dotato infine di virtù degne di quella fortuna che possede, e solo 
rimproverabile d'essa in quanto abbi preso un torto cammino 
per giungerla. Buon re per gl'Inglesi, e quello vi voleva per 
domarli, sin'ora con riuscita a di lui modo, avendo tirato da 
essi prodigiosa quantità di denaro, sebbene con il sacrificio de' 
principali titoli della sovranità, come quello del render conto 
dello speso non come se fosse re, ma amministratore, e con la 
riduzione del parlamento triennale, restringendo l'autorità, che 
sebbene circoscritta era però maggiore. Ad ogni modo castigando 
senza sangue, e privando solo di cariche li soggetti sospetti, 
secondando l'inclinazione della nazione portata alla libertà, regna 
con quell'imperio, sebbene derogato, però tale quale conosce 
necessario al mantenervisi. L'inimicizia che tiene con la Francia è irreconciliabile, si vuole per sentimento di vendetta più 
che d'emulazione, ricordandosi di certe espressioni di sprezzo verso di lui, e delle divisioni che essa vuole porre con l'Olanda, quando contribuì al decreto della rivocazione della carica di statolder; che li fu poi nel tempo delli maggiori pericoli 
di quel stato restituita; ad ogni modo fu prova di grandezza 
d'animo quello fece nell'anno passato, quando retento un certo 
Gravel capitanio de' cavalli francesi convinto d'esser stato spedito dal signor di Barberieux, che lo sedusse in seguito del defunto 
Louvois per farli levar di vita, comandò quando volse il reo parlar del re di Francia, che fosse fatto tacere. La ruota fu il di 
lui castigo, e rimase per all'ora assicurato del pericolo di quel 
tradimento, al quale anco recentemente con nuovi tentativi si 
vide esposto. Ora le massime sue in questa guerra appariscono 
chiaramente essere di continuarla per far stancare la Francia, e 
perché li popoli se n'arricordino lungamente creduto l'unico 
modo del vincerla, sono pure di sostenere l'Inghilterra, con 
l'Olanda, e l'Olanda con l'Inghilterra, ch'è ciò che disse Vanboninghen, ch'era statolder di questa, e re di quella. Essendo 
meraviglia, che sii sortito per forza di sottilissimo ingegno di 
conciliare in una unione l'interessi contrari di due potenze emule, e nemiche per li profitti nel commercio e navigazione. In 
fine di mantener durabile la presente lega, al che contribuisce 
non solo la sua prudenza, e primaria direzione, che li soccorsi 
validissimi di denaro, che contribuisce. Se le cose di quel regno 
passeranno con tranquillità è probabile la Francia abbi sempre 
quel freno pronto alli suoi dissegni, e che quel re li sii sempre 
animoso, ed implacabile nemico. </p>
<p>Il secondo partito è quello delli inclinati al governo di Repubblica, al quale pendono per li dettami, e massime della libertà Anglicana, li professori della religione Presbiteriana, e 
quando mancasse o per colpo d'alcuna mala sorte, o per quello 
dell'ultimo destino la vita del re Guglielmo, viene creduto 
che questa fazione ad ogni altra prevalerebbe con attenzione 
de' francesi, che la vorrebbero piuttosto predominante, che ogni 
altra perché non essendo solito quel regno star senza re, avrebbero speranza con la mutazione del governo aprire la via alla 
reposizione del deposto Sovrano. Partito, che apparentemente starà quieto sino regnerà il presente re, che educato in Repubblica, benché con grande autorità non cura d'attemperare alcuni assensi a quella libertà alla quale conosce, che esso inclina. </p>
<p>Il terzo partito è quello della principessa di Danimarca, 
che dopo la morte della sorella, avendo avvalorato li titoli che 
tiene sopra la Corona, ha li suoi, benché pochi partigiani; le diffidenze che passano con il cognato la rendono debole, e quando 
non s'unisce ad un più forte, non v'è probabilità possi aver forza di vomitare alcun veleno contro il presente governo, o contro la mutazione di esso, che succedesse. </p>
<p>Il quarto partito è quello del re Giacomo, seguitato da molta 
nobiltà, e milordi di religione cattolica, alcuni anco dell'Episcopale, che è la portata per la monarchia, ma con capo lontano, e 
senza forze, con cattolici depressi, privi di autorità, e di cariche, 
pare lontano il giorno alle prove del loro zelo. Con alcuni tiene 
secrete corrispondenze, e per mezzo del padre Issich in Iscozia, 
e non si manca di mantenerli in speranze. Tengono essi scritto, 
che si vadi con esercito di 40.000 uomini, che il regno appoggiato si solleverà per li tanti malcontenti del governo presente, delli aggravii eccedenti, della stanchezza della guerra, discapiti nel traffico, e del denaro che sorte, ragioni che non si 
credono dal ministero di Francia bastanti alle forze impegnate 
di dovere o potere impiegare per secondare gl'inviti. Se precedessero le sollevazioni allora forse s'aiuterebbero, ma si confessa esser incerto, ed azzardoso, che si rimetti un re di religione cattolica, non guerriero, e poco stimato. Quando si ricoverò 
in Francia fu accolto con generosità sopragrande, si prese in 
consorzio la sua causa, non come comune, ma propria, se li destinò il Louvre di san Germano per soggiorno, si fornì con 
tanti e ricchi donativi, e se li assegnarono 50.000 lire al mese
con convenuto trattato di promessa restituzione da eseguirsi 
al favore di felice mutazione, come dovrà seguire dalli esborsi 
fatti per la spedizione dell'Irlanda. Con questo trattenimento 
vive il re più da privato, che da principe, con corte ristretta, 
ritirata, e trista, e con tal misura d'economia, che si guarda il 
più minuto. Se n'impiega parte in pensione de' milordi, ed altri 
signori ricoverati, in salari de' domestici, di cariche principali, 
ed in pochi ministri. La dote, che doveva il duca di Modena è 
stata quasi per l'intiero pagata e consunta. Dopo la disgrazia 
pare veramente indebolito di quel spirito, che costante seppe sostenere in più avverse occasioni prima e dopo montato al soglio. L'età sua d'anni 62 apparisce gravosa, la mestizia trabocca la dissimulazione, ed ha più predominio la speranza di ritornare in Londra, che la costanza di averla lasciata. Consuma 
alcune ore del giorno in orazione, altre poche in consulta di 
ciò ch'emerge, alcune alla caccia, non se li scopre particolarità 
di sorte per alcuno, e li tradimenti passati anco de' più interni 
l'hanno documentato d'esser diffidente. </p>
<p>La regina è di bellezza mediocre, ma di spirito vivo, grata nel discorso, comprende facilmente, mollissime ore dà ad applicazioni pie, alcune alla lettura, di rado alli divertimenti; ama 
il giuoco, ma non se ne trattiene, parla più lingue perfettamente, è tassata di superba, il che tiene lontane le duchesse di Francia, e rende la Corte scarsamente frequentata. La contessa Montecucoli è la dama più intima sua confidente, nell'animo della 
quale solleva il proprio, con costanza coprendo l'avversità, ma 
molto risentì la falsa pubblicazione, che il figlio prencipe di Galles fosse supposto, dacché ne uscì con la verità per la nascita 
già due anni della principessa, alla quale volle servissero da testimoni più dame, e tra esse la moglie dell'inviato di Dania. Revificando questa celeste benedizione l'ombre sparse contro la 
reputazione di così virtuosa principessa, e contro le ragioni del 
legittimo e più vicino principe alla successione. È egli di sette anni, di perfetta salute, educato nella religione Cattolica con 
precettore gesuita, né la sua tenera età permette che per anco 
si possi rimarcare alcun segno della futura sua inclinazione. </p>
<p>Tiene il re due figli bastardi giovani, il duca di Bervich 
di 26 anni, valoroso ma mediocre spirito, sostiene il carico di 
capitano delle guardie, il cadetto di 24 anni, è il gran priore 
d'Inghilterra, ed ha servito sopra la marina senza impiego. </p>
<p>Oltre due capitani di guardie tiene il regio sigillo col carico di gran cancelliere il signor Herhert, quello di gran ciambellano milord Poes, e come sopraintendente alle finanze, o per ben 
dire all'economia, governa il signor Schelton. Altre inferiori esistono di non molto riflesso tutte conferite a soggetti seguaci, 
per essere rimasti a Londra dietro la fortuna li primi possessori. </p>
<p>Il Consiglio che tiene il re è composto di due secretari di 
stato, milord Bamillon luterano capacissimo, fedele, e generalmente stimato. Il signor Cavel fu secretario dei comandamenti 
della regina occupa l'altro posto, di religione cattolica, e per la 
sua avanzala età molto esperimentato nelli affari stranieri, per li 
servizi prestati. Fu sostituito a milord Melfort di mezzana abilità 
ma sagacissimo, odiato generalmente perché in tutto si voleva 
ingerire. Girava in molte cose la volontà del re coll'appoggio 
dei gesuiti, li quali si mantengono in quello stesso predominio, 
che avevano prima della sua caduta, di quale furono in gran 
parte causa. Sia, che fosse sospettato di poca fede, come si pubblicò, di che non ne fu tuttavia mai ingombrato il re per il zelo che vi trovava, o sia che l'odio e la cabala de' suoi emuli abbiano avuto la forza, fu levato dal posto. Rare sono le materie, 
che si ventilano nel Consiglio, con principi forestieri non si tiene corrispondenza alcuna, e tutta la massima si riduce al fare 
quello vuole quello della Francia, non si prende alcuna risoluzione, che anticipatamente non se li comunichi, e non si cammini di concerto, e frequentemente passano visite tra li due re, 
e li discorsi si credono in ciò che riguarda li comuni interessi, 
e di quello che succede con tratto di confidenza li viene partecipato. Passa ogni anno al delizioso soggiorno di Fontainebleau, 
dove tra li divertimenti delle caccie e delle lautezze viene tratlato. Che abbi a terminarsi questa guerra con il riconoscimento dalla Francia del re Guglielmo alla Corona, vari sono li pareri. Il generale degl'uomini lo crede articolo da facilmente 
convenirsi, ma per quello ho scoperto parmi poter assicurare, che 
quando si dovesse devenire a tal trattato, si farà tutto per stipularlo con il titolo di tregua, e non di pace. Se l'acquisto di 
quel diadema fu un rapto velocissimo d'occhio, di passo, e di 
mano, non si può credere che così facilmente lo perdi. Attenta è 
la Francia al poner divisioni, seminar disgusti, far spargere libelli, sinora però tutto riuscito senza frutto. La Religione Cattolica si è notabilmente indebolita, li partiti contrari senza forza 
e imbrigliati, li soggetti superiori sospetti, che fuggono per timore o per zelo, e si ricoverano in s. Germano con purificazione del di dentro. Li membri del parlamento o dall'inclinazione 
o dalli mezzi convenienti guadagnati; il credito del nuovo re al 
colmo per la prudenza, destrezza, e valore, e così se la sovranità del Cielo non abbi con giudizio secreto destinato altrimenti quanto comparisce sotto il senso, argomenta durazione quel 
presente Impero. Punto, che prima d'ogn'altra ventilazione nelle conferenze de' reciproci ministri si è preteso, come è noto ceduto, ma non bastante ancora, poiché per quanto traspira dal 
riportato dominio del mare con superiorità di forze insorgono 
idee d'intavolar l'uso della sua preminenza negl'incontri de' 
saluti, e del stendardo, allettamento a quella superba nazione 
di fornire per spuntarlo quanto occorrerà per continuar la guerra, non meno che spina alla delicata gloria della Francia di 
non cederlo.  </p>
<p>Con quali condizioni s'abbi a segnare le paci con principi 
alleati secondo il credere d'essa, pare fattura assai piana al convenirvi, sostenendo consistere in pochissimi controversi punti 
di restituire Sciasbourgh, Luxemburgo, e la Lorena, di eseguire la demolizione di alcune piazze pretese fabbricate sopra il terreno loro prima della rottura, e le acquistate dopo d'essa, di rin-
novare trattati non alterati sopra il commercio, ed infine di porre in arbitraggio le dipendenze aggiudicate dalle Camere, e parlamenti, ma non di soddisfazione a Cesare, ed all'impero, perché 
discordano sopra tutto nel modo, volendosi restituite, e non concambiate le dette due piazze, non ristrettivamente ma amplamente consegnato lo Stato al duca, e dalli ministri alle Corti 
lasciandosi cadere esser giusto il rimetter l'immediatità delle dieci 
città dell'Alsazia nelli suoi primi privilegi, il demolir tutte, e non 
parte delle fortezze erette sopra l'altrui fondi, ed il cedere per 
l'intiero alli insussistenti titoli di tante dipendenze usurpate, 
motivi, che sortono per occulto, mentre mai è comparso al mondo il contraprogetto desiderato con indizio assai chiaro, che 
non si vogliono fissare determinati gli articoli, che il desiderio, 
che si fa apparire di voler uscir dalla guerra non è che fiuto, ed 
artificioso, ma per poterli nella sua continuazione mutare a misura de' prosperati progressi, e secondo le speranze, che si dilateranno sopra le vittorie, ed acquisti, e la debolezza della Francia, che si va facendo maggiore, con che si figura, che questo è il 
vero momento di rimettere il sicuro, e permanente riposo in 
cristianità. </p>
<p>Dopo la demolizione di Casale pattuita con non poca gloria di chi la segnò, tende il duca di Savoia le mire all'acquisto di Pinarolo che li sta sul cuore, e che procura generali impegni, che non si stabilisca la pace senza la sua restituzione, con 
quelle oneste ragioni di liberar intieramente l'Italia da' francesi, di doverseli la ricompensa al sacrificio de' suoi rovinati Stati, e di ricuperare una piazza tanto tempo da essi posseduta, 
senz'aver mai esborsato il prezzo pattuito. Si vuole che Cesare 
n'abbi dato gli assensi per chiuderli questo passo, e per facilitar 
in testa dell'arciduca Carlo l'acquisto del Stato di Milano, in caso s'inaridisse la pianta spagnuola senza successione. La Corte 
di Madrid non se n'è però dichiarata, benché stimolata, onde 
questo trasporto importante non dipenderà solo dalla forza delle armi, che dal riguardo de' molti interessi, non tanto presenti, che futuri. </p>
<p>Quanto alle convenienze della Spagna sta essa sopra un'aria 
così alta, come se fosse vincitrice, più che perdente, ed in 
stato d'agire da sé senza bisogno delli validi soccorsi delli confederati; non si contenta della Baviera prescritta dal trattato di 
Nimega al quale non per anco la Francia ha condisceso; vorrebbe ristabilire quella de' Pirenei. Olandesi a' quali preme l'allontanarsi un tanto potente, prendono una via di mezzo, che non 
sarebbe poco se vi potessero giungere. Dopo la ricupera di Namur l'adito per quella parte è il più esposto al penetrare nel 
regno. Tre piazze, che s'acquistino si è nella Sciampagna, che è 
il paese più fiorito ed aperto; ma l'arte, e la forza, che si preparano da una parte per avanzarsi, s'invigoriscono dall'altra per 
opporvisi. L'orizzonte presente delle cose affaccia che più che 
un negoziato il taglio della spada, ed il furor del fuoco abbino 
ad esser giudici de' più remoti o più ristretti confini. </p>
<p>Quanto abbi operato il Ministero di Francia per impedir 
all'elettor di Baviera l'entrare ne' paesi bassi, lo dinotarono le 
protestazioni di Seguieres, e d'Avaux, il primo, ministro a Madrid, l'altro in Olanda, al solo nascere del pensiere, che se li 
fosse ceduto solo il governo ne sarebbe seguita la rottura. Spagnuoli si tennero allora in silenzio o per timore o per cautela, 
dal quale uscirono col dichiararlo al favore della corrente guerra. Lo risentì la Francia con estremo dolore, perché se li approssimava un principe potente guerriero, reputato nemico ed 
inclinato al partito contrario, e perché interessando le sue assistenze alla difesa di quei Stati, si profondava con antecipato 
preparamento di possesso la radice alli diritti del principe giovine, nato dell'Areì duchessa. Ad ogni modo da questo veleno si  
preparò l'antidoto, perché si offersero in proprietà, ed in partaggio della successione di Spagna (se seguisse il decubito del Cattolico senza d'essa) finezza artificiosa, ma fallace, ch'ebbe per 
oggetto con esibire la rinuncia sopra d'essi, accalorar li propri 
titoli sopra il rimanente, porre gelosie, e diffidenze con Cesare 
competitore per li suoi, perché si voleva, che facesse pure la 
rinunzia, ma che produsse le risentite dichiarazioni della Spagna con termini commossi, ed ardenti di voler sacrificare l'ultimo 
palmo di terra con l'armi alla mano, prima di sottoscrivere a 
così ardite imaginazioni premature d'un caso non disperato, incerto, e solo chiaro all'Onnipotente. Si fece tutto però per guadagnare l'Elettore, usando seco frequenti cortesi officiosità con 
magnifici regali; data connivenza all'elezione del vescovo di 
Liege al principe fratello, e mostrato piacere del maritaggio 
suo con la principessa di Polonia. Cose tutte, che non lasciano di 
dare della gelosia alla Corte di Vienna, e sopratutto il vedere, 
che non sarà conto della Francia, quando non possi incalmare 
la Corona di Spagna sopra un ramo della propria casa, piuttosto, che permetterla in uno dell'Austriaca, contribuirà perché 
si trapianti sopra quella dell'Elettore. </p>
<p>Con principi della Germania uniti in una stessa volontà 
nemica, non passa alcuna esteriore corrispondenza, sebbene con 
pensioni nelle Corti e con emissari, non si lascia di sapere il più 
intrinseco degli affari per confondere, e spargere quanto torna 
conto. Il successo del general Scovingh nel tempo del defunto 
Elettore di Sassonia è pubblico. Perdé motto la Francia con questo principe, perché mai si dichiarì di soccorrere con tante forze, quanto il fratello successore più marziale, più avido di gloria, e per la conoscenza dell'interesse de' stati vicini attaccato 
a Cesare. Non oltrepassava egli di fornire la sua quota, e col ritardare le marcie differiva li pregiudizi. </p>
<p>Il presente dà poche pronte per difesa dell'Impero per 
quella dell'Ungheria molte numerose truppe. Non può ricevere 
la Francia da un principe lontano maggiori argomenti d'avversione. </p>
<p>Brandemburgo potente nell'impero, e per l'estesa de' Stati, e per le sue numerose, ne fornisce una gran parte alla causa 
comune della lega. Fu questo Elettore per alcun tempo guidato 
dal principe d'Hannover con sentimenti ben inclinati, e neutrali. 
Questi mutatili al fervore di dichiarata inimicizia, l'hanno seco 
condotto, hanno fatto e fanno tutto i Francesi per staccarlo, ma 
il re Guglielmo disfà il fatto e lo tiene costante. L'eredità presuntiva delli di lui stati patrimoniali non è poco impulso per 
tenerlo legato. Quelli delli convicini al Reno portano le gelosie 
d'una aggrandita potenza capace d'inferirli. Sopratutto il sostenere le truppe dell'oltre suo contingente, parte con quartieri 
d'inverno, e parte con il denaro che fornisce l'Inghilterra, lo 
mantiene nelle massime dell'unione. </p>
<p>Il Palatino erede delle ultime del padre, stretto, con tanti 
nodi di sangue alla Casa d'Austria, lo è anco con l'arbitrio. Le 
usurpazioni, li incendi, e le devastazioni, che han consumato il 
fiore delle più città della sua stessa residenza, quanto li 
han dato di asprezza allo spirito, di ardenza alla vendetta, tanto più l'han stabilito nelli interessi di Cesare, da cui ha ricevuto incremento la fortuna de' fratelli, e della Casa. Per la debolezza divisa dei suoi Stati non potendo che da esso ricevere 
appoggio in un trattato di pace, per altro la situazione loro assoggetterebbe tutti li suoi movimenti alla sferza di mano poderosa ed attenta, che li soprasta, e sarebbe necessitato al segnare 
quella legge che suol prescrivere il più potente.  </p>
<p>Fu marca di soprafino raggiro, e d'accorta direzione l'inganno, in che trattenne il duca d'Hannover per molto tempo la 
Francia, quando per pattuita neutralità tirando 100.000 lire al 
mese, sotto pretesto di liquidare conti de' Areraggi decorsi, di 
chiedere la soddisfazione, spedì il conte Balati, ma infatti per 
tenerla a bada, e negoziando il premuroso affare dell'Elettorato 
dare gelosia della spedizione a Cesare, agl'elettori, e altri prencipi per facilitarsi li loro concorsi. Benché costò molta pena, e 
denaro per conseguirli, non ha per anco spuntato la decisione, e 
per l'obice naturale di alcuni, e per fomento de' francesi, che 
non lasciano di porre confusioni sollecitando pretendenti, esagerando a Roma, e nell'Impero essere un principe eretico, ed intorbidando li voti delli collegi nella Dieta di Ratisbona. Il duca 
immerso nelle speranze, e nelle promesse, continua nell'unione (forse dell'interesse di Cesare non lasciarlo così tosto uscire, perché non cessi la causa del bisogno, e per spuntare il voto Elettorale per la Corona di Boemia) e dà senza aver niente 
prodotto con il prezzo di 30.000 scudi al mese, che li fornisce l'Inghilterra truppe alla lega. Intanto Balati ne seppe esigere più di 400.000, alettò nel negoziare il signor di Croisi, e 
quando scoppiò l'inganno, allegò d'esser stato ingannato con 
apparenza, che quel primo ministro lo volesse perdere. Ad ogni 
modo partì con soddisfazione, e ben regalato. Di Volfenbutel 
della stessa Casa, Langravio d'Assia, Virtemberg, ed altri principi inferiori, non si presenta motivo di riflesso, tutti contribuendo alle convenienze presenti dell'Impero, come pure le città libere seguono sommessamente le leggi d'esso. </p>
<p>Fu sempre studiosissima attenzione della previdenza francese di procurar che creature bene affette fossero promosse alli 
principati ecclesiastici, ed alle coadiutorie di tre Elettorali, di 
Magonza, Treveri, e Colonia per la loro autorevole eccelsa dignità nel corpo Germanico, delli Vescovati di Munster, e Liege 
per la loro potenza, e di quelli di Spira, Vorms, e Strasburg 
per averli nella loro vicinanza sommessi, non curandosi molto 
delli altri, o per esser deboli, o lontani. A questo effetto si coltivavano li votanti di quelli capitoli, e si soleva sostenere in cadauno un partito; ma si è provato anco in ciò, che questa guerra è stata fatale perché eccettuata la Chiesa di Strasburg, nella quale presiede il Cardinal Fristemberg, le altre sono occupate da soggetti fedeli membri dell'Impero, per conseguenza nemici della Corona. Poiché Munster poderoso per un formidabile 
numero de' combattenti, avendo per alcun tempo tirato pensioni s'è in fine determinato al venderne parte d'essi agl'alleati. 
Magonza posseduta dal vescovo di Bamberg tiene quella capitale nelle loro difese, e Treveri spogliato della propria si è ricoverato sotto la lor protezione, trovandosi entrambi con la maggior parte delli Stati rovinati, sono in forza d'esserli dipendenti. Ora quel giuoco, che da una parte si soleva fare con politica prevenzione, dall'altra di presente si maneggia, e s'avanza, perché nelle coadiutorie entrino soggetti di cuore tutto ale-
manno. Nelli ultimi periodi del mio impiego travagliava però la 
Francia alla Corte di Roma per far passar quella di Strasburg 
nell'abate d'Aspremont nipote del cardinal Fristemberg. </p>
<p>Le controversie, che passarono tra questo prelato, come 
preteso postulato, ed il principe Clemente, come eletto dal capitolo di Colonia, hanno fornito tanta materia alle penne, alle lingue, alli disturbi, ed all'ostilità, che si può dire siano stati li 
primi fomenti di questa universale combustione. Con la consecuzione ch'ebbe questo delle bolle Pontificie con l'espulsione 
de' francesi, con il possesso pacifico è rimasto arcivescovo, ed 
un negozio tanto agitato riposa, e riposerà nel silenzio, e come il primo fu frustato dal sperato frutto di tanti affaticati anni 
impiegati con tal scopo nella Corte dell'arcivescovo precessore, 
così l'altro si è veduto in pochi colmato d'oltre la Chiesa 
di Colonia di altre tre d'Aidelschein gelosissima in mano d'un 
principe potente alli Eretici, nel mezzo de' quali è situata di 
Liege, alla quale con la morte inaspettata del principe Teutonico di Heoburgo, e con la scarsa protezione data al cardinal 
di Buglion, entrambi concorrenti, ha montato, e recentemente di 
Ratisbona, solo considerabile per essere inviscerata nell'Elettorato di Baviera. Tutti questi vescovati, in testa d'un solo, principe lo rendono poderosissimo, e ben si conosce che non lascia 
d'aspirare anco a quello di Munster, disegno a che apertamente 
l'Olanda, e la Francia opponeranno li propri mezzi per non lasciarlo dilatare con tanto aggrandimento. </p>
<p>Il cardinal Fristembergh tuttavia non dissimula la mala 
sorte della sua esclusione, sostenuta, che l'Imperatore gli aveva 
offerto di non opporli, purché avesse corrisposto con l'impegno 
del voto per il re de' Romani che Innocenzo li promise le bolle purché avesse fatto rinunziar li quartieri, e ritirare Lavardino ministro cristianissimo, che senza frutto eseguì indi la 
Francia. Che il cardinal d'Etré vi contribuì sopra gl'altri per 
un'ardente parlata, che li fece il Papa, sebbene con anteriore 
dimandata scusa, e che uscito dalla stampa seguì incontinente 
un comando a Monsignor Casoni di spedir le bolle per il prencipe 
Clemente. Che se il Cielo li avesse prescritto il destino di quella 
Chiesa, avrebbe ottenute le altre, e con 25.000 uomini in piedi 
dichiarandosi per il partito della giustizia avrebbe divertito la 
guerra. Il fatto è, che negoziò con mano ristretta con capitolari 
dottori, che sono quelli, non provano nobiltà; così nel capitolo 
di Colonia, che di Liege, e nell'alta Germania, li mancarono 
due voti, e fallì la postulazione della dovuta legittimità di uno. 
Gode questo prelato per li grandi servigi prestati alla Corona, 
distinte parzialità del re, ed è in credito d'esser retto, sincero, 
e generoso, e per le cose proprie, più che per l'altrui grande 
uomo, nelle cose riguardano la Germania se li dimanda sovente 
il suo parere, che li ministri discreditano, perché vogliono per 
essi il merito, né che da altri provenghi quello del buon effetto. Possiede oltre l'arcivescovato di Strasburgo, la ricca 
abbazia di s. Germano, ed una pensione di 24.000 scudi, che è 
parte di 80.000 annui, che tiene; la rendita dell'abbazia di Stablò nel Lucemburgo è confiscata dagl'Imperiali, ed a sua considerazione non vi si pongono contribuzioni. Infine dispone della nomina de' colonnelli d'alcuni reggimenti alemanni, due de' 
quali sono in testa de' suoi nipoti. Privilegi tutti di fortuna stimabile per un privato, ma tenui in paragone di quelli, a' quali 
il volo dell'idea s'aveva sollevato per fabbricarla. </p>
<p>Possedono matricolati nell'Impero ampli Stati le due Corone del Nord regnando sopra altri vastissimi oltre il Baltico, 
hanno sempre dato peso o trabocco alla bilancia dell'altre potenze, ogni volta, che con trattati di neutralità, di promesse ristrette o di forti impegni si sono dichiarite, non succede cosa 
nella Germania, particolarmente nella bassa, che non prendino 
parte, e ogni principe v'ha l'occhio attento per possedere la loro confederazione, esperimentatovi però, che per li opposti sentimenti ed interessi, che tengono guadagnata l'una, l'altra è divenuta contraria. Prevalse per molto tempo la corrispondenza 
della Svezia con la Francia per trattati segnati, che per disgusti acerbissimi dopo la pace di Nimega nella quale fu mal corrisposta, indi si separò, si vuole, che l'abbino seminati nell'occasione di quell'assemblea li particolari insorti tra le due mogli 
di Croisi, e Cxenstein quali trascielti per ministri di Stato da' loro principi appiccicarono con li fomenti dell'odio proprio li animi loro in un pubblico, abbracciando le insorgenze accidentalmente nate  e facendone nascere per vendicarsi. Partì Basin 
ambasciator cristianissimo senza essere ammesso per difficoltà 
opposta di assegnare uno, non due senatori nell'accompagnamento. Piccò sensibilmente la famosa eretta statua di bronzo, 
e la dipendenza del duca di due Ponti aggiudicata dalle Camere 
instituite finì d'inasprire. Nel principio della rottura fu ritirato 
l'inviato Svevo, e molto apprese la Francia d'aver quel re nemico, ma tanto seppe, che con li aiuti della Casa d'Annover prima neutrale l'impedì, datosi intanto quel principe, di genio inclinato al migliorare il di dentro de' suoi Stati al dilatare il 
trafficare, s'unì con monstruosità di successo con la Danimarca 
per ampliarlo. Da questo allettamento mosso non fu più in tempo agl'alleati dopo la dichiarazione d'Annover di moverla, perché se li era restituito il ducato, che di presente possede, quanto all'utile, e diretto se li spedì Betunes, indi Havvau con cessione del preteso trattamento. Si spuntò non dasse truppe agli 
Olandesi per il trattato 1681, e riuscì di farlo passare dalla 
neutralità superata, se non con il formare un terzo partito, però al dar orecchio alla gloria della mediazione, di concerto con 
l'altra Corona. Li progetti, che si fecero agl'alleati passarono 
per alcun tempo per quelli usciti canali con non poca differenza 
loro, perché l'imperatore tenendola prima in speranze del matrimonio della figlia principessa col re de' Romani, la porta nelli negoziati ad inclinare alle proprie convenienze  e la piena del desiderato ardore della pace, cosicché pare, che preferisca il lasciar 
continuar la guerra, per indebolire la Francia, più che a pressare, perché si finisca, e perciò non è intieramente contenta. </p>
<p>Quanto si allontanò la Svezia altrettanto con movimento 
contrario s'avvicinò alla Francia la Danimarca, strettasi del 
1681, con trattato per dieci anni, mediante l'esborso di 200.000 
scudi all'anno, e con il patto di reciprochi aiuti. Non fu però osservato quando occupò l'Holstein oppostovi Louvois, perché senza previa partecipazione l'avesse eseguito, da che prese 
ragione essa pure di negarli nelli primi impegni della Francia; 
di qui nacque, che questa sospese le pensioni, e rimastone quel 
re privo con la protezione, che se li prometteva con essa quando si fosse impegnata, ed in timore d'aver sopra le braccia più 
principi della Germania, s'indusse a restituirlo. Indebolito per 
li principi di questi disgusti il vincolo dell'amicizia, sia per vendicarsi o per scarico del peso vende 7.000 uomini per 240.000 
scudi all'Inghilterra. La Francia apprendendo maggiori conseguenze offerì accomplire al trattato, fomentando le gelosie dell'occupata piazza di Ratzborgo nello Stato di Laxe Lucemborgo del duca di Annover. Ma Cesare purgò il mal nascente, e 
rimossa ogn'occasione si persuase quel re all'unione con la 
Svezia per migliorare il proprio commercio, ed all'applicare alla mediazione con connivenza dell'Impero, perché dimorassero 
in pace. In quello ricevevano molestie per la presa, e confiscazione de' vascelli separati: peraltro li convogli navigavano con 
meno pericolo. L'Olanda, e l'Inghilterra pure non vi avevano 
riguardo, e per quante istanze siano state fatte da ministri Danesi, peranco non hanno ottenuta imperturbata la libertà. Prima della morte della regina d'Inghilterra operava per la pace 
con contento del ministero francese, ma indi ingelosita, che solo si volesse passar per le mani della Svezia, e non contenta per 
il commercio inquietato, raffreddò il calore, e li alleati, che la 
vorrebbero più tosto parte, che mediatrice, travagliano per tirar 
con esborsi di denaro almeno aiuti; è incerto a che si determinerà però quella Potenza. </p>
<p>Le apparenze col Portogallo sono di buona intelligenza, 
benché abbino prodotti motivi di gravi indolenze l'inquietato 
suo commercio, e li frequentati pregiudizi, per le tarde spedizioni, e per le confiscazioni, che è il principale negozio, che 
controverte tra le due Corti. Se si difende la Francia nel punto 
delli arresti con l'esempio del praticato dalli alleati in quello del 
confiscarli con allegar contravenute le sue leggi di marina, e 
si dolse quando si prestarono soccorsi per la difesa di Centa, 
conoscendosi dispiacerli le perdite del vicino. La stretta congiunzione, che tiene quel re con le due Case d'Austria li tolgono il credito della confidenza nella sua mediazione, che ei offerisce, può essere non se ne facci caso. </p>
<p>Trovai la Polonia scarsa la corrispondenza, la congiuntura dell'unione con Cesare dava occasione di gelosie, e vedendo 
la Francia, che conveniva usare le asprezze, produceva, che 
quanto s'insinuava da Betunes era ricevuto con diffidenza, e la 
regina sua sorella, che ha tutto l'ascendente sopra il marito operava con maggior cautela, benché alcune volte fosse rapita 
dalli impulsi del suo primo latte. I principali fini della Francia 
sono stati di seminar torbidi nelle Diete, zizzanie tra grandi, ritardar l'uscita degli eserciti in campagna, e sopratutto di separar quella potenza dalla lega. Si rigettò questa, come veleno 
al servizio, all'onore, ed alla coscienza, e non dando orecchio 
alla proposta di principessa francese in moglie al principe 
Giacomo, si preferì la Palatina annodando con Cesare all'unione 
delli interessi quella del sangue. Parve che dopo la partenza di 
Betunes per l'ambasciata di Svezia, dove morì, abbino cangiato faccia le cose, perché instrutta la Francia dal di lui successore abate di Polignac, che si è avanzato nella stima della 
Regina, fosse meglio secondar li desideri de' regnanti, ha temperato le freddezze, in seguito di che fu mandato il titolo di 
duca al marchese d'Arquin di essa padre, si promise, che venendo in Francia sarebbe trattata con tutto il real trattamento, 
ed alli principi Costantin, ed Alessandro suoi figli passati recentemente per quella Corte si conferì l'ordine di s. Spirito. Con 
tuttociò è credibile, che quel re constante non rimanghi acciecato da queste artificiose finezze, né che sii mai per denigrar il 
merito, che s'è acquistato con il Cielo, con la Cristianità, e con 
Cesare, con il di cui appoggio può avantaggiarsi in un comune 
trattato con sicure durabili condizioni, più di quello può sperare in uno separato. </p>
<p>Superiore asprezza s'era usata con Svizzeri, e non poco si 
apprese alcun loro risentimento con quel timore, che suole produrre la giusta rimembranza delli trattamenti, poiché s'era 
sprezzata la spedizione di due loro ambasciatori non admessi, 
ancorché con poteri di tutti li cantoni  si erano inoltrati struscii 
al commercio, negate le consuete tratte di grano, diminuite in 
pace le paghe pattuite alli reggimenti nazionali, ed in fine ingelositi con la creazione del forte d'Huninghen tanto vicino, come se 
fosse per signoreggiare la libertà, che tanto apprezzano; questi disgusti accumulati avevano irritati li spiriti particolarmente 
de' cantoni di Berna, e Zurich li più potenti, ed autorevoli, che 
per sottrar il ministero dalli pericoli dell'imminente inimicizia, 
s'imputò dal sagace Louvois la colpa tutta all'ambasciata Jam-
boneau, e perciò si fece partire prevenendo la lentezza del partito contrario, che non seppe coglier la congiuntura d'Amelot 
munito di denaro, che spargendolo prima delle Diete superò la 
dichiarazione della nentralità. Nel seguito della guerra poi parendo nascente la gelosia dell'aggrandimento vicino della Francia con l'occupato della Savoia, s'offerì nella sua restituzione 
al Duca di render li Cantoni mediatori, e garanti depositari di 
piazze per sicurezza del trattato. Con tal rimessa confidenza 
lusingando li cuori, accampando nell'amicizia, e consolidandola con pagamenti di pensioni con opportune permesse estrazioni de' gravi, si abortì il decreto della richiamata de' Svizzeri 
impiegati non solo, ma si convertì la negativa posteriore delle 
reclute in dissimulata connivenza alli colonnelli ne facessero, ed 
indi in libertà aperta particolarmente dopo che diedero quattro 
reggimenti all'Inghilterra, che non fu in potere della Francia 
d'impedire, essendo peraltro sua massima generale di attraversare le leve a principi per tenere quella nazione in necessità, e dipendenza; ma quello importa, che oltre tali riportati 
vantaggi, la nentralità preferita si strascinò quella delle città 
forestiere, e dello Stato del vescovo di Basilea chiudendosi un 
passo pericolosissimo, per il quale alleati poteano tentare l'ingresso in Francia. A tutto ciò dunque servirono d'impulso li 
suddetti mezzi, ed arti, e l'incentivo dell'utilizzato commercio 
non ebbe poca forza, mentre la porta di Ginevra, che è la sola 
di presente amica, per la Germania, e dove si tiene un residente per questo motivo, e per quello d'invigilare alla religione, 
serve di cammino al portar ricchezze, ed aumentar comodi alli abitanti de' Cantoni. Stomps luogotenente generale colonnello 
del reggimento delle guardie francesi, molto anco vi ha contribuito, per l'autorità, che tiene in alcuni cantoni, che per la dispensa, che fa delle cariche in esso, e nelli altri di loro, sperando d'avanzar li propri parenti e figli; da esso dipendono. 
Dall'uscita d'involucro così minacciante con maneggi così accorti, e possenti, si può argomentare quello la Francia sia capace di superare in quella nazione, ogni volta, che succedino 
casi che difficilmente possono essere così pressanti. Nel paese 
de' Grigioni tiene un partito sostenendo al proprio servizio con 
beneficenze, ed impieghi parte della famiglia Salis contraria della pianta, che vive in Coira. </p>
<p>Quali siano li sensi, e le massime della Francia con la Porta, il mondo tiene bastanti riscontri per conoscere; dalli sussidi portati da' legni francesi a piazze assediate, e dalla Corte 
protetti, dalla subordinazione de' loro ministri fatta a governatori per la reddizione del commercio veneto interrotto da decreti, che lo pregiudicano fatti da' Turchi contro il corso di lunga 
tolleranza, dall'offerte di mediazione di pace separata, e di garantirla, avrà chiare prove l'Eccellentissimo Senato, a che giunga l'intelligenza quanto sincera quanto ferma, e quanto di necessario servizio. La mutazione de' Gran Signori, la frequente de' 
Visiri, e del governo, diede non poco imbarazzo a Castagnet ministro cristianissimo, si vuole, che di anno in anno si concertino 
misure con impegni di non far la pace, che si diffondino somme considerabili per corromper capi, e in pecuniarie pensioni. 
Quando fu egli sostituito a Girardin trovò in resto molti areraggi, che furono pagati. Ma se è punto massima di Stato il conservarsi quella intelligenza, altrettanto è delicato alla fama, e nome 
d'un re cristianissimo il tenerla secreta, benché la libertà francese senza tante cautele nelli discorsi della Corte più se ne vanti, 
che la occulti. Come fu a due diti di rompersi, quando la Corte 
di Vienna si valse delle proposizioni in stampa fatte per la pace 
in cristianità, per far conoscere a' Turchi doppiezza di trattare, 
riuscì con pena di persuadere il contrario, e dar ad intendere, 
che le stampe erano finte, ed inventate. Così si prese per documento di far successivamente li progetti solo in voce, ma sopra 
tutto ha persuaso la speranza alla diversione, perché se utile per 
l'una parte nell'Ungheria, per l'altra pure al Reno. L'appoggiare il Techeli con li offici, e con pensione di 30.000 lire al mese, il sostenere, che non si doveva abbandonare un nemico acerrimo di Cesare, che sebbene depresso poteva con poca mutazione risorgere, e risorgendo inquietare; furono li consigli 
preferiti. Se la fortuna arridesse un poco per il regnante Gran 
Sultano, è probabile che la corrispondenza si mantenesse sempre 
più sodamente. Del commercio col Levante, che si è coltivato 
quanto si è potuto per mezzo de' Consoli a tutte le scale con 
ottenuti privilegi sopra le altre nazionii sempre che permanghi la flotta degl'alleati nel mediterraneo, sarà sospesa la regolata libertà alla navigazione, e di presente è più in diminuirsi, 
che in preservarsi. </p>
<p>Con li corsari di Barberia sovente cangia, ed altera la corrispondenza. La Francia la trova utile, perché non inquietano 
il commercio per li formenti, che tirano in bisogno, e perché 
possono più perdere che guadagnare, non sufficiente il risarcimento de' schiavi. Tuttavia l'aver imparato il prendere li loro legni, con l'uso di velocissimi, li ha reso più umili, e più col 
volere, che col negozio si stipulano seco loro li trattati. De' Tripolini non si fa conto, perché ristretti in cinque soli vascelli, 
Tunesini sono della stessa forza, e quando spedirono due ambasciatori per ricuperare un ricco vascello, che fu preso a profitto dal signor di Segnalè furono licenziati senza risposte. Poco riflesso meritano di presente involti in guerre vicine, e fastidiose. Il corso degli Algerini è più infesto, perché possono armare sino 18 vascelli di guerra. Due di loro ambasciatori del 
1692, segnarono la pace, perché erano in guerra col re Guglielmo, inchinarono il re Giacomo. L'armata sul Mediterraneo li fece cangiar di genio con riporsi in rottura. Ora con nuova spedizione di due ambasciatori si è convertita in pace, e non si 
deve esser fuori di sospetto che siano seguiti secreti concerti. </p>
<p>Il re di Marocco lontano e debole per mare, può apportare poco danno. Tredici mal armati legni di Sales, corseggiano, ma per terra la diversione usata contro la Spagna è di conseguenza. Quando s'inviò del 1694, l'ambasciator Santolan fu 
con pubblicato motivo di cambiar schiavi e di dilatar il commercio, che con tutti questi barbari si coltiva per mezzo dei 
Consoli nelle scale, che vi danno la mano, ma l'assedio susseguente di Centa fece supporre essere stato il vero, ed il principale d'impegnarlo. </p>
<p>Fatto un lungo giro la penna dalli riguardi del cristianissimo 
con le potenze più estere dell'Europa, per finire questa imperfetta relazione si deve ridurre alli rispetti, che passano con quelli dell'Italia. A misura della parziatità de' regnanti sopra la 
Santa Sede sono più o meno confidenti le disposizioni, e che 
s'alterano anco non solo secondo il cambiamento delle persone, ma delli negozi. Riuscirebbe tedioso all'Eccellentissimo Senato il riandare quanto corse nel periodo di tre Pontefici di gusto,
o di disgusto: la virtù sopragrande dell'Eccellentissimo signor cavalier Venier, che mi precedé nell'impiego, n'ha come d'ogni altra cosa reso puntual conto, e li miei imperfetti dispacci 
continuate le serie di tempo in tempo; pure conviensi dire avere 
ritrovato le amarezze infiammate nel reciproco maggior bollore 
quando regnava Innocenzo undecimo. Per una parte con le pretese regalie sopra provincie in ordine all'atto del clero 1673, 
e coll'esempio della bolla di Clemente nono, che le estese sopra 
li acquisti, con la contesa sopra le quattro proposizioni dichiarite del 1682, con franchigie fondate sopra il trattato di Pisa, 
con l'ambasciatore Lavardino armato in Roma per sostenerle, 
con un nunzio cardinale poco meno che in sequestro. Infine 
con lo Stato d'Avignone occupato, reso nudo delle sue difese, e 
con la relegazione di alcuni di quei vescovi. Per l'altra con aver 
tenute vacanti 44 Chiese, negando le bolle alli vescovi anco 
non intervenuti nell'assemblea, con ministro non riconosciuto, 
e con contraria decisione nelle controversie dell'arcivescovo di 
Colonia. Tutti questi furono li disgusti fomentati da' Spagnuoli, 
e le offese da reciproca acrimonia, che poco mancò non prorompessero in più aperte dichiarazioni, se non fossero state divertite dalla guerra insorta, che fece cambiar alla Francia di tuono la voce e di atto il procedere. Ma che altrettanto così nel 
mezzo degl'impegni, che quando si raddolcivano, si ritenne sino allo spirare al Cielo, fermo il Papa nelli suoi decreti, ed imperturbabile al scagliar delle minaccie. Sostituitoli Alessandro 
ottavo comparve un barlume di mutazioni; si versò in maneggi, 
e la pronta promozione di Roves lusingò la Francia d'aggiustare il rimanente a proprio modo. Ma la nomina susseguita del 
signor d'Harlais arcivescovo di Parigi punse fortemente l'animo 
del Pontefice, che dopo aver conseguito la rinunzia de' quartieri fatta dall'ambasciatore Duca di Chaune e la restituzione d'Avignone, passato il tempo in inutili dibattimenti, cedè a quello 
del vivere prevenendo l'ultimo punto con la pubblicazione della bolla condannatoria le quattro proposizioni. Dichiarazione 
più inaspettata non sopravenne alla Francia, che ben conobbe 
la necessità a quale era ridotta di facilitare la difinizione delle 
controversie. Onde asceso alla Tiara Innocenzo duodecimo, parte di esso lo furono tra gl'equivoci dell'espressioni, per quali 
ogn'una delle parti pretende di aver vinto. Rimase però indecisa quella delle regalie, che di principale che fu, divenne accessoria, ed ora senza riflesso. Le grazie, che ha ricevute la Francia da 
questo Pontefice, così in ordine, che in merito, sono tante, quante 
ne ha saputo domandare. Vero è che la presente promossa soggezione de' regolari a' vescovi, incontra grandi difficoltà essendo 
solita essa, quando ne conosce un ben inclinato, a valersi dell'occasione, e superare quanto può, è certo non v'essere principe 
in Cristianità, che tenga più prerogative indipendenti della Corte 
di Roma a distinzioni d'alcun altro, e stare in tanta attenzione il 
parlamento, che squittinia, ed il ministero, che delibera sopra le 
insorgenze con essa, che non solo si mira al conservarsi quello 
si possede, ma ad ascendere a grado più lontano da qualunque 
soggezione. Alcun suddito non può sperar beneficii Ecclesiastici, che dal re, essendo la maggior parte tenuti quelli, che da arcivescovi, vescovi, capitoli, ed abbati si dispensano. Li cardinali 
nazionali del partito francese sono cinque: Bovillon, Etré, Bonsi, Camus, e Fourbin. Li dichiarati per essa: Fristemberg, e 
Maidalchini, altri partiti, e voti si uniscono secondo gl'interessi 
de' conclavi. Desidererebbe la Francia, e me ne mostrò il ministro Croisi, che la Repubblica vi avesse aggiunti li propri. La 
morte dell'arcivescovo di Parigi ha levato un grande ostacolo alla promozione. La nomina del vescovo d'Orleans prelato di 
gran merito sostituita, e si fa tutto perché nella prima occasione siano incluse quelle delle Corone, dal che pare il Papa 
non lontano. Tutto ciò tocca il spirituale, poiché quanto al temporale della potenza del Papa non si fa gran caso e particolarmente quando vecchio; li offici, e non le arti propri di sua incombenza. Si pretenderà sempre aver un freno pronto, ponendo in campo la ricupera di Castro per il duca di Parma, e che 
la forza domerà la Corte di Roma, tutte le volte, che siano vittoriose le armate. In un trattato di pace quando si avranno ad 
esaminare punti di religione, si stimerà sempre la sua mediazione, perché la guerra che si maneggia contro tanti principi, 
tra' quali molti eretici, sola non può aver l'intiero prezzo; unita lo avrà maggiore, e la Francia non è mai discesa a dichiarazione positivamente col Papa. Per quelli d'Italia possono esser più facili, che per l'universale le disposizioni, e l'offerta fatta per la pace di Savoia di renderlo non solo garante con altri 
principi, ma depositario di piazze, pare ne sia un principio, tuttavia l'età tanto avanzata del Pontefice, l'incertezza del genio 
del successore, ponno fare grande contrasto. Si eccitano però li 
suoi officii perché di preciso suo debito genio, ed attemperati al 
zelo di principe capo in Cristianità, e perché senza altro fine, 
che del bene in essa. Li accidenti però ponno far mutar le massime ed i consigli. </p>
<p>Il gran duca per li duplicati matrimoni del figlio, e figlia 
con personaggi alemanni, per la protezione, che ha il cardinale dell'imperatore, e Corona di Spagna, per le ricche rendite ne 
tira, per la dipendenza da questa con li presidi in Toscana, per 
li fini di liberarsene una volta, ed infine per quelli di conseguire 
dalla Corte di Vienna titoli, e trattamenti eguali alli accordati 
al duca di Savoia, viene creduto nelli interessi delle Case austriache. Ad ogni modo si è quel principe tenuto in tanta prudenza 
agl'incontri, che non ha dato soggetto di gelosia, e se nel principio della rottura rinnovò la spedizione d'un ministro di tanto 
interrotta, fosse per tenerlo fermo nella nentralità, e che per 
quella del porto di Livorno, che fu imputatagli rotta ricevé la 
Francia l'estraordinaria del cavalier dal Bene, ne sortì però esso dal negoziato con soddisfazione del duca. Ora non passano altri affari, che quelli nascono dall'infestazione del commercio, per quale preme al gran duca la buona corrispondenza 
che viene reciprocamente coltivata con apparenti dimostrazioni. 
Li Genovesi v'hanno trionfato in questa guerra più degli 
altri avendolo per la situazione del paese con occulta facilità, ed 
anco col favore de' passaporti felicemente progredito. Benché si 
conosca, che li passati trattamenti li conservino l'animo velenato, che il possesso privato di tante terre nel regno di Napoli, 
di capitali, e dilatato negozio nelle Spagne, e nell'Indie rendino quel governo più inclinato a questa Corona, ad ogni modo 
per li riguardi, ch'hanno di conservarsi la navigazione per le 
prove date d'intimidita rassegnazione con l'umiliazione del loro capo in persona, per il poco fondo ritrovato negl'altrui appoggi, per il vigore della forza pronta, e vicina della Corona 
non si fa molto caso di quella Potenza, e se con alcun degrado 
di altura di presente seco loro si tratta, si deve attribuirlo alla 
congiuntura presente, benché oltre li accidenti assai frequenti 
di prese di loro nazione non sono insorti altri motivi d'indolenze o dispiaceri. </p>
<p>Non si rappresenterà convenienza per la Francia, che il 
duca di Parma non la secondi, lo comprovò il punto concesso 
del palazzo Farnese a Roma quando fu spedito Lavardino, e se 
per la minacciata restituzione di Castro non seppe risolversi al 
prestar assensi, non ebbe cuore tampoco al negarli. Dopo il matrimonio replicato con la principessa Palatina, strettosi in parentela con Cesare, e col re di Spagna, rimessa quella libertà, 
che la Francia si era posta in testa di giugulare a principi Italiani, soprasterebbe un veicolo di dipendenza di quella Casa, 
se il confine del suo stato con quello di Milano, e li molti negozi, ch'insorgono con governatori, non facessero passar più argomenti di differenze, ed alienazione. </p>
<p>Benché il principe Cesare inasprito per le cose sofferte, e 
che col dominio della volontà del passato duca di Modena dirigeva assolutamente le cose, pareva nascondesse sentimenti di 
poca inclinazione alla Francia; ad ogni modo il ricovero della 
regina d'Inghilterra sorella del duca, li appoggi, e soccorsi lo 
attiravano intieramente rassegnato. Ora cambiato quello stato 
di principe per la dimessa Porpora del cardinal successore, come s'è egli sempre esperimentato più aperto, e sinceramente 
portato alle compiacenze della Corona, così è da credersi si tenirà costante, e che il nuovo matrimonio con la principessa di 
Annover non sia per alterarli li suoi antichi dipendenti sentimenti. </p>
<p>Il sacrificio dei Stati, che fece Mantova all'oro de' francesi, 
aveva unito anco quello dell'arbitrio. La vendita di Casale, le 
fortificazioni erette in Guastalla, furono conseguenze pubblicate 
d'un prezzo rilevante, inferiore però alla sua poca economia, e 
l'annue pensioni sebbene recentemente mal pagate; mezzi al 
tenere il duca sommesso, acquisti reputati con mire tendenti 
all'imbrigliar li principi d'Italia, al facilitarsi quello dello Stato di Milano, nel caso fosse per oscir dal dominio spagnolo, e 
del Monferrato, che per li diritti di femmine deve passar nella 
Casa di Lorena dopo la morte del duca. Ha però egli con spedizione de' ministri, con arti apparenti, e con stessi suoi viaggi 
voluto sincerare delle proprie intenzioni e passi, la Corte di 
Vienna, che non ostante fu sospettato ingannevole nel negoziare, e doppio nell'apparenze, ma voltatasi la faccia delle cose in 
Italia è stato costretto a commutare il predominio, che lascia in 
dubbio, qual delli due fosse più grave, se quello che li aveva
posto la Francia con la forza dell'oro, e con l'arte de' negoziati alla sovranità d'un principe libero, togliendoli parte de' Stati; o quello che sotto colore d'assicurarsi della sua volontà, e 
porre in quiete l'Italia, li ha applicato la Casa d'Austria con la 
forza delle minaccie, anzi del ferro, avendolo imperiosamente 
violentato a licenziare il ministro francese all'allontanare li 
sospetti dal suo Consiglio, e dichiarazioni contro propri sudditi, arbitri presi in seguito della demolizione di Guastalla, investita in B. Vincenzo Gonzaga, e precedenti a quella di Casale, che ad un esercito superiore fu per minor male sottoscritta, 
e vantata come perfezione di opera alla redenzione della Provincia. In queste angustie di Stato ridotto il duca, non li rimane più di libero senza esporsi all'ultime rovine ha quanto poter 
agire a piacere della Francia, la quale persuasa del genio rassegnato, che conserva, ma che non potendo da sé cambiar la 
mala sua presente sorte, convenghi per necessità soffrire e tacere. </p>
<p>In generale la Francia osserva con gelosia, ed esagera con 
vigore li vasti disegni di Cesare, l'autorità, il credito, che va 
sempre più stabilendo con armate poderose in Italia, con imponer giogo a principi, e col succhiare il sangue più sostanziale 
de' loro Stati. Di tutto ciò ne fece l'eco la voce di Rebenach 
con la rappresentanza de' loro mali, del pericolo de' maggiori, 
della rovina, in che si pongono dando le loro forze, perché contribuissero alla propria distruzione, della necessità di svegliarsi 
dal letargo, esimersi dall'oppressione, pensare alla sovranità, 
ed infine insinuandoli, che non dassero quartieri d'inverno o sussidi, e con offerte di soccorsi, non con altro oggetto, che di 
contribuir alla loro pace, tranquillità, e sicurezza. Furono a questi uffici, ed insinuazioni, generali le risposte, niuno poté o volse 
impegnarsi, forte incerto alcuno, se li esibiti soccorsi, sebbene palliati dal manto di sollevar l'Italia dal peso, introdotti, 
che fossero, l'avessero maggiormente gravata. Ad ogni modo 
volle far vedere la Francia, che tutti li principi sarebbero stati 
pronti ogni volta che la Repubblica ne avesse dato l'esempio, e 
come la prima, e la più forte potenza della Provincia si fosse 
dichiarata d'impegnare lo scudo della sua libertà. Fu opinione 
assai universale, che la suddetta spedizione non fosse veramente con speranza di muoverli, né di unirli, ben conoscendo, che 
anco dal primo nascere in alcuno sarebbe rimasto primo oppresso, che dichiarito, perché la propria debolezza separatamente non s'avrebbe risolto, che per la poca unione, ed intelligenza, non sarebbe stato facile la riuscita d'una lega, che le 
forze dei francesi sarebbero state tarde, che il paese esposto al 
soffrire molto più, e che in fine era meglio tollerare la presente 
oppressa condizione, in parallelo di tanti dubbi, e pericoli, ma 
che l'oggetto principale fosse di tenerli con la contra-posizione 
de' offici, costanti nella neutralità, e per divertire le temute dichiarazioni d'alcuno, che non avesse potuto resistere alli pensieri, che suole suggerire il più forte la felicità del vincere. </p>
<p>Può essere, che con la stessa massima, e per dileguare le 
ombre, Cesare tentasse d'estendere l'unione, che teneva con 
la Repubblica contro il Turco, ad altra con gl'alleati che la dichiarò nelle offerte della pace con Savoia depositaria di piazze, 
ed in quella coll'Impero arbitra delle controverse riunioni delle Camere. Quello è certo che avrebbe più piaciuto alla Francia, che la Repubblica si fosse riscaldata con li uffici nel tempo 
delle differenze con la Santa Sede nel quale si tenne in silenzio, 
che all'insinuazioni di Rebenach si fosse mossa, ed avesse risolto 
con quelle antiche forti massime, che si professa esigere la premura delle cose sbilanciate, e quasi parzializzando essa per l'interesse d'un principe alleato li complisce, ed avesse caro con 
l'uscita de' francesi dall'Italia, e che con la continuazione della 
guerra divenissero più deboli. </p>
<p>Né fu anco dedotto il supposto della situazione de' rispetti 
contrari, mentre giova alla Francia, che la lega si disunisca, 
che s'avanzino le prosperità del Turco, che il commercio sia inquietato per compiacerli quando è necessario ed utile alla Repubblica, che l'armi così de' confederati, che proprie trionfino,  
che l'unione si mantenghi costante, che il Turco s'indebolisca,  
e che il suo commercio sia sicuro, e libero, per tirare gli aiuti 
valevoli al sostenere la guerra. </p>
<p>Così sebbene passa tra queste due Potenze direttamente l'amicizia, che si coltiva con le più desiderabili apparenze, transversalmente sono sì opposti li loro riguardi ed interessi, che 
hanno resa al ministro Veneto in quella Corte, e renderanno durante la guerra, la congiuntura delicatissima, li negozi arduissimi tra un involucro di scrupolosissime sottigliezze.  </p>
<p>Con tutto ciò si lasciò persuadere quel ministro dal fatto, e ragioni, che le convenienze della Repubblica non potevano permettere d'ingelosire li suoi alleati, che era equità il non 
abbandonare una guerra di religione per entrare in altra, che 
affligge la Cristianità. Che per li desideri pubblicati per la pace 
la prudente indifferenza, in che s'è contenuta, è quella stessa che 
fu sempre di reggersi con massime religiose, e giuste, e con 
decreti, ne' quali il politico non prende alcuna parte quando si 
tratta del retto, e del cristiano. </p>
<p>Così si è prestato aggradimento alli insinuati uffici, s'è 
profferta stima d'assensioni alla mediazione, ed in un certo modo 
si confessa, che l'ulivo della pace ha da essere portato dalla bocca della Repubblica. Con ciò confirmandosi, che le linee del cuore della Francia non sono traviate da quell'antico centro, ch'è stato sempre inviscerato, e medesimato in corrispondenza, in affetto, ed in confidenza con quello della Repubblica. Dichiarazione non è emanata dalla Corte Austriaca agl'uffici passati da 
ministri Veneti, forse più caro ad essa, e creduto proficuo il passar per il canal della Svezia, che per quello d'un principe con 
quale si stringono tanti vincoli d'unione, o per darli in mano 
un maneggio di Cristianità in contrapunto di quello con il Turco, del quale vuole Cesare esserne l'arbitro e dispositore. </p>
<p>Che se questa dichiarata disposizione, e prontezza della 
Francia è fondata sopra il zelo della Repubblica, sopra il concetto di sua prudentissima direzione  sapienza, e giustizia, derivata anco dalli riflessi della gloriosa, possente resistenza sostenuta col più formidabile barbaro Impero dell'universo, del splendor di tanti trionfi, e del polso invigorito de' vasti acquisti, 
che forse in altro tempo si sarebbero rimirati con sguardo di 
gelosia, se non si credesse ch'all'occasione potessero fornire al 
contraporsi all'aggrandimento, così dilatato di Cesare, ed alli 
pensieri, che meditasse di valersene. Ma è probabile, che questa disposizione continui, perché se la sorte dell'armi decidesse 
l'acquisto di Pinerolo agl'alleati, crede la Francia sia interesse 
de' principi Italiani, che se gli restituisca perché non preponderi 
con dominio assoluto il contrario partito, ed è di onore alla Repubblica, per esser quella, che col suo ministro manipulò il trattato di Munster, che conferma precedente della sua cessione. </p>
<p>In tal sì ben disposto sistema lasciai il ministero, ch'è sicuro, che la mirabile desterità, il sublime talento, la consumata 
esperienza dell'Eccellentissimo Erizzo successore, contribuiranno a sempre più consolidarlo, ed a nutrire, perché creschi 
il mondo Cristianissimo, quel parto, che nel mio tempo solo nato comparve, che s'ha esatto il merito incomparabile della patria, ed al quale ha dato sembianza il buon genio di quel Monarca. Come risuonano li applausi del di lui impiego, dalla voce 
degl'encomi universali, così non ha bisogno, che si lasci sentire quella sarebbe ineguale alla giustizia, ed al dovere. </p>
<p>Il re con benignità sopragrande m'ha sempre amesso, ed 
ascoltato, con obbligantissima soavità, risposto con sensi di stima alla rappresentanza, frequentemente, e con lode alla Repubblica, tratti di suo particolar genio, di virtuoso abito, e di perfetto naturale.</p>
<p>Come le discussioni de' negozi passano per il più per le 
mani de' ministri, non è meraviglia, se per li riflessi dell'interesse degenerano alcune volte con corruzione delle prime inclinazioni. Se il naturale del ministro, con che si deve trattare sovente appariva poco inclinato alle instanze, giovava al servizio 
valersi del frutto dell'attenzione prestata al coltivare quello degl'altri più possenti e favorevoli, e posso dire, che questa via 
vi ha mirabilmente contribuito, peraltro sarebbero rimaste 
inofficiose le richieste, o sinistramente corrisposte. </p>
<p>Per coltivarlo non ho mancato alle mie parti impiegan-
do li mezzi convenienti ed idonei per acquistar confidenze e 
amici, e penetrar nel più secreto delle massime de' consigli, e 
nel più vero de' successi. Posso dire con grande fortuna, più 
che per alcun attributo, nel trattare essere in tanti negozi prevalso l'esito di pubblica approvazione, nonostante li obici portati alcune volte dall'intrinseco loro non poco dalle persone, 
molto dalla natura de' tempi, ed a generoso compatimento, di 
che appariscono per testimoni tanti registri dell'Eccellentissimo Senato. </p>
<p>La comparsa alla Corte dell'illustrissimo signor Alvise Tiepolo fu dell'Eccellentissimo signor Francesco, dopo essersi erudito in quella di Torino se con generosità di trattamento diede 
splendore alla rappresentanza, che ho procurato con il maggior decoro sostenere, ha saputo con la sua virtù, ed attrattiva 
far spiccar il merito suo singolare, e far applaudire le riguardevoli doti, delle quali è guarnito. </p>
<p>A cumulo de' passati considerabili servigi, che ha prestato 
nelle ambasciate dell'Eccellentissimo signor Contarini a Parigi, e 
a Vienna, Giacomo Colombo in qualità di secretario si è umiliato con prontezza alle disposizioni sovrane anco per il tempo del 
mio impiego. Come acquistò tanto grado di merito in essi, così non devo rappresentare il peso di questo, quando con la 
quarta attuale rassegnazione sotto l'Eccellentissimo signor cavalier 
Ruzzini si può ben argomentare, che li oggetti suoi sono portati all'inoltrarsi nella pubblica considerazione, non devo tuttavia omettere a di lui giustizia, e dovuta lode, che le parti di 
assiduità, modestia, e prontezza al servizio sono state tali, che di 
più non si poteva desiderare, onde meritano gli effetti della real 
beneficenza dell'Eccellentissimo Senato. </p>
<p>Non posso abbastanza esaltare il servizio di Gio: Francesco 
Vincenti, che in qualità di coadiutore ha intieramente adempito 
con l'uso di fedeltà religiosa, di zelo sviscerato, di attenzione 
vigilante, di volontà rassegnata, di puntualità diligente, e per il  
tempo del bisogno supplito allo scrivere, ed alli numeri tutti 
dell'impiego, parti ereditate dal benemerito suo padre e maggiori, e da esso per li vantaggi del suo principe, per la gloria 
di sua persona con il più fino onore praticato. So di non ingannarmi se, documentato dall'esperienza, avanzo all'Eccellentissimo Senato la sicurezza, che sarà per riuscire del suo real 
ottimo servizio tutte le volte, che saranno applicati questi savissimi di lui maturi talenti, ed il concorso d'alcuna gratitudine 
sarebbe una giustizia di ricompensa al loro purgato prestato 
sacrifizio. </p>
<p>Rimane, Serenissimo Principe, Eccellentissimi Signori, di 
parlare, di chi sopra di tutto dovrei tacere, perché più il silenzio 
abbi ad autorizzare il timore, con che ho intrapreso questo gravissimo impiego, che perché la lingua osi inscusar le debolezze, 
con quali l'ho sostenuto. Ben lo conobbi subito che il sovrano 
volere me lo conferì. Poiché fui atterrito dalla presenza di sì rilevato posto, confuso dalla mole che mi sovrastava, intimorito 
dall'inferiorità de' scarsissimi talenti, ed angustiato dentro l'ambito di ristrettissime fortune, che da recenti aggravi per il reggimento del fratello a Bergamo da percosse de' matrimoni s'erano tanto indebolite. Con tutto ciò l'esempio del sacrificio successivo de' miei maggiori aquietò l'agitazione di questi violenti 
movimenti; presi coraggio, intrapresi l'ubbidienza, ed impiegai 
quanto seppi e potei con vigilanza, applicazione, zelo, e passione 
per il servizio della Patria. Il cuore generoso dell'Eccellentissimo Senato con l'espressioni che vivono di compatimento coprì 
gli errori del fiacco servire, né poté applicare conforto più soave, 
e possente alli pungenti rimproveri, che mi dava il rimorso di 
conosciute debolezze. Ma nelle misure concertate per passare 
il prescritto corso d'un triennio, fallirono le disposizioni del raddoppiato intiero sino a sei anni, causate da altrettante rifiute 
che elezioni di otto riguardevoli soggetti ogn'uno migliore di 
me nell'abilità, e più abbondante di mezzi. Così convenni rinnovar più volte le livree, scuderia, ed in aggiunta alli giornalieri 
dispendi per il decoro della rappresentanza, mi accaderono quegl'incontri, che il calcolo non seppe prevedere, con che divenni tanto più sbilanciato, poiché dovei supplire a più effettivi 
lutti, a tre dispensiosissimi viaggi in Fiandra, ed in due d'essi 
ad accampamenti d'assedi, all'occasione di due pompose nozze 
dei principi reali, e perché tutti li accidenti attivi del profondere mi giungessero alla calamità della carestia, che finì di divorarmi le sostanze, suffragò infine la carità dell'Eccellentissimo Senato animando li successori cittadini con accrescimento 
di mensuale stipendio, al sollevarmi dell'oppressione, e diede ad 
intendere, che vuole tirare quanto è possibile. Dopo congedato 
da Sua Maestà volle farmi presentare per mano degl'introduttori, con il consueto contrassegno di generosità, il suo reale ritratto gioiellato di diamanti, unito a catena d'oro con la propria medaglia. Sottopongo questo dono all'arbitrio assoluto 
della dispositrice mano del Principe, dalla di cui grandezza 
dipende non come seconda, ma prima beneficenza a ristoro de'  
miei pressantissimi bisogni. </p>
<closer><dateline>Madrid lì 17 novembre 1695.</dateline>
<signed>PIER NANI ambasciatore </signed></closer></div1></body></text></TEI.2>
