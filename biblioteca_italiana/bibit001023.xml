<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Discorsi intorno alla comedia</title>
      <author>Nicolò Rossi</author>
    </titleStmt>
    <extent>71 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001023</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trattati di poetica e retorica del Cinquecento</title>
        <title type="part">v.</title>
        <editor id="ed">Weinberg, Bernard</editor>
        <publisher>Laterza</publisher>
        <pubPlace>Roma [etc.]</pubPlace>
        <date>1970-1974</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/><language id="lat">Latino</language></langUsage>
    <textClass>
      <keywords scheme="CDD">
        <term>808.009031 - RETORICA. 1500-1599</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Correzione linguistica</item>
    </change>
    <change>
      <date>2003-06-04T00:00:00.000+02:00</date>
      <respStmt>
        <name>Valeriano Fiori</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-06-07T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<front>
<titlePage>
	<docTitle>
		<titlePart type="princ">Discorsi intorno alla comedia</titlePart>
	</docTitle>
	<docAuthor>Nicolò Rossi</docAuthor>
	<docDate>1589</docDate>
	<docImprint>
		<publisher/>
		<pubPlace/>
		<docDate/>
	</docImprint>
</titlePage>
</front>
<body>
<div1 n="Dedica"><head>AL MOLTO ILLUSTRE SIGNOR CONTE PIETRO PAOLO BISSARO, SIGNORE SUO OSSERVANDISSIMO</head>
<p>Sono stato grandemente desioso, illustre Signor mio, dal tempo che mi partii dallo Studio di Padoa in qua, di scrivere alcuna cosa intorno al poema comico tralasciato da Aristotile nel libro ove compendiosamente trattò i precetti dell'arte poetica, o vero come più dee stimarsi da lui scritto, ma smarrito per ingiuria di tempi. E confesso sino in quel tempo ch'io era uditore del dottissimo Francesco Robortello aver intorno a tale poema raccolti molti precetti per redurli poi in un trattato particolare ch'io voleva far latino per aggiongerlo ad esso libro di Aristotile. E quantunque fossi sicuro ch'io prendeva maggior carico assai che non fecero que' pittori che poi non osarono aggiongere cosa alcuna a quella nobilissima pittura che lasciò Apelle imperfetta, tanto, nondimeno, era il desiderio che a ciò fare mi spingeva, che pareami aver fatto gran cosa quando da dotti uomini fosse tal mio ardire in cosa così importante lodato.</p>
<p>Mentre dunque doppo molti miei travagli pareami aver acquistato alcun ocio e potere agiatamente darmi allo scrivere questo mio già molti anni concetto discorso, considerai che avrei fatta cosa poco lodevole, avendone dottissimamente scritto prima il dottissimo signor Gioan Giorgio Trissino e poi pochi anni sono passati che l'eccellentissimo signor Riccoboni ne ha fatto un altro suo trattato da lui aggionto alla traduzione fatta del libro della <title>Poetica</title> d'Aristotile, ove trattò come si dee comporre una ben regolata comedia. E doppo l'eccellente signor Iason Denores, dottissimo e cortesissimo gentiluomo, discorse dell´istessa nella sua <title>Poetica</title> molto ampiamente; onde mi rimossi dalla primiera opinione di voler scrivere alcuno mio discorso intorno alla comedia e così sinora son rimaso cheto.</p>
<p>Ma avendomi i giorni passati l'illustre e molto reverendo signor Fra Giovan Battista Calderari, Cavalier di Malta, fatto degno di vedere un suo nobil poema comico nomato da lui l´<title>armida</title>, e scorto avendo in quello essere le più nobili parti che a constituire così fatto poema si convengono, m'è di novo destato questo già sopito desiderio di scrivere alcuna cosa intorno al poema comico; e maggiormente che quegli eccellentissimi uomini che ho di sopra nomati molte cose hanno tralasciate che alla composizione di così fatto poema non fiano inutili da sapersi. La qual cosa crederò io che essi abbiano fatto mossi sopra tutto da queste due ragioni: l'una, che non vollero punto scostarsi dal metodo usato da Aristotile nello scrivere della tragedia e dell'epopea; l'altra, che giudicarono che tutte le cose che fossino pretermesse da Aristotile fossino di poca importanza e leggeri.</p>
<p>Trattaremo, dunque, prima del titolo della comedia, poi se si possa scrivere in prosa, doppo se si debba usare il prologo separato, se il coro, se si deono usare intermedii separati dalla essenza della favola, dei nomi delle persone comiche, e, finalmente, delle parti della qualità e della quantità di essa comedia. Oltre le cose dichiarate da quei dottissimi uomini, diremo alcune cose e si serviremo di alcuni essempii tolti dagli antichi e moderni comici poeti, che serviranno per interpretazione più tosto delle cose dette da' su detti nobili scrittori, che io faccia professione di aggiongere cosa alcuna a quanto da loro diligentissimamente è stato trattato.</p>
<p>E farò parimente vedere come il signor cavalier Calderari in questa sua onorata composizione abbia serbati con molto risguardo tutti i precetti descritti e da Aristotile e da altri famosi auttori. La qual cosa ho fatto molto volentieri sì per un mio quasi naturale desiderio di scrivere alcuna cosa per giovare (s'io potessi) con i miei studii ai virtuosi, come per l'osservanza mia verso questo nobile e virtuoso cavaliere; al quale, essendo per strana infermità di gotta levato il modo di maneggiar per la religione sua e par la fede cristiana valorosamente l'armi contra i nimici di quella, come ha fatto per sedici anni a dietro, ha volto il suo onorato pensiero a scrivere nobili poemi comici onde possa giovare al mondo sì per l'arte espressa nelle sue nobilissime comedie come Per l'utilità commune che reca seco ogni buono poema. E sopra tutto la comedia, dilettando con l'imitazione e giovando col dimostrare la tramutazione di tutte le cose umane in un giro di sole - per non dir molte fiate d'occhi - et i varii avvenimenti che occorrono agli uomini. Perché, sì come la tragedia ci dà ad intendere che non pogniamo fede nel volto ridente della fallace fortuna, così la comedia ci fa conoscere che non debbiamo sgomentarci o perder l'animo perché ella a noi si dimostri sovente con faccia irata.</p>
<p>Il che fatto da me, mentre considerava a cui sopra tutto di questa nobiltà vicentina, ove disegno spargere tutte le fatiche ch'io farò degli studii miei, potessi dedicare questo mio discorso qualunque ei si sia, agevolmente mi venne alla mente Vostra Signoria illustre, sì per la molta sua auttorità che tiene nell'Academia nostra Olimpica et in tutta la città nostra, in cui ella è principalissima per nobiltà di famiglia e per beni di fortuna e per illustri virtù di animo, e perché so quanto sia intendente delle cose della poetica e con quanto giudizio ella discorra degli altrui poemi. E perché molti che così a dentro non penetrano le parti della poesia e pur vorrebbono parere lincei nel giudicar le opere altrui, si fanno spesse fiate lecito sparlare con pochissimo giudizio degli altrui poemi, avranno e la comedia dell'illustre signor cavaliere et il mio discorso eletto un difensore e testimonio di grandissima auttorità. Piglisi, dunque, Vostra Signoria illustre questo picciolo segno della servitù mia verso lei, e per capara di dono maggiore se il Signore ci donerà vita alcun tempo.</p></div1>
<div1 type="Capitolo"><head>Capitolo 1</head> 
<argument><p>Come si deono intitolare le comedie.</p></argument>
<p>Parmi che colui il quale si propone voler comporre una comedia debba prima considerare tutta la favola, la quale non senza grandissima ragione da Aristotele è giudicata essere l'anima del poema; e quella tutta, come m un corpo redotta, darle un titolo conveniente. E darle titolo conveniente è cosa di non poca importanza, poiché poeti d'onorato nome nel dar a' loro poemi convenevole titolo hanno errato. Ora io, nel leggere e gli antichi et i moderni poeti comici, trovo loro avere auto molto libero il campo d'intitolare le loro comedie. E veggo che o le hanno dato il titolo dal nome della persona principale comica intorno la quale è il soggetto di tutta la comedia, sì come è l'<title>Anfitrione</title> di Plauto e per lo vero e per lo finto Anfitrione, e l'<title>Alessandro</title> del signor Alessandro Piccolomini; o vero dalla persona onde nella comedia occorre alcuno errore, come nei <title>Menechmi</title> di Plauto e nei <title>Similimi</title> del nostro dottissimo Trissino fatta ad imitazione di quella di Plauto come Terenzio fece e l´<title>andria</title> e l´<title>Heautontimorumeno</title> tolte da Menandro, e le <title>bacchide</title> di Plauto; o da alcuna persona introdotta nella comedia insolitamente, che addimandano i dotti non propriamente persone ma come persone; tali sono le <title>Rane</title> e le <title>Nebule</title> e le <title>Vespi</title> di Aristofane; o da alcuna persona che condisca tutta la favola con ingannevoli burle, benché in essa non cada né la peripezia né la recognizione, ma che però sia causa che la peripezia e recognizione cada sopra altre persone, come l'<title>Epidico</title> et il <title>Pseudolo</title> di Plauto et il <title>Formione</title> di Terenzio; o da alcun luogo onde sian venute le persone principali della comedia, o vero quelle che inducono la recognizione e la peripezia, come l´<title>Andria</title> di Terenzio et il <title>Penolo</title> di Plauto; o da persona che sia finta da alcuno personaggio principale delle comedie, onde ne nasca prima travaglio e poi tramutazione dalla cattiva alla felice fortuna, come l´<title>eunuco</title> di Terenzio e la <title>Mora</title> nella comedia del cavalier Calderari; o da alcuna azione introdotta nella comedia principalmente, sì come nell'<title>Heautontimorumeno</title> di Terenzio il cruccio che sentiva Menedemo per la partenza da lui creduta di Clinia suo figliuolo e gli stenti che pensava ei facesse nella guerra, gl'<title>Ingiusti sdegni</title> del Pino, et a mio giudizio il <title>Soldato glorioso</title> di Plauto.</p>
<p>Perché, quantunque lo Scaligero dica nel terzo libro della sua <title>Poetica</title> che Plauto male intitolò essa «comedia», perché la peripezia della persona principale sia fatta dalla felice alla cattiva fortuna, perché esso soldato in fine d'essa comedia è uccellato e battuto, nondimeno, io sento che il soldato s'introduca per azione ridicolosa in essa comedia e non sia altra persona principale che Pleuside giovane e Filocomasia meretrice inamorata di esso Plauside, la cui tramutazione è fatta dall'aversa alla miglior fortuna, poiché l'uno privato dell'amata donna, l'altra essendo in spiacevole servitù d'un vano soldato, ambedue ad un tratto si sbrigano dai travagli, rimanendo beffato il poltrone e vano soldato Pirgopolinice. Né è vero che l'<title>Asinaria</title> d'esso Plauto per simil ragione avesse cattiva tramutazione e non convenevole alla comedia, sì come esso Scaligero dice nel loco di sopra addotto della sua <title>Poetica</title>, poscia che e quella favola ancora è intitolata dall'azione degli asini venduti, dei denari de' quali si dovea servire Argirippo, giovane inamorato di Filenia meretrice, onde egli ottiene essa dalla madre ruffiana per un anno. Né perché Demenetto vecchio sia trascinato dal luogo ove in compagnia del figliuolo cenava con la meretrice si deve dire che abbia cattiva tramutazione, perché non Demenetto né Artemona sono in lei le persone comiche principali in cui debbe cadere la recognizione e la peripezia, ma Argirippo e Filenia.</p>
<p>Sono ancora alcun'altre comedie intitolate da cose che in loro sono di pochissimo momento, sì come è 'l <title>Rudente</title> di Plauto e quella che egli intitolò <title>Trinummo</title>; nelle quali la corda di cui parla nella <title>Rudente</title> e colui che è condotto nel <title>Trinummo</title> dal vecchio Calide per tre denari a recarli il messo dell'amico Carmide assente, sono introdotti episodicamente (per dir così) e fuori della principal azione di esse favole. Èvvi un altro modo dal quale i poeti antichi intitolarono le loro comedie, che è da quella cosa di cui molto ragionamento si fa in essa favola comica, come i <title>Prigioni</title> di Plauto ove trattasi un inganno fatto da alcuni prigioni; e di quelli molto si ragiona in tutta quella favola, nascendo la peripezia con la recognizione sovra ambedue que' giovani prigioni, l'uno conosciuto per figliuolo di Ogione gentiluomo ricco tra gli Etoli, e l'altro liberato dalla prigione e lasciato girsene libero in Elide patria sua. Vi sono parimenti due comedie di Terenzio che si potrebbono redurre sotto questo modo, cioè gli <title>Adelfi</title> e l'<title>Ecira</title> così nomate et intitolate da Menandro la prima e questa seconda da Apollodoro, da' quali furono fatte greche, e tradotte nella lingua latina da Terenzio, avendo all'una dato il nome <title>I due fratelli</title> et all'altra <title>Il socero e la socera</title>, di cui molto si ragiona in esse.</p>
<p>Ora per questi tutti modi di intitolar le comedie dànno ad intendere che la intitolazione della comedia sia molto più libera che non è quella della tragedia e del poema eroico, poiché la prima sempre s'intitolò dalla persona principale tragica sopra la quale cada la peripezia e la recognizione; benché Euripide (come in molte altre cose di cui è da Aristotele tassato) non serbasse così religiosamente quest'ordine, sì come nell´<title>eletra</title>. L'altro è solito prendere il titolo o dalla persona principale, che è soggetto del poema, o dal loco ove succedono le cose appartenenti alla principale azione, <add resp="ed"><emph>marg</emph>. o vero da essa principale azione</add>. De' primi sono l'<title>Odissea</title> d'Omero, la <title>Eneide</title> di Virgilio, l'<title>Achileide</title> di Stazio. De' secondi la <title>Iliade</title> d'Omero, la <title>Farsalia</title> di Plutarco, la <title>Tebaide</title> di Stazio. De' terzi, l'<title>Argonauta</title> d'Apollonio e quella di Valerio Flacco, il <title>Ratto di Proserpina</title> di Claudiano, l'<title>Italia liberata da´ Gotti</title> del Trissino. Ma la comedia, come sopra dicemmo, ha più libero il campo di avere il suo titolo, non essendo astretta a così severe leggi come que' primi due poemi sono.</p>
<p>Ma quella parmi vera intitolazione che è presa dalla persona principale in cui cade la recognizione e la peripezia, poscia che quella tal persona è il soggetto di tutta la favola; per lei s'introducono tutte le altre persone et a lei come a capo si riferiscono tutti gli episodii. Però molto giudiziosamente ha fatto questo ingenioso signore intitolando la sua in cotal guisa, che certo è il miglior titolo che si possa dare alla comedia, sì per le ragioni su dette, come eziandio perché non si scosta da' precetti della tragedia, con cui molte cose ha communi - come la rappresentazione con tutto il resto dell'apparato, il ritmo e l'armonia, il tempo limitato, la favola drammatica, il verisimile, la recognizione et il rivolgimento, benché nell'azione, ne' personaggi, ne' costumi e nella dizione sia da lei molto dissimile. </p></div1>
<div1 type="Capitolo"><head>Capitolo 2</head> 
<argument><p>Se si possono le comedie scrivere in prosa.</p></argument> 
<p>So che dottissimi uomini hanno trattato ne' suoi commentarii sovra la <title>Poetica</title> d'Aristotile se alcuno poema si possa scrivere in prosa; et alcuni hanno pensato che non sarebbe buon poema scritto in prosa, altri poi che si potrebbe scrivere in prosa una imitazione favolosa e che sarebbe nondimeno poema. E perché gli uni e gli altri si movono dalle parole di Aristotile in essa <title>Poetica</title>, discorreremo con quanta maggior brevità potremo quali abbino a giudizio nostro migliori fondamenti.</p>
<p>Si movono i primi dalle parole d'Aristotile dette nel principio della sua <title>Poetica</title>, ove dice che i mimi di Sofrone siracusano et i ragionamenti di Socrate contenuti ne' dottissimi <title>Dialoghi</title> di Platone (in cui sono molte favolose imitazioni) non sono perciò detti poemi o opere poetiche, perché non s'è ricevuto per commune usanza in que' tempi di scrivere poemi in prosa. Gli altri si movono dalle parole d'Aristotile ove tratta della possibilità della favola tragica, perciò che ivi dice che la possibilità e verisimilitudine fanno che il poeta sia differente dallo istorico, il quale debbe trattare se non cose vere; e chi tolesse a scrivere tutta l'istoria di Erodoto in verso, che sarebbe non meno istoria che in prosa. Dunque, argumentano questi, chi scrivesse la <title>Iliade</title> e l'<title>Odissea</title> di Omero in prosa, come ha fatto Lorenzo Valla, saranno parimenti poemi. S'aggiunge alle ragioni dì costoro che Aristotile conchiude che la favola è l'anima del poema, onde il verso o la prosa non sono di sua essenza, ma la favola è il tutto; anzi molti poeti a' suoi tempi (dice egli) scrivevano le tragedie senza costumi e sentenzie, cosa che non potevano fare senza la favola parte essenziale della tragedia.</p>
<p>Inoltre Platone nel <title>Fedro</title> dice avere scritto quel libro e tutta quella invenzione della caretta, e dei cavalli, e dell'ali, e dei quattro furori, con modi e figure poetiche; e nel <title>Simposio</title> i ragionamenti di Aristofane e di Socrate né sono altro che poetiche finzioni, benché scritte in prosa. E così il fine del <title>Gorgia</title> e del decim0 della <title>Republica</title> contengono molte belle invenzioni poetiche. E parlando di Sofrone esso Platone in persona di Socrate lo chiama poeta, benché per quello scrive Aristotile sia chiara cosa ch'ei in prosa scrivessi essi suoi mimi.</p>
<p>A queste ragioni s' aggiugne eziandio che quantunque sia detto dal Castelvetro et altri che il verso sia meglio inteso nella scena da quelli che odono che la prosa, nondimeno si prova essere più accommodata la prosa et ai recitanti et agli spettatori, perché e quelli la proferiscono meglio e non riescono in una spiacevole affettazione di canto, e questi meglio e più accommodatamente intendono. Onde avenne che quei primi scrittori delle comedie si servissero del verso iambo., il quale è tanto simile alla prosa che (come dice Aristotele nella <title>Poetica</title> e Demetrio Falereo nel libro <title>Della elocuzione</title> gli uomini familiarmente ragionando lo sputano. E Teone sofista anch'egli dice che si debbe perdonare ad alcuno oratore che inavedutamente dicesse alcun verso iambo, per la gran simiglianza ch'egli ha con la prosa. Poi argumenta il signor Riccobono nella sua <title>Parafrasi</title> sovra la <title>Poetica</title> di Aristotile, se il Filosofo dice non essere giudicati poemi i mimi di Sofrone et i dialoghi di Platone, poscia che per commune usanza non s'era a que' tempi ricevuto di scrivere i poemi in prosa, così dice egli scrivendosi oggidì quasi da tutti le comedie in prosa, et essendosi ricevuto per commune usanza di così scriverle, segue appresso che si possano in prosa scrivere, con tutto che Aristotile in quel luogo parli se non dell'epopea. Giulio Cesare Scaligero oltre a ciò, nel primo libro della sua <title>Poetica</title> dove tratta della comedia, dice che Crate ateniese fu primo che scrivesse le comedie in prosa, il che dice mosso dalla auttorità di Aristotile. Onde si conchiude per tutte le antedette ragioni che le comedie scritte in prosa non meno poemi siano che se in verso fussino scritte.</p></div1>
<div1 type="Capitolo"><head>Capitolo 3</head> 
<argument><p>Se si può usare il prologo separato.</p></argument>
<p>Trovo che il prologo nelle comedie s'intende a due modi: l´uno è quella prima parte della comedia la quale espone tutta la introduzione di essa comedia, che è posta da questi eccellentissimi scrittori, imitando le parti descritte da Aristotile nelle tragedie, tra le parti della quantità di essa comedia, che da antichi gramatici fu nomato «protasi». L´altro è una parte separata dalla comedia, introdotta dal poeta, per quello ch´io veggo, in quatro maniere: prima per narrare l'argomento di essa comedia, cioè quello di che ella tratta; o per difendere il poeta d'alcuna cavillazione et opposizione fattali da alcuno de' suoi avversarii; o per raccommandare il poema al popolo; e, finalmente, quando mescolavano tutti questi modi in un prologo.</p>
<p>Il primo modo usò, Plauto per lo più nelle sue comedie, e dove vede essere cosa segreta che non possa così sapersi per via d'ingegno umano, introduce alcuna deità a narrare il soggetto della comedia, come fa nell´<title>anfitrione</title> ove introduce Mercurio, e nella <title>Aulularia</title> il Lare dio, e nella <title>rudente</title> l´Arturo; e nel <title>trinummo</title> anco introduce la Povertà introdotta dalla Lussuria nella casa di Lisitele, giovane dissoluto e libidinoso. Il secondo usò Terenzio nelle sue comedie per difendersi dai morsi di Lavinio, suo antico emulo, che calpestava le sue comedie con molto sprezzo. Il terzo et il quarto è appresso Plauto in molti luoghi.</p>
<p>Alcune fiate è posto nel principio della comedia et alcuna volta doppo l'introduzione di alcune persone, come nel <title>Soldato glorioso</title> di Plauto et altre; et alcuna fiata si fa fare il prologo ad uno degli interlocutori, come Mercurio nell'<title>Anfitrione</title>, Palestrione nel <title>Soldato glorioso</title>, e Catino nel <title>Mercante</title>. Alcune poi fa esso Plauto senza tal prologo separato, facendo nel principio della comedia narrare tutto l'argumento, onde dipende il rimanente della comedia. E tale parmi migliore, benché io senta che da' moderni comici si possano far i prologhi separati e per l'una o più delle ragioni che addussero gli antichi ad usarli. Così, dunque, è cotesta nostra, che introduce il prologo o protasi della comedia con mirabile modo, perché più s'accommoda al modo d'introdurre la tragedia, essendo ambedue poemi dramatici; e che quantunque siano in molte cose differenti, nel modo però di rappresentare sono (come è d'Aristotile detto nella <title>Poetica</title>) simili.</p></div1>
<div1 type="Capitolo"><head>Capitolo 4</head>
<argument><p>Se il coro si potrebbe usare da alcuno poeta comico de' nostri tempi.</p></argument>
<p>La comedia antica aveva il coro di vintiquattro persone plebee, come dice Giulio Polluce e lo Scaligero; le quali per la licenza la quale era nelle republiche populari, notavano i vizii de' nobili e de' maggiori della republica, dicendo de' fatti loro molte sconce cose: come di Pericle si legge nella sua vita scritta da Plutarco et Aristofane nelle <title>Nebule</title> fece di Socrate. Ma poscia che Aristofane primo fu punito dal popolo ateniese perché in presenza di alcuni imbasciatori forestieri aveva sconciamente tassato alcuni principali della republica, e si fece una legge dagli Ateniesi che niuno poeta comico avesse più libertà di dir male di alcuno uomo principale, si dierono i poeti a trapponer tra l'uno atto e l'altro alcune parabasi, cioè difese dalle opposizioni e mordacità degli altri poeti et invettive contra di loro. E così fu la comedia mezzana tra la vecchia e tra la nova, parte usando queste parabasi, parte anco servendosi tra gli atti de' mimi, che erano alcune persone tolte dalla più vile turba degli artefici; e questi si facevano dire cose ridiculose e buffonesche per trattenire il popolo, sin che gli interlocutori della favola o vero si cangiavano di abito se facevano più d'una parte o vero si posassero e gli attori di quelle avessero spacio a disporre le cose che a fare rimanevano.</p>
<p>Ma la comedia nova prese la musica per suo stromento tra gli atti, prima delle pive e poi de' citarredi et altri musici stromenti. E così fecero i romani comici, come scrive Orazio e si legge dalle inscrizioni delle comedie di Terenzio, e così è stato osservato da tutti quelli che hanno scritto comedie latine o in lingua italiana sino ai nostri tempi.</p>
<p>Ora si ricerca se nella comedia de' tempi nostri fia introdotto il coro, se sarà lodevole il farlo o no. Il dottissimo Trissino l'introdusse nei suoi <title>Simillimi</title>; e fece più di quello che fece Plauto in una tal comedia, che non volle introdurlovi mosso dal costume dei suoi tempi. E dice averlo con buona ragione usato, che se Orazio dice nella epistola scritta da lui a' Pisoni dell'<title>Arte poetica</title> che il coro tacque non onoratamente, adunque dice onoratamente parlerà. E perché la comedia introduce se non persone private e di bassa condizione a parlare, esso fa anco che il coro parla di cose basse e convenienti a persone private, lasciando l'esquisite sentenze e gli argomenti convenienti ai cori delle tragedie, descritte da Orazio nella su detta epistola dell'<title>Arte poetica</title>. Onde se l'uso, appresso il quale è la ragion e la norma del parlare (come esso Orazio dice), non si opponesse a questa introduzione del Trissino nel modo che da lui è introdotto, tenirei che potesse essere usato il coro anco nelle comedie de' tempi nostri, e che egli avesse scoperto il modo col quale nelle comedie de' nostri tempi usare si potesse. Et in così fatta maniera et occasione com' ei fece usandolo alcun poeta moderno, giudico ne riporterà <add resp="ed">più</add> applauso dagli intendenti che quelli che ne' cori pastorali trattano cose di sublime dottrina. </p></div1>
<div1 type="Capitolo"><head>Capitolo 5</head>
<argument><p>Se si debbono usare intermedii tra gli atti della comedia, separati dall'essenza della favola sua, come oggidì si costuma.</p></argument>
<p>Questa è questione di non picciola importanza da trattarsi, quando che oggidì le più celebri comedie che si recitano hanno simili intermedii. E se vogliamo seguir l'antico costume dei comici poeti, non troveremo che tra gli antichi vi sieno stati altri intramezzi che quelli di cui trattammo di sopra, ove dicemmo se si poteva usare il coro nella comedia de' tempi nostri. Ma se del costume e della ragione servirsi vogliamo, sento che si possano usare tali intramezzi, mentre che non si faccino nell'istessa scena ove si fa la comedia e che apertamente si conosca dagli spettatori che quelli sono separati dalla favola comica che si recita, e che siano altra cosa.</p>
<p>E le ragioni che a ciò credere m'adducono sono, che sì come anticamente le comedie presero accrescimento in diversi tempi, e prima erano vituperazioni semplici fatte con versi iambi; poi Crate ateniese levò la forma di quelle dei versi iambi, che contenevano particolari vituperazioni, e cominciò descrivere comedie con azioni universali che si potevano adattare a più persone; poi prese accrescimento non picciolo dai fallici, che erano certi versi lascivi e ridicoli che non poco accrebbero la sua vaghezza; e poi il magistrato, benché tardi, gli concesse il coro; e poi, levato via il coro per la legge che di sopra dicemmo, furono introdotte le parabasi, poi la musica e poi i mimi, e così di tempo in tempo sempre fulli aggiunta alcuna cosa tanto che venne a grado che pareva perfetto, perché non si potrà in queste parti meno essenziali tramutare alcuna cosa e redurla a maggior perfezione, riducendola sopra tutto ai costumi de' nostri tempi? Tanto più che oggidì essendo più la moltitudine degli ignoranti auditori che dei dotti et intendenti, e dovendosi l'azione (come dimostra Aristotele nell'ottavo della <title>Politica</title> ) adattare alla natura delli spettatori e perciò essendo men grata questa rappresentazione, fu necessario per dilettare le svogliate orecchie dei moderni uditori introdurre in lei le meraviglie degli intramezzi.</p>
<p>Né comedie nomerò io già mai quelle che da gente sordida e mercenaria vengono qua e là portate, introducendovi Gianni Bergamasco, Francatrippe e Pantaloni, e simili buffoni, se non volessimo assimigliarle ai mimi, alle attelane, et ai planipedi degli antichi. Ogni poema da piccoli principii è accresciuto a perfezione. Così della tragedia dice Aristotile che prima prese da' ditirambi il numero e l'armonia, poi da Eschilo accrebbe il numero degli istrioni da uno introdotto da Tespi (come si conosce da Diogene Laerzio nella vita di Platone) a due, ordinò il parlare delle prime parti e sminuì le parti del coro. Poi Sofocle accrebbe il numero degli istrioni da due a tre, et accrebbe eziandio l'apparato della scena, e levata la satira come poco convenevole alla gravità della tragedia, introdusse gli episodii. Onde si conchiude che non fu mai biasmevole accrescere alcuna cosa che facesse più perfette le cose dall'arte ritrovate. </p></div1>
<div1 type="Capitolo"><head>Capitolo 6</head> 
<argument><p>Delle persone comiche che si possono usare nelle comedie de' nostri tempi.</p></argument>
<p>Sì come la tragedia per lo più si cava dall'istoria, e poi con finti episodii circa il modo della tramutazione et altre parti sue si fa favolosa imitazione, e tratta l'azione ch'ella si prende ad imitare non come è fatta ma come è possibile ad esser fatta - né tra gli antichi tragici Aristotele dà alcun altro essempio di tragedia tutta finta che del <title>Fiore</title> di Agatone - così la comedia debbe essere tutta favola, niente prendendo dall'istoria. E sì come la tragedia prende alcuni nomi dalla istoria veri, e sopra tutto d'i più principali personaggi, così la comedia li piglia tutti finti. Onde pare essere falsissima l'opposizione fatta d'alcuni alla comedia (come bene dimostra Giulio Cesare Scaligero nel libro primo della <title>Poetica</title> sua ) i quali dicevano la comedia o non essere poema o essere poema vilissimo. Ché anzi ella è poema dignissimo per molte sue lodevoli qualità, e sopra tutto perché tutta è ritrovata dall'ingegno del poeta, tutta è favola e tutta consiste nell'imitazione. E chi vuole chiaramente vedere che la favola (come dice Aristotile) è l'anima del poema, e che quelli che scrissero di filosofia o istorie con versi (come di Empedocle dice Aristotile e noi potiamo dir di Lucrezio, Sillio Italico e di Lucano) non si debbono nomare col nome di veri poeti, legga Platone nel <title>fedone</title> ove Socrate dice essere per certi sogni ispirato a scrivere alcun poema. Ma perché la poesia era tutta nell'imitazione, egli che non poteva partirsi dalla verità (tanto era dalla natura formato a dir solamente il vero) prese le favole d'Esopo per soggetto della sua poesia. E legga parimenti Plutarco nel libro ove tratta <title>Del modo d´udire i poeti</title>, il qual dice non conoscere altro poema che quello che contenga in sé una favolosa imitazione. Per questa causa dunque, perché la comedia debbe essere tutta finta, dicemmo noi la comedia sopra gli altri poemi aver meritato tal nome, perché, essendo gli altri in parte tratti dell´istoria, ella sola è tutta favola. E poi fu forse meno stimato Menandro che Sofocle. Non si sa quello che scrive Plinio intorno agli onori fattigli dai re di Macedonia; così molti altri dell'antica e mezzana e nova comedia appo' Greci, e Plauto e Terenzio appo' Romani, furono molto prezzati, e le loro composizioni non furono meno stimate di quelle degli antichi e più pregiati tragici. Le quali cose ora tralascio, perché non mi ho proposto di lodare la comedia, ma di scrivere intorno ai nomi del poema comico.</p>
<p>Ora nota lo Scaligero molte cose intorno ai nomi del poema comico nel primo libro della sua <title>Poetica</title>, e Donato interprete di Terenzio negli <title>Adelfi</title>; e vogliono ambedue che si cavino certi nomi dalle etimologie tolte dalle nature, dagli officii e dalle condizioni delle persone introdotte dal poeta comico; come bene osserva Donato essersi fatto da Terenzio e da Plauto in molti nomi. La qual cosa stimand'io esser molto convenevole nei nomi greci, i quali possono sotto così fatto nome contenere intelligenze o dell'officio, o della natura, o della condizione della persona introdotta nella comedia, così stimo che nelle comedie de' nostri tempi, e sopra tutto in quelle che sono scritte in lingua italiana, non sia bisogno serbare questa regola; poscia che e la lingua italiana non è capace di così fatte etimologie come la greca è, et in gran parte gli officii e condizioni delle persone antiche sono tramutate. Né alcuno moderno poeta comico è che serbi questa regola, che fu serbata dagli antichi, nell'imporre i nomi alle persone comiche che in sé contengono.</p>
<p>E se il dottissimo Trissino si servì della interpretazione del nome del parasitto Scovoletto, fu perché si servì di lui tratto dalla comedia di Plauto nomata i <title>Menechmi</title>, onde formò i suoi <title>Simillimi</title>. Parmi dunque che i nomi da tali comedie moderne si possono tôrre dai nomi e cognomi che si osservano in questi tempi, di gentiluomini, di matrone, di mercanti, di servi, di ragazzi, di serve, di meretrici, e di altre simili persone; ché sì come debbiamo accommodarsi ai costumi simili di que' tempi che si fanno le comedie, perché non devemo noi serbare un simil costume nell'imporre i nomi? Vero è che in alcune si potrebbe tôrre il nome dell'officio, come Balia, Ragazzo, Fattore, e simili; la qual cosa, quanto diligentemente abbia osservato questo ingenioso et illustre cavaliero, da ognuno che attentamente leggerà l´<title>Armida</title> sua comedia si potrà conoscere. </p></div1>
<div1 type="Capitolo"><head>Capitolo 7</head> 
<argument><p>Della diffinizione e delle parti della qualità e quantità della comedia.</p></argument>
<p>Dichiarate dunque tutte le cose su dette, minore fia la nostra fatica in spiegare le cose che seguono, poscia che da quelli uomini eccellentissimi, de' quali di sopra dicemmo, ampiamente ne è stato trattato; onde, parte faremo officio d'interpreti dichiarando con essempii et autorità di altri scrittori le cose da loro dette, parte diremo alcune cose da noi ritrovate che forse fiano utili agli studiosi della poesia. E prima diffiniremo la comedia essere imitazione di una azione di persone private, con modo dramatico, aggiontovi il numero e l'armonia in diversi tempi, che abbia il principio travagliato, il mezzo turbulento et il fine lieto, per il dilettare e giovare agli animi umani. E perché il proprio della diffinizione è di separare la cosa diffinita da tutte le altre (come trae dalla etimologia del suo nome Ammonio nel proemio delle <title>Cinque voci</title> di Porfirio), veggiamo come questa diffinizione distingua la comedia da tutte le cose non solamente comprese sotto il suo genere ma da tutte affatto.</p>
<p><emph>Imitazione</emph> dunque fia il genere della comedia, poscia che tutte le poesie sono imitazioni, come dicemmo; <emph>di una azione</emph> la distingue dalle imitazioni d'altra maniera, le quali non imitino azioni ma altre cose (delle quali parla Platone nel decimo della <title>republica</title>). Queste parole di <emph>persone private</emph> la separano dalla tragedia e dal poema eroico, che sono di persone principali e per lo più regali. <emph>Con modo dramatico</emph> a differenza della epopeia, che usa il modo narrativo misto o narrativo solamente (come loda Platone molto nel 3. libro della <title>Republica</title>). <emph>Aggiontovi il numero e l'armonia</emph>, cioè il canto, suono e ballo, che la distingue pur anco dal poema eroico, che usa la nuda elocuzione senza numero et armonia. <emph>In diversi tempi</emph>, a differenza dei ditirambi e di tutti i versi lirici, i quali usano la dizione con numero et armonia, ma in un tempo istesso. <emph>Che abbia il principio travagliato, il mezzo turbulento et il fine lieto</emph>, a differenza della tragedia che ha il principio lieto, il mezzo travagliato, et il fine pieno di terrore e di compassione per infelice riuscita. <emph>Per dilettare e giovare</emph>: dilettare con l'imitazione e rappresentazione, giovare col mostrare la tramutazione di tutte le cose e i varii accidenti a cui è sottoposta la umana natura; che il travagliato sperando miglior fortuna non si disperi, e colui che è in tranquillo stato e gode una gran prosperità di fortuna non s'insuperbisca; veggendo quegli i travagliati spesse volte farsi felici, e questi molte fiate dall'altissimo seggio ove gli avea posti la fortuna cadere in miserie et infelicità grandissime in un giro di sole. Ché questo veramente, a giudicio d'i savii universale, è il vero fine architettonico di ogni poesia, come dimostra Orazio nella epistola ai Pisoni dell' <title>Arte poetica</title>, e si cava d'Aristotile chiaramente dalla diffinizione della tragedia; poscia che quando ivi Aristotile dice che la tragedia purga gli animi dalla misericordia e dal terrore per questa sua rappresentazione fatta con soave parlare, dimostra nelle prime parole la sua utilità et in queste che seguono appresso, la dilettazione ch'ella reca agli animi umani.</p>
<p>Né voglio far lungo progresso intorno alle opinioni di alcuni uomini dottissimi i quali intendono la tragedia non purgare questi affetti che ella adduce della compassione e del terrore, ma altri per mezzo di quelli; come fa il dottissimo signor Torquato Tasso nella epistola dedicatoria del suo <title>Torrismondo</title> scritta al serenissimo duca di Mantoa, et altri interpreti d'Aristotile parimente fanno. Dirò bene, oltre le ragioni addotte dall'eccellentissimo Riccobono nella sua <title>Parafrasi</title> scritta sopra la <title>Poetica</title> di Aristotile, che questo chiaro si scorge dall'emulazione di Aristotile che egli ebbe con Platone suo maestro; perché avendo Platone tassata la tragedia nel suo libro decimo della <title>Republica</title>, e perciò scacciatola dalla sua città per questo sopra tutto ch'ella faceva gli uomini troppo timidi e vili, adducendoli con quelle orribili e spaventose rappresentazioni a temere troppo le mutazioni della Fortuna e gli atroci avvenimenti, et avvilendoli con la troppa compassione; et Aristotile all'incontro vuole dimostrare con quelle parole che la tragedia non induce tali passioni negli animi umani, ma che più tosto gli purga da tali affetti. Non che a fatto li spianti e svelli dagli animi degli uomini, come volevano gli Stoici che facesse la virtù degli affetti (come riferisce Plutarco nel libro <title>Della virtù morale</title>), ma gli moderii ritirandoli alla mediocrità, in cui (come Aristotile nel secondo e nel quarto dell' <title>Etica</title> dimostra) consiste ogni virtù. Perciò che sì come alcune, cose si debbono temere da chi non è stupido e fuori di ogni umanità (come dimostra Aristotile nel terzo dell'Etica ove ragiona della fortezza), così di alcune cose non si debbe aver misericordia.</p>
<p>E questo chiaramente si scorge dalla orazione fatta da Cesare in favor de' congiurati presso Salustio, quando dice tutti gli uomini che si consigliano delle cose dubbie deono essere molto lontani dall'ira, dall'odio e dalla misericordia. Ove si scorge che, sì come il Boccaccio nella pistola a messer Pino di Rossi e nella <title>Fiammetta</title> dice essere umana cosa aver compassione agli afflitti, così era inumana aver compassione a quelli che avevano congiurato di abbruggiare e svellere dai fondamenti la loro gloriosissima patria, quale Roma era. Ma di ciò sia detto a bastanza.</p>
<p>In questa diffinizione si scorge parimente la materia della comedia, che è l'azione degli uomini privati ch´ella imita. E che la poesia imiti le azioni, non i costumi, è accennato da Aristotile ove parla della favola tragica et ove tratta dell'epopea, e dichiarato con vive ragioni dallo Scaligero nell'ultimo libro della sua <title>Poetica</title> intitolato da lui «<title>Epinomide</title>». Ora, dichiarata la diffinizione della comedia data da me con brevità, secondo la dottrina d'Aristotele, verremo alle parti della qualità e quantità descritte da questi eccellentissimi uomini.</p>
<p>La prima fu la favola, la quale è opera non fine del poeta, sì come la orazione è opera non fine dell'oratore, come da Quintiliano nel secondo delle sue <title>Instituzioni oratorie</title> è scritto. Ma si addimanda da Aristotile «fine» in quanto tutte le altre parti a lei s'adattano, e perché tutte le tragedie possono mancare dell'una delle altre parti, ma della favola non mai. La seconda sono i costumi, e sì come gli eccellenti pittori prima bozzano la figura, poi con i colori dimostrano qual sia la persona che dipingono, così il poeta comico prima fa l'argomento della favola e la compone nell'idea concetta nella mente, poi con i costumi (come fa il pittore con i colori) fa conoscere la bontà o malvagità sua. Segue al costume la sentenza; e non so se più tosto si doveva preporre la sentenza al costume, poiché ella fa apparere la persona introdotta dal poeta col costume suo; benché Aristotile (come dottissimamente è interpretato dall'eccellentissimo signor Iason Denores ) abbia preposto il costume, come fine della sentenzia. Poscia che, chi non conoscerà Atreo per crudele mentre dica « <quote>Sia il padre stesso sepolcro ai figliuoli</quote>»? E Filippo tiranno quando dice «<quote>Stolto chi lascia viver i figli avendo ucciso il padre loro</quote>»? E Cesare ambizioso di regnare mentre dice «<quote>Se la ragione violar si dee, per regnare si debbe violare</quote>»? Alcmena per matrona pudica mentre dice «<quote>Non stimo io quella dote che dote altri addimanda, ma la castità, la modestia, un queto desiderio, il timore degli dèi, l'amor del padre e della madre, e la concordia de' parenti</quote>» ? Dimostra dunque la sentenza il costume.</p>
<p>Segue appresso la elocuzione nello stile tenue, come al suo loco mostraremo, e venusto insieme secondo la dottrina di Demetrio Falereo. Poi l'apparato, che consiste non solamente nel teatro e scena, ma eziandio nelle maschere e negli abiti. E, finalmente, l'armonia del canto e del suono, et il numero che è il ballo.</p>
<p>Le parti che dimostrano una convenevole grandezza sono il prologo, l'episodio e l'exodo; o vero, secondo i grammatici antichi, protasi, epitasi, catastrofe. Di queste adunque tutte parti parleremo, facendo parimente conoscere come tutte siano compiute nella commedia che abbiamo presa per soggetto di questo nostro discorso, dell´illustre signor cavalier Calderari.</p></div1>
<div1 type="Capitolo"><head>Capitolo 8</head> 
<argument><p>Della favola comica e sue proprietà.</p></argument>
<p>Già dicemmo che il poeta che vuole scrivere la comedia prima si dee proporre, come in una idea della mente, tutto il suggetto della favola, poiché questa è la più importante cosa che sia tra le parti della comedia; e poi dee disporla ne' suoi atti, con gli episodii convenienti che dimostrino la natura del fatto che ei si propone a scrivere, fino che aggionge alla tramutazione e finimento suo; non altrimenti che insegna Aristotile nel 2. della <title>Retorica</title> che debbono fare i prudenti oratori nello scegliere le cose che vogliono trattare nelle loro azioni, e di più deono avere matura considerazione sopra tutte le cose che vogliono dire prima che si diano allo scrivere. E questa spiegare in modo che sia tutta, una, che abbia la sua grandezza convenevole, sia possibile, meravigliosa, intrecciata di peripezia e reconoscimento, affettuosa e non episodica. Sopra le quali proprietà essendo molte cose dottissimamente discorse da quelli uomini eccellentissimi che prima di noi hanno della comedia trattato, non diremo altro. Se non che l'<title>Armida</title> di questo cavaliere è tutta, che ha principio che non dipende da alcuna cosa che necessariamente se gli debba anteporre, ma tutta dipende dall'azione istessa che ha preso a trattare; ha mezzo convenientissimo che depende parte dal principio e parte si congiunge col fine; ha poi fine che non ricerca doppo sé altra cosa poi che è fatta la recognizione d'Armida e la tramutazione fatta dallo stato travagliato suo, e di Alessandro suo inamorato, alla felicità. Ha poi il principio travagliato, il mezzo turbulento et il fine lieto. È una perché tutta depende dall´inamoramento di Alessandro; e quantunque vi s'introduca Messer Carlo Antonio inamorato della stessa Armida, questo non fa perciò l'azione doppia ma graziosa, poiché d'indi derivano tutti i travagli di Armida e di Alessandro, e si scorgono costumi di vecchio dissoluto e ribambito. Et in un certo modo ha un simile inamoramento di padre e di figliuolo quale ha la <title>Casina</title> di Plauto, ove et il padre Stalino et il figliuolo sono di lei inamorati, onde ne riesce poi quella piacevole burla fatta dalla moglie al marito, con la recognizione di Casina e tramutazione, ond'ella si dà per moglie al figliuolo del vecchio schernito. Ha la sua convenevole grandezza, poscia che sùbito fatta la recognizione, con la tramutazione si dà fine alla comedia. Ché così Aristotile parlando della favola tragica, e i più pregiati interpreti suoi, in quel loco intendono che la favola deggia continuare la sua grandezza se non quel termine ch'ella fa la tramutazione per via della recognizione. E però quelli che doppo la peripezia continuano episodii per render la favola più affettuosa, bene non intendono la mente del Filosofo e bene non imitano i buoni poeti tragici antichi.</p>
<p>Quanto alla possibilità, se vogliamo ciò conoscere dalle cose accadute nei tempi delle pestilenzie, molti tali casi si veggono occorrere, che alcuna fanciulla rimane priva del padre e della madre e resta in mano altrui. È possibile parimenti che i giovani s'innamorano, e benché sia più verisimile che siano infestati dagli appetiti disordinati i giovani che i vecchi (per le ragioni addotte da Averoè sopra un loco della <title>Topica</title> d'Aristotile ), è possibile parimente che i vecchi et i vecchi dissoluti s'inamorino, come di molti si legge in molte istorie. E per dirne un essempio solo: Antioco re dell'Asia e della Soria, venuto in Calcide, s'inamorò nel mezzo dell'ardor della guerra che aveva a fare con i Romani di una donzella greca figliuola d'un gentiluomo di quella città, essendo egli già molto vecchio. È possibile anco che i vecchi, per lo più maliziosi et accorti, s'ingegnino per vie occulte pervenire al compimento de' suoi desiderii; sì che non trovo cosa alcuna in lei che non sia possibile e possa adattarsi alla opinione commune della volgar gente.</p>
<p>È meravigliosa per gl'inopinati avvenimenti, ché quelle cose generano sopra tutto la meraviglia che o non pensate occorrino, o perché impossibili paiano, o perché molto difficili siano, in un punto di tempo ci sopravengono quando meno noi le aspettiamo. Onde, con la inaspettata riuscita della cosa che o impossibile o molto malagevole ci pareva, improvisamente occorsa, nasce la meraviglia. Quanta dunque meraviglia questa comedia generi per le cose che dette abbiamo, si può conoscere da chi attentamente la leggerà, e più se si udisse rappresentare nella scena. È intrecciata di recognizione e di peripezia tanto apparente che non è molto da disputarvi sopra. Et ha quella parte bonissima, che considera e tanto loda Aristotile ne l'<title>Edipo tiranno</title> di Sofocle, che della recognizione nasce la tramutazione. E quella che è improvisamente fatta e rende più graziosa e più maravigliosa la favola è fatta dalla travagliata fortuna alla felice, come dee essere il fine della comedia; e tali sono tutte le comedie di Plauto.</p>
<p>E non è vero, come lo Scaligero et altri notano, che nel <title>Soldato glorioso</title>, nell'<title>Asinaria</title> e nella <title>Persa</title> facesse il fine infelice, perché come accennai di sopra, né il soldato glorioso, né Demenetto nell'.<title>Asinaria</title>, né Dordalo ruffiano nella <title>Persa</title> sono persone principali sopra' quali cada la tramutazione dell'aversa alla felice fortuna, ma altri come di sopra dichiarammo, ai quali a punto così avenne come il fine della comedia ricerca.</p>
<p>Essendo poi la recognizione fatta per segni interni o esterni; per cose trovate dal poeta; per sillogismo vero; per sillogismo ap parente; e per la costituzione della favola, è questa recognizione per cose trovate dal poeta, il qual introduce Leandro Speroni venuto dalla guerra doppo lungo tempo a ricercare la figliuola, e trovala in tempo che quella tale recognizione riesce ad amicizia di tutti, con tramutazione e felicità delle persone principali. Quanto sia affettuosa e commova non solamente a misericordia dagli avvenimenti miserabili di Armida e dalle angosciose pene di Alessandro, ma ancora a sdegno contra il ribambito vecchio Carlo Antonio et ad amore verso la saggia Arcangela, scorgendo nell'uno costumi così dissoluti, nell'altra un animo così umano e gentile, et ad altri affetti, chiaro si scorge in ogni sua parte. So alcuni dottissimi uomini aversi pensato, Aristotile quando parlò della tragedia e disse che doveva essere affettuosa, che egli intendesse quanto agli affetti della misericordia e del terrore solamente; sì che non voglia dir altro «affettuosa» che compassionevole et orribile, e che per questa cagione si dovesse rimovere dalla favola comica questa proprietà, et in sua vece darli una proprietà di ridicolosa. Ma giudico che anco alla comedia si convenga questa proprietà di affettuosa, non in quel modo che alla tragedia, ove l'affetto è (come diffinisce Aristotile) azione ch'abbia forza di dar la morte o vero di recare grandissimi dolori, ma che non debba mancare degli altri affetti molti, come di misericordia, di ira, di amore, di invidia, et altri de' quali sono piene le comedie, dovendo sopra tutto la comedia sino alla tramutazione e scioglimento suo essere piena di molti affanni e travagli che la fanno affettuosa molto, benché non abbia (como dicemmo) quelle atrocità in sé ch'ha la tragedia.</p>
<p>Perché sì come l'orator si serve di questi tali affetti e l'orazione. sua dee essere molto affettuosa, come dimostra esso Aristotele nel primo e nel secondo della <title>Retorica</title>, così debbe il poema tragico et il comico movere a tali affetti, facendolo l'oratore persuadendo et il poeta imitando per giovare e dilettare. Né mi offende che Aristotele abbia posto i costumi per qualità della tragedia e gli affetti per qualità della favola, poiché i costumi sono atti a dimostrar la natura dell'azione tutta e gli affetti a far conoscer la qualità della favola. Onde sì come que' dottissimi uomini che ebbero tale opinione dissero che la favola comica doveva esser ridicolosa, io tenendo ferme le parti della tragedia istesse, dico che dee essere affettuosa. E poi il ridicolo procede dall'allegrezza, sì come il pianto dal dolore; onde, sì come il dolor è causa del pianto, così l'allegrezza è causa del riso; onde anche Orazio nella epistola dell'<title>Arte poetica</title> scritta ai Pisoni dice, parlando degli affetti, « <quote>sì come gli umani animi ridono con cui ride, così piangono con cui piagne</quote> ». E poi a scoprire il travagliato stato onde ha la comedia il principio et il mezzo, non è altra cosa più atta che gli affetti del timore, dolore, sdegno, odio-venti, come dice quel poeta, contrarii alla vita serena, benché non con quella atrocità che adducono nelle tragedie. Onde questi più compiuta ci fanno sentire l'allegrezza della tramutazione dall'avversa alla felice fortuna; che doppo i travagli è soave cosa il ricordarsi in quali miserie sia stato l'uomo, come dice Aristotele nel primo della <title>Retorica</title> . Et Enea dice appresso Virgilio ai suoi Troiani: « <quote>Forse ci gioverà il rammentare tali passioni</quote> ». E poi essendo il ridicolo (come da Cicerone nel secondo dell'<title>Oratore</title> e da Quintiliano nel V. delle <title>Instituzioni oratorie</title> è scritto) nella cosa e nelle parole, il ridicolo ch'è nella cosa non è solamente nella favola ma nei costumi parimente. Poscia che non tanto mosse a riso quegli eroi greci Tersite quando nell'<title>Iliade</title> è battuto da Ulisse perché era zoppo, quanto perché era loquace e (come dice Omero) parlava molte cose fuori di proposito; et Iro nell'<title>Ulissea</title> che (come dice Demetrio) è soggetto ridicoloso e per li costumi suoi infami. E Margite altresì vien preso da Omero per soggetto da far ridere perché era di costumi zotici e rozzi, onde Platone nell'<title>Alcibiade primo</title> dice che molte cose sapeva ma tutte male, et Aristotele nel sesto dell'<title>Etica</title> dice che il vero sapiente deve essere contrario a Margite. E pur con questo dice Aristotile Omero aver dimostrata la forma della comedia. E Patrocle appresso Aristofane, con i sconci suoi costumi muove il riso. Onde appare il ridocolo nella cosa non essere tanto nella favola quanto nei costumi.</p>
<p>Quello poi che è nella parola è qualità della dizione e non della favola, come è dimostrato chiaramente da Aristotile nel terzo della <title>Retorica</title> e da Demetrio Falereo nel libro <title>Della elocuzione</title> ove tratta della forma della venustà, e da Cicerone nel secondo dell'<title>Oratore</title>. E Quintiliano facendo di due maniere di affetti uno più quieto e l'altro più travaglioso, pone il ridicolo per affetto che commova a riso, ad allegrezza et a piacevolezza. Onde non so perché dobbiamo porlo tra le qualità della favola e non più tosto tra le qualità della dizione che con alcun moto o burla piacevole rechi diletto et allegrezza agli spettatori.</p>
<p>Ha poi questa comedia i suoi episodii così congiunti et uniti e dirizzati alla azione principale che non puote essere per la moltitudine di quelli di soverchi episodii piena. E qui parmi dechiarare che Aristotile et i suoi dottissimi interpreti intendono episodii tutto ciò che è introdotto nel poema oltre la principale azione, ché così è diffinito anche da Giulio Cesare Scaligero ove tratta della tragedia e comedia nel primo libro della sua <title>Poetica</title>. Et ho raccolto eziandio, leggendo con diligenzia Aristotile, che episodio nella tragedia e comedia s'intende in tre modi: l'uno è quell'azione che dicemmo aggiongersi alla principale azione per aiutarla ad avere la sua grandezza convenevole; e questo prima fu introdotto da Sofocle (come di sopra dicemmo et è notato dal signor Alessandro Piccolomini nella sua <title>Poetica</title>) per levar la satira, che prima era in uso interserirsi nella tragedia come il mimo nella comedia, perché parveli che la satira poco fusse convenevole alla tragedia, la quale (come Ovidio dice) vince di gravità ogni sorte di scritti. Poi, oltre ciò, episodio si dice tutto quello che è introdotto nella comedia, recitato per alcuno degli interlocutori o vero per alcun messo, fatto in altro tempo fuor della scena; come quando Fania nell'<title>Andria</title> di Terenzio è introdotto a far conoscere che Gliceria sia figliuola di Cremete, et appresso Plauto ne l'<title>Anfitrione</title> Sosia narra le cose occorse nella guerra fatta coi Teleboi e la vittoria di Anfitrione di Terela, re di que' popoli. Et anco quello che sia fatto nel tempo dell'azione ma fuori della scena, e viene poi riferito da alcuno personaggio della comedia o messo; come Davo riferisce nell'<title>Andria</title> aver ispiato non farsi le nozze di Panfilo e di Filomena, perché aveva veduto in casa di Cremete non aversi fatto alcun apparato né essere alla sua casa andata alcuna persona; e nell'<title>Ecira</title> s'introduce Parmenone a narrare le cose occorse tra Panfilo e Filomena avanti l'azione della comedia, e poi Panfilo che narra ciò che ha veduto di Filomena sua moglie nella casa del socero.</p>
<p>Poi si noma episodio quella parte della quantità della comedia che contiene il secondo, il terzo et il quarto atto, il quale è pieno di simili episodii come dicemmo al loco suo. E della favola sia detto da noi a bastanza.</p></div1>
<div1 type="Capitolo"><head>Capitolo 9</head> 
<argument><p>De' costumi della comedia.</p></argument>
<p>Quanta difficultà sia al poeta serbare il decoro de' costumi, consideri ciò da' poeti antichi che, essendo nell'altre parti eccellenti, in questa molto errarono. Cicerone nelle <title>Tusculane</title> tassa loro con dire che introducono gli eroi e gli uomini fortissimi a piangere e far atti al loro valore non punto convenevoli . E Platone nel fine del secondo libro della <title>Republica</title> tassa Omero et alcun altro de' migliori, oltre le altre cose, perché non abbiano bene serbato il decoro de' costumi. Et Aristotile nella <title>Poetica</title> tassa gravemente Euripide, che nelle persone di Ifigenia, di Menalippa e di Menelao non abbia osservato il dicevole decoro de' costumi. E poi dice Aristotile che il poeta è simile al pittore, il quale sì come prima abbozza la figura che egli intende dipingere e poi fa quella perfetta, dandole i lineamenti con i colori, così il poeta prima forma la favola e poi li va addattando i costumi che la fanno perfetta.</p>
<p>Sì come, dunque, i costumi della tragedia sono buoni, convenienti, simili et uguali, perché la tragedia è imitatrice de' migliori, d'animo almeno se non de' fatti, i quali benché per incontinenza o per grave ira siano ad alcuno errore indotti, non sono però (come Aristotile nel quinto libro dell'<title>Etica</title> dice) ingiusti, benché facciano male - onde avviene che non siano perfettamente buoni né siano però cattivi, come più chiaramente diremo poco appresso così la comedia come imitatrice de' peggiori avrà i costumi cattivi, convenienti, uguali e simili - non cattivi per grandissime scelerità che adducono gli uomini ad odiarli, ma per una certa scempietà in alcuni et in alcuni per certa astutezza, gl'uni ad esser ingannati e gli altri ad ingannar, atti che adduccono gli uomini a riso et a piacevolezza. Onde avviene che le persone comiche non sono in tutto cattive, benchè più declinino ai costumi viziosi come le tragiche più ai virtuosi.</p>
<p>E quando ho con gran ragione considerato quali siano questi costumi buoni della tragedia, finalmente vengo in questa opinione (né credo in tutto ingannarmi) che non intenda Aristotile costumi di persone regali o d'alto stato, ma buoni quanto all'animo della persona tragica, se non quanto ai fatti. Perché, come io dissi, quelli che per incontinenzia peccano non sono cattivi (come dice Aristotile nel settimo dell'<title>Etica</title>) benché operino cose cattive; né ingiusti sono quelli (come ei pure afferma nel quinto dell'<title>Etica</title>) che, da gran libidine commossi ad ira, commettono alcun grave peccato, quando poi ne sentono spiacere d'averlo commesso, come di Tieste, Alcmeone, Oreste, Canace, Semiramis e simili si può dire. Ché quantunque nell'azione fussino incorsi in alcun gravissimo peccato, addotti a ciò o da incontinenza o da grave furore d'ira, fuori nondimeno dell'azione furono persone eccellenti e di nobilissimi e regali costumi adorne. E che Aristotile intenda nella tragedia de' costumi buoni quanto all´animo si conosce chiaro, ché ove tassa Euripide dice lui non aver serbato il decoro intorno ai costumi buoni, introducendo nella tragedia Menelao con costumi cattivi; poscia ch'egli, per compiacere al socero Tindaro, perseguitò Oreste figliuolo del fratello che, uccidendo la madre, aveva in un tempo vindicata la morte del padre e liberato sé e la sorella et il regno dal tiranno e la famiglia dall'infamia.</p>
<p>La qual cosa stando della tragedia, diremo che all'incontro la comedia abbia i cattivi. E così veggo veramente tutte le persone introdotte nelle comedie di Plauto, di Terenzio e di alcuno de' buoni moderni, essere introdotte con costumi inclinati alla intemperanzia, alle frodi et agl'inganni. Lascio i ruffiani, i servi, le meretrici, e simili qualità di gente cattiva; dico ancora di quelli che hanno in sé alcuna bontà, si scorge il rovescio della medaglia, chi leggendo le stesse comedie bene considererà la leggerezza e la avarizia d'alcuni vecchi e la vanità e superbia nelle donne anco mature, e simili. Questa parte de' costumi è, come le altre tutte, eccellentemente dichiarata dal dottissimo e nobilissimo signor Iason Denores nella sua <title>Poetica</title>, la quale dovrebbe leggere ogni studiosa persona, poiché egli solo tollendo il buono et il bello di quanti hanno doppo Aristotile scritto, ha fatto officio d'insegnar questa nobilissima arte (come fece ancora della retorica) senza riempire gli animi de' leggenti di tanti chiribizzi come hanno fatto altri espositori di Aristotile, o non intendendolo o per desiderio di contradire o per altra cagione. Fece questo officio molto nobilmente il nostro dottissimo conte Giovan Giorgio Trissino, lume della città nostra; ma l'opere sue sono scritte se non ad intendenti, e si trovano così rare che sono in mano di pochi.</p>
<p>Ora in questa così difficile parte quanto eccellentemente si abbia diportato questo nostro illustre cavaliero discorreremo con poche parole. I costumi debbono essere cattivi per certa sempietà (che mova riso) in alcuno, et in alcun altro per troppa astuzia che a' sempii tenda inganni e burle. In questa comedia vi sono simili costumi in Leonarda matrona, la quale dando fede ora alle parole di Arcangela, crede ciò che li dice di Armida e risolvesi non voler fare il maritaggio col figliuolo, ora si lascia addurre da Carlo Antonio a vestirsi in abito di uomo e con alcun pericolo dell'onor suo a girsene in casa altrui. V'è costume di astuto in Arcangela e nel figliuolo; in Arcangela mentre inganna Leonarda, nel figliuolo mentre adduce in casa il finto Leandro Speroni. Messer Carlo Antonio, per altro uomo saggio e prudente e molto atto ai maneggi della republica, s'inamora, e dall'amore accecato dimostra costumi cattivi di vecchio ribambito, imprudente e di poco cervello.</p>
<p>Debbono ancora i costumi essere convenevoli all´età, alla fortuna, al sesso, alla nazione, all´affetto et all´abito. Questo come sia bene espresso in questa comedia, meglio lo potrà considerare chi con diligenzia la leggerà. Debbono poi essere uguali, che tengano un istesso tenore et un istesso modo fino al fine della comedia; il che s'è fatto da tutti questi personaggi introdottivi eccellentemente . Sono ancora costumi simili ai costumi degli uomini de' nostri tempi; ché in questa parte è molto eccellente questa comedia. E perché vuole Aristotile che di tre sorti siano le tragedie, accostumata, affettuosa et intrecciata, onde da quegli eccellenti scrittori che trattarono della comedia queste parti istesse li vengono assignate, che intrecciata sia quella comedia che abbia una eccellente peripezia e riconoscimento, affettuosa quella che nel mover gli affetti che alla comedia sono dicevoli vaglia assai, et accostumata che abbia eccellentemente serbato il decoro de' costumi; non che tutte queste parti sempre non debbano essere nella comedia, ma che prende quel nome perché sia più eccellente in quella parte che nell'altre; io tengo che questa, perché è eccellente molto nell'espressione dei costumi e molto bene intorno a quelli serba il decoro, si possa nomare accostumata. E sia detto assai de' costumi. </p></div1>
<div1 type="Capitolo"><head>Capitolo 10</head> 
<argument><p>Della sentenzia.</p></argument>
<p>La sentenzia per mia opinione (come dissi prima) dovrebbe esser posta avanti il costume, poiché per la sentenza (come dicemmo) si scorge il costume. Ma osservando l'ordine tenuto da Aristotile, dico la sentenzia essere un detto di cose universali, appartenenti al bene vivere. Così la diffinisce Aristotile nel secondo della <title>Retorica</title> . Et è di due sorti, l'una con la ragione aggionta - e questa o vero è entimema o parte dell'entimema et altra senza ragione. E tre sono l´operazioni della sentenza: l'una di amplificare, l'altra di provare o rifiutare e la terza di concitare o vero rapacificare gli animi.</p>
<p>E la sentenza dee dimostrare il costume e dee addattarsi Secondo la età, il sesso, la fortuna, la nazione, l'abito e l'affetto, non meno che il costume. Ai padri di famiglia nella comedia si deonoaddattare sentenzie appartenenti al buon governo delle famiglie, alla cura della robba, e tali; che mostrino que' tali più tosto avari che cortesi, declinando la comedia ai costumi cattivi. Ai giovanni, sentenze non esquisite ma che mostrino alquanto più di acutezza, d'ingegno, che di prudenza. Ai servi e serve, proverbii usitati con le disinenze dei membri simili. Alle madri di famiglia parimente, sentenze convenevoli et usitate da donne secondo lo stato loro, con dimostramento di alcuna imperfezione che venga o da gelosia o da altro affetto alle donne convenevole. Il che come bene abbiano serbato Plauto e Terenzio potrà conoscere chiunque loro leggerà con diligenzia. Stimo io che pieno di sentenze fusse Menandro, e ciò conosco da molte bellissime sentenze citate da Plutarco nelle sue opere e da Ateneo e da Stobeo.</p>
<p>Ma però deono le sentenzie delle comedie essere communi et alla popolare intelligenzia accomodate, poiché non solamente questo sopra tutto dee osservare il poeta comico ma ancora il tragico et eroico. Onde sono dal Castelvetro et altri eccellenti uomini tassati Euripide e Lucano, che cercarono porre ne' loro poemi sentenze esquisitissime e filosofiche. E se talvolta si pone pure alcuna sentenzia grave in bocca de' servi o d'altre persone vili, fa di mestiero che sia così divolgata che sia in bocca di tutti, come è in Terenzio quella sentenzia che dice Sosia servo nella prima scena dell'<title>Andria</title>, «<quote lang="lat">Ne quid nimis</quote>», che fu affissa alle porte del tempio di Delfo, e però era a tutti notissima.</p>
<p>Ora il decoro della sentenzia è così diligentemente osservato dal signor cavalier nostro nell'<title>Armida</title>, che se tra le sorti delle comedie ne fusse una «sentenziosa», direi che ella in questa parte molto eccedesse ogn'altra ch'io abbia letto, o tra gli antichi o moderni. E certo in molte parti ho ammirato l'eccellente ingegno di questo nobilissimo gentiluomo, ma in niun'altra maggiormente come nelle sentenzie; e questo non solamente nell'<title>Armida</title> di cui ragioniamo, ma eziandio nella <title>Mora</title> da lui stampata gli anni a dietro e nella <title>Schiava</title> sua bellissima comedia, che di curto è per dare alle stampe . Né potrei meglio ciò dichiarare che dire che egli tutte quelle considerazioni ha serbato con diligenzia, di cui di sopra dicemmo et osserverà chiunque la leggerà.</p></div1>
<div1 type="Capitolo"><head>Capitolo 11</head> <argument><p>Della dizione.</p></argument> 
<p>La dizione tenue è convenevole alla comedia, ma che sia mescolafta in molte parti con la venustà; perché trattandosi di cose e di persone private, ancora a loro si conviene parlare con elocuzione al loro stato e condizione convenevole, dovendosi la elocuzione accommodare alle cose di cui si tratta, come Cicerone nel suo <title>Oratore a Brutto</title> e Demetrio Falereo nel suo libro <title>Della elocuzione</title> dichiarano. Vero è che alle volte s´inalza la elocuzione comica, come quando s'introduce alcuna persona adirata, come la tragica s'abbassa trattandosi di persone abbattute dalla aversa fortuna; il che nota Orazio nella pistola scritta ai Pisoni dell'<title>Arte poetica</title>. Se vi aggionge la venustà per lo ridicolo, il quale è parte sua, come dimostra il Falereo in quel luogo ove tratta della forma venusta.</p>
<p>Queste ambedue forme con molta grazia sono mescolate in questa comedia, et è così ridicolosa che posso dire che in questa vi sia il ridicolo della vecchia, la modestia della mezzana e la gravità della nova comedia. Questa parte del ridicolo ha molto dottamente discorso l'eccellentissimo signor Iason Denores nella sua <title>Poetica</title>, sì come tutte le altre cose che in essa ha, con molto giovamento de' studiosi, trattato. E doveva certo bastare il gravissimo testimonio suo, che con sue cortesissime lettere ha lodata questa comedia, a farla prezzare molto a ciascuno.</p>
<p>Ma assai ha potuto in me quel antico desiderio di giovare agli studiosi, e questo novo di dimostrare alcun segno dell'osservanza mia verso questo gentilissimo et illustre gentiluomo e Cavalier di Malta.</p>
<trailer>IL FINE</trailer></div1>
</body>
</text>
</TEI.2>
