<?xml version="1.0" encoding="utf-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Difesa del Generale Viani</title>
            <author>Ugo Foscolo</author>
         </titleStmt>
         <extent>29110 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit001027</idno>
            <availability>
               <p>Questa risorsa digitale è liberamente accessibile per uso
                     personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Prose politiche e letterarie, dal 1811 al 1816 : Frammenti sul Machiavelli, Ipercalisse, Storia del sonetto, Discorsi sulla servitù dell'Italia, Scritti vari </title>
               <title type="part">v.</title>
               <author>Foscolo, Ugo</author>
               <editor id="ed">Fasso, Luigi</editor>
               <publisher>F. Le Monnier</publisher>
               <pubPlace>Firenze</pubPlace>
               <date>1972</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
               responsabilità dell'autore dell'opera sono stati soppressi nella versione
               digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
                     riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
                     sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
                     ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Oratoria</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2008-03-03T00:00:00.000+02:00</date>
            <respStmt>
               <name>Laura Neto</name>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2008-04-03T00:00:00.000+02:00</date>
            <respStmt>
               <name>Carla deiana</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2008-04-03T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="Difesa del generale Viani">
            <head>

DIFESA DEL COMANDANTE DEI DRAGONI REALI DINANZI AL CONSIGLIO GENERALE D’AMMINISTRAZIONE DELLA GUARDIA REALE</head>
            <opener>
               <salute>
Ai Signori Componenti il Consiglio Generale d'amministrazione della Guardia Reale. </salute>
            </opener>
            <p>Il decreto di S. M. che ha trasferito il comando dei Dragoni Reali in un altro ufficiale, onorandomi d'altre funzioni, non solo provvedeva liberalmente alla mia famiglia, e rimunerava i miei lunghi servigi, ma mi significava ad un tempo che la mia fede non era in verun modo sospetta al Sovrano. Lasciando adunque che la malignità diffondesse, e l'ozio e la credulità degli uomini ripetessero, le usate interpretazioni, io continuai a vivere pago del testimonio antico della mia coscienza e della stima, di quelli che mi conoscono. Riconoscente del riposo e degli agi a me conceduti dalla Sovrana Munificenza, desiderai che si adempiessero le mire di quel decreto, e che il mio successore rendesse al Principe que' servigi ne' quali io mi sono affaticato, benché forse l'evento non avrà secondata la mia volontà. Nè ora mi vedrei tratto a giustificarmi, se la malignità e la credulità non si fossero trasfuse in un documento che per sua natura deve essere riputato evidente e legale, da che il processo verbale del Consiglio amministrativo dei Dragoni Reali da me presieduto per l'ultima volta, non solo pare formato con evidenza di calcoli, e legalizzato dalle firme delle due parti, l'una delle quali cede l'azienda, e l'altra la assume, ma è ben anche chiuso e ratificato da un Sotto-Ispettore alle Rassegne deputato dal governo ad esaminare senza passione, e a confermare ed a perpetuare la verità. Come l'evidenza e la legalità di questo processo verbale derivino più dalla malafede e dall'artificio che dallo stato delle cose e dal vero, e come io sia stato indotto a firmare la mia propria accusa, apparirà a voi fra non molto, miei signori che componete il Consiglio Generale dell'amministrazione della Guardia Reale. Per mia fortuna le discolpe di quanto ho operato stanno tutte nella dimostrazione aritmetica dei numeri, che, quantunque possa andare soggetta a sbagli ed a artifici di computisti, ritorna pur sempre alla verità, e la dimostra. E per mia fortuna maggiore l'appellazione contro quel processo verbale è devoluta ad uomini esperimentati e a' quali io ebbi l'onore d'essere associato appunto nel tempo delle presunte malversazioni. Però io sono certo che nell'esaminare questa memoria, voi, miei signori, considererete che io non avrei potuto tacere se non violando i diritti che spettano all'onor mio, e i miei doveri verso il Consiglio Generale; il quale potrebbe essere tacciato d'avere o autorizzate per inesperienza, o, se non altro, trascurate per indolenza le colpe sulle quali doveva e poteva vegliare, e di cui mi vedo accusato.</p>
            <p>Dovendo io cedere al mio successore il governo amministrativo e militare dei Dragoni Reali, fu convocato il Consiglio, ove intervennero i membri sottoscritti nel processo verbale qui annesso e si sono esaminate le due partite le quali costituiscono l'azienda generale d'ogni Corpo: la cassa ed il magazzino. Riscontrata la cassa, furono dal mio successore eccettuate alcune partite delle quali si parlerà: queste partite essendo per loro natura esigibili, a me non parve di movere replica; da che in ogni caso l'antica amministrazione rimanevasi responsabile. Quanto al magazzino, fu esibita la nota degli effetti in esso esistenti, e il Consiglio convenne unanimemente che, qualora le persone deputate a raffrontare gli effetti con la nota che li disegnava partitamente non trovassero mancanze nè differenze, l'estensore di quella seduta progredisse a compilare l'inventario, e chiudesse il processo verbale ne' modi consueti e legali.</p>
            <p>Non si crederà che, cedendo un'azienda di tanti anni nella quale stava riposta la mia tranquillità e la mia riputazione, io non mi fossi prima di quella sessione accertato e della regolarità della cassa, e della esistenza reale degli effetti del magazzino. Io n'era certo d'altronde, e quotidianamente, e prima che io sapessi di dover allontanarmi dal Reggimento. Volli ad ogni modo accertarmene scrupolosamente; dopo di che lasciai che altri esaminasse quanto doveva e voleva la cassa ed il magazzino; lasciai che si estendesse il processo verbale con tutti que' modi che potessero sembrare più cauti e al Sotto-Ispettore delle Rassegne, e all'ufficiale che assumeva l'amministrazione e il comando del Reggimento. Ma io non poteva supporre che all'altrui precauzioni fosse necessario il mio onore e che senza sacrificarlo gli altri non potessero tutelare i propri interessi ed acquistarsi merito d'uomini fedeli e zelanti. Io sapeva che ogni uomo lotta tra partigiani e nemici, e sopra tutto nella milizia, ove l'ambizione ed il coraggio esaltano naturalmente le speranze e le pretensioni. Ma i miei nemici non dovevano essere placati dal vedermi rimosso dal Reggimento, e omai vecchio e disadatto d'occupare gli onori a cui molti vorranno aspirare? Ma quali pure si fossero le mie colpe ei motivi dell'avversione di taluni, ho creduto ufficio d'uomo esperimentato e canuto di rassegnarmi alla immutabile natura del genere umano: ne io poteva riescire ad <hi rend="italic">essere senza difetti </hi>e a non commettere falli; ne fare che i miei difetti e i miei falli non fossero esagerati: io non ho mai potuto ideare d'essere così reo da tremare per l'onor mio, ne che vi fosse uomo veruno così accanito, il quale per vendicarsi e punirmi credesse necessario d'infamarmi per sempre.</p>
            <p>Parevami adunque di dar prova di fiducia permettendo che il processo verbale di quella seduta si compilasse colle formole più vantaggiose allo zelo del Sotto-Ispettore e all'interesse della nuova amministrazione; e perch'io era certo chela giustizia, per quanto rigorosamente eseguita, starebbe anche per me, io, per non dare soggezione veruna colla mia presenza, dichiarai che avrei sottoscritto il libro delle deliberazioni del Consiglio.</p>
            <p>Al dì seguente il libro mi fu presentato da un maresciallo d'alloggio mentre io stava per montar a cavallo. In altri tempi non mi sarebbe stato necessario di citar testimoni, ma ora forse le mie asserzioni non basterebbero. Siami dunque testimonio il maresciallo d'alloggio. Siano interrogati quelli che l'hanno inviato; si confrontino i momenti in cui il libro mi fu spedito, e quelli in cui l'ho ricevuto; col giorno e con l'ora nella quale io doveva consegnare militarmente il Reggimento al mio successore. Ei si conoscerà che il Reggimento era allora schierato; che il generale comandante era forse sulla piazza d'armi; che il mio cavallo era bardato; ch'io era rivestito dell'uniforme da me indossata per l'ultima volta, e che io doveva appunto uscire per lasciare que' soldati molti de' quali mi furono per tanti anni commilitoni, amici e figliuoli. E confesso che l'abitudini, così potenti nell'età in cui mi trovo, mi facevano parere più dolorosa e difficile quella separazione. Così nel timore di farmi aspettare dal generale comandante del Reggimento sottoscrissi quel libro; lo sottoscrissi nell'ansietà in cui la mente mia si trovava cercando quasi le parole con le quali io dovea congedarmi da que' compagni della mia vecchiaia e ch'io non doveva più vedere riuniti intorno a me. Bastava ch'io avessi osservata l'ultima pagina di quel libro e l'avrei rigettata: ma io non aveva nè mente, nè anima, nè tempo di esaminarlo. Avrei dovuto ordinare al messo che ritornasse. Ma quale rimorso aveva io, quale sospetto di me, qual ragione di diffidare dell'onore degli altri? Come mai si poteva immaginare che le conclusioni scritto nel processo verbale potessero essere in tutto diverse dal quanto s'era stabilito nella sessione? D'altronde non si avrebbe potuto alterare maliziosamente i conti senza che chi li alterava si disonorasse da sè medesimo: non si poteva offendere me senza offendere l'evidenza della verità, la giustizia, e l'onore di tutti. È vero che io doveva sospettare gli artifici che s'inventano da chiunque vuoi tramare la tela in modo da favorire le persone dalle quali può sperare, e temere, addossando ad un tempo la colpa sopra quell'unico uomo che non ha più potere, e non è di tale natura da vendicarsi. Ma queste riflessioni non nacquero in me se non dopo che l'esperienza mi convinse ch'io aveva peccato di troppa fiducia. Firmai dunque quel processo verbale senza leggerlo, ed andai ad adempiere a quel mio tristo dovere.</p>
            <p>Chiesi e richiesi, tornai a richiedere copia di quel processo verbale. Si tardò per più giorni, e forse si dissimulò, e quanto più s'indugiava tanto più si andavano insinuando nella mia mente i sospetti che poi si sono avverati. Ebbi finalmente la copia, e vidi con mia somma sorpresa che nell'inventario del magazzino s'erano inscritti categoricamente, e numerati tutti gli effetti; ma non si vedevano contrapposti i prezzi corrispondenti, sui quali appunto è fondata tutta l'amministrazione; poichè in minimi termini d'ogni calcolo si riducono alle somme ricevute dal Governo, e alle somme spese pel Reggimento. Ove manchino i prezzi delle forniture acquistate, è chiaro che mancano i dati legali sovra de' quali soltanto si può fondare un esatto giudizio. Con tutto ciò, siccome tutte le diligenze e negligenze, tutta la fedeltà e l'infedeltà nel maneggio delle somme spese per le forniture stanno nelle deliberazioni anteriori del Consiglio e ne' contratti ratificati dall'Ispezione alle Rassegne, mi sono contentato di ascrivere quella ommissione del processo verbale più alla solita volontà di far presto che a sinistra intenzione. Ma quando fui giunto alle conclusioni della Sessione, m'accorsi assai tardi che chi l'aveva o esteso o dettato tendeva ad addossarmi colpe delle quali io era innocente. Trascrivo le conclusioni e vi prego, o Signori, di considerarle, e di confrontarle con tutto il processo verbale.</p>
            <p>«Vista la passività della cassa del Corpo; vista la mancanza de' fondi per confezionare n. 300 paia circa calzoni di daino dovute ai Sotto-Ufficiali e Dragoni, già da otto mesi; veduti i documenti di spesa, e illegalmente fatta, e rigettata nella presente seduta, ammontante alla somma di L. 18, 813.47. 7; il nuovo presidente colonnello Toquet conclude non essere garante dell'amministrazione tenuta per lo passato; ma bensì di quella cominciata col giorno d'oggi, domandando che tutto sia sottoposto al Consiglio Generale per le sue saggie determinazioni, che più crederà convenienti per bene del Corpo ed interesse del Governo, dopo di che sulla domanda del signor Reccagni Quartier Mastro il Consiglio ha passato nelle di lui mani per le spese occorrenti la somma di lire ottomila, duecento quaranta.</p>
            <p>«La cassa, in presenza del Consiglio riunito, si è chiusa con tre chiavi, delle quali una fu rimessa al signor colonnello presidente, e l'altra al signor capo-squadrone Maranesi, e finalmente l'ultima al signor Quartier Mastro Beccagni.</p>
            <p>«Il suenunciato colonnello presidente domandò al signor generale Viani ed al signor Sotto-Ispettore Gherardi se avevano altre osservazioni da aggiungere, e sulla loro risposta negativa il nuovo presidente sciolse la seduta dopo avere ordinato che copia della presente seduta sia rimessa al Consiglio d'amministrazione Generale». Acciocchè le riflessioni del Consiglio Generale su le conclusioni trascritte derivino da piena cognizione di causa, io debbo primamente dichiarare e protestare che l'estensore di questo processo non ha fedelmente riportate le deliberazioni stabilite nella sessione. Se non ho promossi rilievi dopo l'esame che nel consiglio si fece della amministrazione, ciò fu perchè non s'erano promossi dubbi sulla cassa e sul magazzino; ed io tomo a ripetere che il processo verbale non fu steso alla mia presenza. Quanto ai rilievi che il Sotto-Ispettore non volle, non seppe o non potè forse promovere, io non saprei certamente assegnare ragione soddisfacente; nè so s'egli abbia assistito alla compilazione di quel processo: credo bensì che gli corresse debito espresso, se non d'assistere, almeno di rivedere la compilazione e di non sottoscriverla poichè la vedeva dissenziente dalle determinazioni che riferiva. Nè può scusarsi con la mia firma che forse sarà stata (e procedendo regolarmente doveva anch'essere) anteriore alla sua. Qualunque ragione, che a lui peraltro doveva parere inesplicabile, qualunque aberrazione di mente m'avessero tratto a firmare, non potevano valere per lui. Preposto, com'egli è, dal governo, alla ispezione delle operazioni de' Consigli, e alla tutela dell'interesse del soldato e del Principe, egli non poteva adempiere al suo ufficio se non ratificando la verità di cui egli era stato testimonio oculare, e quasi giudice. S' ei dunque ha firmate le conclusioni che non erano conformi alle determinazioni, ha peccato o di aderenza, o di malevolenza, o di trascuraggine, e questa terza è colpa più grave specialmente in quegli uomini che sono eletti dal Principe ad invigilare sugli errori e le colpe degli altri.</p>
            <p>Il mio successore doveva liberarsi d'ogni responsabilità per tutta l'amministrazione anteriore al giorno in cui egli venne ad assumerla. Bene o male ch'io avessi presieduto all'amministrazione, egli non poteva, com'uomo delicato, farsi onore de' vantaggi procurati da me, nè addossarsi d'altra parte que' detrimenti ch'io poteva avere recati. Ma appunto perchè questa protesta era per sè stessa fondata su la giustizia e su l'equità, non era necessario che si desumesse da motivi insussistenti del tutto, e che macchiano l'onor mio. Poichè dal contesto delle conclusioni (e torno a dire e prego il Consiglio Generale di riflettere sempre che furono stese in mia assenza) da quel contesto apparisce che i motivi pei quali il mio successore ha rinunziato alla responsabilità sono fondati: I. <hi rend="italic">Su la passività della cassa; </hi>II. <hi rend="italic">Su la spesa illegalmente fatta e rigettata già da otto mesi di Lire 18.813.47. 7;</hi> III. <hi rend="italic">Su la mancanza di fondi per confezionare trecento paia di calzoni di daino.</hi>
            </p>
            <p>
               <hi rend="italic">Mi</hi> restava e mi resta, ed io stesso richiamo a me, la responsabilità dell'amministrazione de' Dragoni Reali sino al giorno20 dicembre 1810. Tocca a me in primo luogo di escludere i tre motivi pei quali non fu assunta dal mio successore: e quando saranno esclusi, non per questo io vorrò ch'egli risponda dell'amministrazione operata da me. Perch'io ho operato in modo da meritare l'approvazione della mia coscienza sì pel bene che ho procacciato al Reggimento ed agl'individui che m'erano subordinati, sì per la religione con la quale ho eseguite le deliberazioni del Consiglio Generale al quale tocca di pronunziare definitivamente su la validità delle accuse che mi si appongono e delle discolpe ch'io gli presento.
</p>
            <p>I. La prima accusa concerne la passività della cassa. Ora il processo verbale e il Sotto-Ispettore dichiarano che la cassa dovea contenere lire 104.859, 66. 8. Nell'ultimo giorno della mia sessione possedeva lire 135, 526, 44.10. E perchè il Consiglio Generale ne sia persuaso evidentemente, gli unisco uno stato particolarizzato. Che se la cassa sovrabbonda, com' è innegabile, di lire 30.666, 66. 6, non può senza cecità dichiararsi passiva.</p>
            <p>Vero è che s’ è tentate due eccezioni contro lo stato della cassa; la prima s’ è fatta con simulazione e per così dire negativamente; dacchè se la nuova amministrazione non assume responsabilità se non dal giorno 20 dicembre, è chiaro che l'amministrazione cessante deve avere in suo favore il credito[d'] otto decadi della rassegna del 4° trimestre. Dal 20 all'ultimo dicembre la responsabilità spetta alla nuova Amministrazione; dunque le spetta anche il credito di quell'ultima decade. Ma il soldo del reggimento fu pagato dal primo d'ottobre sino al 20 dicembre dalla amministrazione cessante: le devono dunque essere registrate a credito lire 26.666, 66.6 che ha sborsate, e che a' 20 dicembre non aveva ancora riscosse dalla cassa di guerra.</p>
            <p>L'altra eccezione fu fatta apertamente e con una specie di protesta: s' è detto ch'io aveva spese lire 18.813, 13. 47. 7e che questa somma non m'era stata approvata dall'ispezione: il mio successore ha dunque rifiutato di addossarsela. Sia pure. Dalle lire sovrabbondanti nella cassa 30.666, 66. 6 si difalchino le lire 18.813, 13. 47. 7. La cassa non è passiva perchè oltre alla dovuta attività le rimangono lire 11.843, 18.
</p>
            <p>II. Ma consideriamo anche la validità del rifiuto delle lire18.813, 13.47. 7. Le ho date dianzi per rifiutate giustamente, acciocchè si vedesse che anche senz'esse la cassa era attiva.</p>
            <p>1. Molti ufficiali uscivano dal reggimento; l'umanità, e il decoro militare esigevano ch'io non [li] lasciassi andare pezzenti negli altri corpi ove doveano servire il sovrano. – Molti altri benchè rimanessero ne' Dragoni Reali, erano afflitti da imprevedute disgrazie e da domestiche necessità; ed io li ho soccorsi con anticipazioni. Avrò forse peccato contro la rigorosa prudenza, che forse ha per legge inviolabile di non arrischiare in verun caso gl'interessi pecuniari agl'interessi di decoro ed all'utilità degli individui. Ma quanto pochi sieno questi rischi, e come i debiti degl'individui verso il Consiglio non siano tutti dipendenti da me, apparirà dall'esame.</p>
            <p>Una piccola parte delle somme anticipate è il debito del capitano Pace, ed è in atto di realizzarsi. –</p>
            <p>Un'altra parte fu assunta dal Ministro della Guerra, ed è quella del capitano Del.... Il debito del capitano Provasi è esigibile a vista, e forse egli lo ha già estinto a quest'ora. Il debito del capitano Mussi dipende da documenti che esistono presso il Sotto-Ispettore; documenti che non appartengono per nulla alla responsabilità del Consiglio, il quale non pagò al capitano Mussi se non se ciò che spettava alla compagnia ch'egli amministrava, verso la quale egli rimase debitore. Stava agli eredi il risarcire.</p>
            <p>Nel debito del capitano Montanari non v' è controversia: e quando pure ci fosse, il Consiglio amministrativo de' Dragoni Reali non può chiamarsi mai responsabile. Il capitano Villato era incaricato dell'abbigliamento, allorchè il signor Montanari s'intese con lui per avere a credito gli effetti di cui egli abbisognava. Il capitano Villato è nel Corpo e potrà rispondere.</p>
            <p>Le sopra enumerate cinque partite di debito ammontano a lire 3204.</p>
            <p>2. A questa somma s'aggiungano lire 2117 per debiti degli ufficiali recentemente usciti dal Corpo. Ma perchè nel rifiutare la responsabilità non s'è voluto osservare che la metà di questo debito fu a quest'ora versata nella cassa del Reggimento? Tutte le probabilità persuadono che l'altra metà del debito sarà estinta fra poco: – ma sia pure che la umana previdenza tema che la malafede, le colpe, e la morte impediscano agli ufficiali debitori di pagare il loro debito. La nuova amministrazione avrebbe in questo caso potuto, e per somma di non grande importanza, rivolgersi a me. Questa domanda sta tutta ne' suoi diritti, e la responsabilità ne' miei doveri: da che io di mio proprio atto e consenso ho anticipato que' a occorsi agli individui che ne aveano bisogno. Non nego ch'io previdi che per le umane combinazioni alcuna parte della somma di lire 2117 sarebbe rimasta inesigibile; ed io m'ero preparato a supplire del mio. E supplirò. Io doveva allora sovvenire quegl'individui che ho riguardati e riguarderò sempre con amore di padre: ed ora, ov'essi mancassero all'onore e alla gratitudine, ove la fortuna non permettesse a taluno di loro di sdebitarsi, poca somma basta a salvare il loro onore ed il mio. E questa è precisamente la somma della quale io in rigorosa giustizia devo chiamarmi responsabile perchè la ho spesa arbitrariamente. Ma i motivi di sì fatto arbitrio, ma la somma stessa che oltrepassa di poco le mille lire non meritavano che se ne facesse menzione con tanta solennità, e che s'inducesse sospetto di malversazione negli uomini poco informati. Ma forse si volevano pretesti e colori da rendere legali le imputazioni che si volevano darmi.</p>
            <p>3. Non si vuole approvare L. 8.400 anticipate agli artefici del Corpo. È vero, sono state anticipate; ma si esamini la lista de' creditori e si vedrà che le partite segnate al margine A, B, C, D, E, F portano L. 6.115, 69 in favore di essi artefici e che si doveano pagare prima de' 20 dicembre. Dunque la tanto millantata, la tanto disapprovata anticipazione riducevasi al tempo dell'ultimo processo verbale a L. 2.284. E questa somma non sarà ella in breve tempo scontata da' giornalieri lavori degli artefici del Reggimento? – Io per me mi compiaccio d'avere tenuto in questa parte il sistema di incoraggiare gli artefici anzichè lasciarli nell'inopia, di diffondere utilmente il danaro, anzichè ritenerlo ammassato ed inoperoso: dissi utilmente, perchè i debiti degli artefici li ritengono al Corpo che n' è creditore e danno più diritti al Consiglio di comandare e di esigere lavori pronti e accurati; dissi utilmente, perchè molti effetti del Corpo bisognevoli di ristauro sarebbero caduti in deperimento, se i lavori di questo genere si fossero pagati di giorno in giorno; attesochè ove si negassero le anticipazioni a' capi artefici, la giornata scarsissima che deriva a' lavoranti nel restauro degli effetti li distoglierebbe dal servizio del Corpo e li trarrebbe a cercarsi altro pane.</p>
            <p>4. Si è rifiutata l'approvazione della spesa di L. 1024 date a conto a fornitori. Ma questi fornitori erano e sono creditori di maggior somma. Si deve o non si deve pagarli? Pagandoli se ne fa sconto: e questa somma è rientrata per se stessa, basta difalcarla dalla partita del credito de' fornitori.</p>
            <p>5. Delle lire 3.099 ritenute sopra la massa dell'ospitale, qual mai responsabilità, qual mai colpa può ricadere sopra di me? Il Consiglio Generale ha prescritti i mezzi di realizzarle e tocca al Quartier Mastro di attendere all'esecuzione. Ora il Quartier Mastro non dipende più da me. L'Ispezione alle Rassegne promise nella stessa seduta di assistere perchè la somma sia realizzata. Non si può dunque imputare a me la passività della cassa di questa somma, perchè alla riscossione bastano que' mezzi che non sono più in mio potere.</p>
            <p>6. Si sono impiegate in acquisto di panno lire 969 in fiorini: e <hi rend="italic">s'è</hi> cambiata la carta col suo valore nominale in generi per non perdere molto di più nel cambio con l'oro e l'argento. Questa spesa s' è lasciata alla mia responsabilità. Ma il panno esiste. Si venda; e se vi sarà perdita, l'amministrazione cessante la compenserà; ma sino ad ora il Consiglio che ha fatto l'acquisto di quel panno crede che tanto nell'uso quanto nella vendita di quel panno il Corpo può ritrarne il frutto delle 969 lire sborsate per la compera.</p>
            <p>Eccovi determinate, o signori, le partite che costituiscono le lire 18.813, 47. 7 rifiutate dal signor colonnello mio successore. Ora parte di questa somma è esigibile (vedi paragrafo 12); parte è inesattamente apposta perchè agli artefici non restano 8.400 lire, bensì 2.284 lire di anticipazioni, e queste scontabili co' giornalieri lavori (vedi N. 3); parte è ingiustamente rifiutata perchè scema il debito che resterebbe alla nuova amministrazione (vedi N. 4); parte è lasciata a me onde realizzarla mentre i mezzi a far ciò rimangono a chi mi succede (vedi N. 5); finalmente l'ultima somma dipendente dalla compera del panno si riduce a chi dovrebbe farlo vendere, e se questo incarico deve assumersi dalla nuova amministrazione, o dalla amministrazione cessante.</p>
            <p>Ristringiamo la questione a' minimi termini: di queste lire 18.813, 47. 7 io non posso essere responsabile che della somma che gli ufficiali non verserebbero (vedi il N. 2); e della perdita che si potrebbe avere nella vendita del panno (vedi N. 6).
</p>
            <p>III. Il terzo motivo, disonorante per me se fosse vero o almeno fondato, si è: <hi rend="italic">che manchino i fondi da confezionare trecento paia di calzoni di daino.</hi> Ma di che fondi si parla? Certo di quei della cassa; e v' è bisogno di numerario: ma la cassa non possedeva il dì 20 dicembre quasi lire 30.000 numerate dal Sotto-Ispettore? Non aveva per la rassegna delle otto decadi spettanti alla nuova amministrazione il credito di altre lire 26.666 che stavano per essere imminentemente versate? E mancavano i fondi per trecento paia di calzoni di daino che non ammonterebbero a lire 15.000? – E fino ad ora ho conceduto che bisognassero trecento paia di calzoni. Ma la verità è che centoquaranta paia esistevano e devono esistere intatti e novissimi nel magazzino. Veggasi l'inventario di esso magazzino nel primo foglio, la partita segnata A. Inoltre tutti i sott'ufficiali e dragoni sono provveduti di ottimi calzoni di daino capaci ancora di lunga durata. Voi, signori, ricorderete che s'era chiesto il vostro permesso di confezionare de' calzoni col panno che esiste (vedasi il foglio stesso, lettera B) appunto per prolungare la durata di quelli di daino. E voi, miei signori, avevate inoltre dichiarato saggiamente che si doveva prolungare la durata degli effetti finché erano atti a servire, acciocché questa prolungazione giovasse a fare risparmi ed ammassare fondi per nuovi acquisti. – Dunque trecento paia di calzoni di daino nuovi non erano necessari, perchè ne esistono centoquaranta. Non erano necessari, perchè i calzoni vecchi di daino sono in ottimo stato; non dovevano essere creduti necessari da me, perchè anzi per risparmiarli ho interpretato il vostro volere onde supplire con calzoni di panno: finalmente io non doveva acquistarli, perchè avrei disobbedito alle vostre intenzioni, ed avrei occupati i fondi inutilmente e senza frutto presente. – E quand'anche fossero necessari, è falso che non ci fossero i fondi. La dimostrazione della verità m'è stata assai facile; ma la falsità rimane legalizzata, e senza il vostro interventolascerà una macchia immeritata perpetua sul mio nome.</p>
            <p>Quanto alle lire 109.120 che ha il Corpo, io prego il consiglio di considerare primamente che in questa somma si comprendono le lire 6.115 sopra citate, e già pagate agli operai, benché imputate d'illegalità; inoltre si comprendono lire 40.000recentemente avute dalla fanteria della Guardia per decreto di S. A. I. In secondo luogo a questa somma di lire 109.120di debito contrappongansi il valore degli effetti di magazzino consistente in lire 86.943, e il valore del vestiario di riserva non ancora in durata, consistente in lire 31.485, e si vedrà che gli effetti di magazzino costituiscono un'attività superiore di lire 9.000 alla passività totale de' debiti. Ma la somma del prezzo degli effetti di magazzino fu ommessa nel processo verbale.</p>
            <p>Così per queste ommissioni ch'io non posso credere affatto innocenti....
</p>
            <p>Quale sia stata la mente che abbia architettate le conclusioni di quel processo verbale; quale la mano che le abbia scritte; a che fine siasi tradita l'evidenza e la verità; come non s' è temuto che l'evidenza e la verità si mostrerebbero facilmente; perchè mai il Sotto-Ispettore abbia agito sì animosamente, o almeno sì trascuratamente; tutte queste, o signori, sono questioni ch'io mi contento di esaminare dentro di me, ma ch'io non oserò sciogliere innanzi a voi, perchè al rimorso di sospettare forse ingiustamente degli altri potrebbe aggiungersi la vergogna ed il pentimento d'avere manifestati imprudentemente i sospetti. Ma è certo ch'io mi vedo accusato, ne posso credere che quel processo verbale non sia stato scritto con sinistra intenzione. L'opinione ch'io aveva degli altri m' in[…]</p>
         </div1>
      </body>
   </text>
</TEI.2>
