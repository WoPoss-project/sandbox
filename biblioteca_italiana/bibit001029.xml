<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Atti dalla relazione di Domenico Morosini</title>
      <author>Domenico Morosini</author>
    </titleStmt>
    <extent>21 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001029</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language><language id="ger">Tedesco</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-05T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-05T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Domenico Morosini">
<head>Atti dalla relazione di Domenico Morosini
Ambasciator Ordinario presso Carlo V</head>
<argument><p><hi rend="italic">Tocca in prima delle origini di Casa
d'Austria, e come questa tenesse l'Impero senza
interruzione da 114 anni, cioè dall'epoca
dell'elezione di Alberto II nel 1438.</hi></p></argument>
<p>Ecclesiastici e Tedeschi discordano tra loro come
sia pervenuto l'Imperio nella nazion tedesca.</p>
<p>Gli ecclesiastici dicono che il Papa glie l'ha
conferito privandone l'Italia e la Francia; i
tedeschi non lo consentono, ma vogliono averlo
acquistato con la virtù e con le armi, e la
elezione dell'Imperatore esser stata loro
restituita dal Papa, che instituì i sette
Elettori, tre ecclesiastici e quattro laici, per
restar esso in potere di privar della Elettoria gli
Elettori e darla ad altri; e tal forma dipendere
dall'autorità sua, ma non poter transferir in
altri l'Imperio che loro s'han acquistato.</p>
<p>L'autorità dell'Imperatore non è assoluta
nell'Imperio come quella del Re in Francia ed in
Spagna, ma più limitata, inquantochè nelle cose
pertinenti al governo ed utilità dell'Imperio non
può deliberare, ma si consultano tra gli Elettori
ed altri principi ecclesiastici e laici,e da loro
vengono deliberate, e l'Imperatore
le eseguisce; onde si può dire esecutor delle
deliberazioni dell'Imperio, e giudice delle
differenze che nascono tra un principe e l'altro, e
delle appellazioni delle sentenze de' principi
contra sudditi.</p>
<p>L'Imperio comprende tre sorte di stati che
concorrono alle deliberazioni delle Diete: stati
ecclesiastici, stati secolari, e città imperiali.</p>
<p>Gli stati ecclesiastici sono otto arcivescovi con
i tre Elettori suddetti, venticinque vescovi,
sebben altri dicono trentanove, sette abbati, il
maestro di Prussia e il commendatore de' Gioanniti,
ciascheduno de' quali ha una voce.</p>
<p>Oltra di essi, i prelati della Germania inferiore
tutti insieme hanno un solo suffragio, e così i
prelati della Germania superiore.</p>
<p>Gli stati secolari con i quattro Elettori dariano
molti più voti degli ecclesiastici se ogni
dignità che ha voto nell'Imperio fusse posseduta
da uno; ma perchè molte dignità sono congiunte in
un solo, però pochi sono i principi che han voto
in Dieta, nè passano il numero di ventidue.</p>
<p>In Svevia tutti i conti e baroni hanno un sol
voto, e così i conti e baroni del Reno.</p>
<p>Le città imperiali non hanno voce decisiva ma
consultiva, di che si dogliono; e perchè vengono
in Dieta con spesa, nè hanno suffragio, però
molte di loro non mandano commissarj.</p>
<p>Sono 84, e si dividono in tre sorte; la prima è
di quelle che conoscono immediatamente l'Imperatore
per superiore, e gli pagano ogni anno certo censo,
come Norimberga, Colonia, e Spira, di 500 scudi
per una.</p>
<p>La seconda è di quelle che pur lo riconoscono per
superiore, ma non gli pagano censo, e hanno
privilegj ed esenzioni, onde si dimandano libere,
come Argentina; e tanto le une che le altre sono
tenute mandar commissarj alle Diete, e le sentenze
loro vanno in appellazione a Spira.</p>
<p>La terza è di alcune città che sono più esenti,
nè sono obbligate mandar alle Diete, nè vanno a
Spira, nè contribuiscono alle imposizioni, fuori
che quando si mette il danaro pubblico, che esenti
e non esenti pagano tutti, come Lussemburgo.</p>
<p>Pagano sempre un'istessa quantità, sebben si pone
minore e maggior gravezza di danaro comune.</p>
<p>Queste dicono esser ricche e potenti città,
e sono in Sassonia e in Brandeburg e all'oceano
germanico.</p>
<p>Sono confederate fra loro, e da ciò si chiamano <foreign lang="ger">Thanse</foreign> in lingua tedesca.</p>
<p>Tutti i suddetti principi sono vassalli
dell'Imperatore e da Sua maestà prendono la
investitura.</p>
<p>I vescovi ed arcivescovi sono eletti dai capitoli,
e Cesare li conferma per il temporale, e così gli
abbati eletti da' monaci, e poi confirmati <foreign lang="lat">ut
supra,</foreign> e le appellazioni di tutti vanno a Spira,
eccetto degli arciduchi d'Austria e stati aderenti,
che sono liberi per privilegj d'Imperatori.</p>
<p>Nelle Diete il modo di consultar è che si fanno
tre camere, la prima degli elettori, la seconda de'
principi laici ed ecclesiastici, la terza delle
città.</p>
<p>Ciascuna camera separatamente vota; e come gli
elettori han fornito e concluso, si convocano con i
principi e loro comunican le deliberazioni e
convengono insieme, e poi le comunicano alle
città, le quali sebben contradicessero, non si
altera la deliberazione; ma se gli elettori
discordano dai principi, allora si vota e si
delibera per la maggior parte, ovvero di nuovo
consultano.</p>
<p>L'Imperatore e il Re de' Romani non entrano in
Dieta che alla proposta, e in fine, il dì del
pubblicar il recesso; alle consulte non si trovano,
e le risposte per il più passano per scritture.</p>
<p>Tutte le leggi e ordini che obbligano i vassalli
dell'Imperio bisogna che si facciano nelle Diete,
non avendone autorità l'Imperatore; talchè si
può dire che l'Imperio sia una repubblica di
principi, capo l'Imperatore.</p>
<p>Dell'entrate di ciascun principe saria cosa
tediosa il trattare, ma dirò dei principali.</p>
<p>In Germania quel principe si stima più grande e
potente degli altri, che de'proprj vassalli e
feudatarj può far maggior numero di cavalli, e non
per le entrate che abbia; e queste non consistono
in dazj, che sono pochi e piccoli generalmente per
tutta Germania, eccetto del vino e della birra, ma
in decime, censi di città e castelli, boschi,
peschiere e minere chi ne ha.</p>
<p>Gli elettori ecclesiastici hanno i loro
stati dietro al Reno, il miglior paese, più
coltivato e abbondante di tutto l'Imperio.</p>
<p>Hanno d'entrata da 30 fin 80 mila fiorini.</p>
<p>Colonia è più ricca di vassalli, potendo aver
dai suoi 3000 cavalli armati.</p>
<p>Il Palatino ha gran stato, fruttifero e
abbondante, massime oltre il Reno, e ha 150,000
fiorini d'entrata e 1500 cavalli.</p>
<p>Heildeberg, sua metropoli sul fiume Necker, è
terra di studio vecchio.</p>
<p>Quel di Brandeburgo possiede paese largo, amplo,
pieno di selve; la terra principale si dice
Brandeburg; ha entrate grandi, ma impegnate, e
4000 cavalli.</p>
<p>Il re de Boemia si conta tra gli elettori sebben
non ha sessione nelle Ditte, e i decreti imperiali
non lo obbligano, come gli altri principi, se il
proprio regno non li accetta di volontà, insieme
colle provincie annesse.</p>
<p>Il duca Maurizio di Sassonia ha minor stato degli
altri, ma più fertile e più città.</p>
<p>Possiede tutta Misnia con miniere d'argento molto
ricche, e parte della Turingia.</p>
<p>In Sassonia ha quattro terre, oltra Vittemberg, e
in pochi giorni può metter insieme gran numero di
cavalli e buona fanteria.</p>
<p>Abita in Lipsia, ed è il più ricco principe
dell'Imperio avendo d'entrata fiorini 400,000
senza debiti.</p>
<p>Ha avuto da' sudditi donativi, e fa risparmi e
preparazioni per la guerra.</p>
<p>È cupido di regnare; questa passione lo fece
abbandonar la lega di Smalcalda, ed ora l'ha
indotto a prendere le armi contra Cesare.</p>
<p>Suo fratello, il duca Augusto, ha per moglie la
figlia del re di Danimarca.</p>
<p>Baviera, primo dopo gli elettori, è provincia
molto ampia.</p>
<p>Il duca Alberto ha il suo stato tra l'Iller e
l'Inn e il Danubio, ma s'estende anco oltra l'Inn e
il Danubio, ed è lungo quanto quello della
Signoria Vostra, ma più largo, abbondante ed
abitato, con buone terre nobili, e boschi verso il
Tirolo.</p>
<p>Fa mille cavalli; fanti in gran numero potria
avere, ma se ne cavano pochi perchè non sono
stimati come gli altri di Alemagna.</p>
<p>Delle terre forti la prima è Ingolstaf, terra di
studio.</p>
<p>Ha400,000 fiorini d'entrata; 12,000 di
sale fatto artificiosamente con acqua; 90,000
dazio del vino; di mercanzie 60,000; e decime,
boschi e censi fino alla detta somma.</p>
<p>La moglie del duca Alberto è figliuola del re de'
Romani; con tutto ciò ne'presenti moti ha voluto
esser neutrale.</p>
<p>Il duca di Virtemberg è germano di detto duca; ha
poco stato ma miglior di tutti.</p>
<p>Stoccarda è la prima terra, e Tubinga è terra di
studio.</p>
<p>È amato da' sudditi ed ha 200,000 fiorini
d'entrata.</p>
<p>Quando Cesare gli perdonò, volle che restituisse
i beni alle chiese, e parte ne restituì, ma il
resto ritenne, dice, per dispensarlo in opere pie,
predicatori e preti della loro religione.</p>
<p>Ha alcuni castelli forti.</p>
<p>Il duca di Cleves ha gran stato di qua e di là
dal Reno e 100,000 fiorini d'entrata.</p>
<p>I duchi di Brunsvich sono poveri, nè hanno stato
grande quanto al principio loro, ma occupano lo
stato del vescovo Hildescimense, il quale è stato
messo da Cesare in bando imperiale, e gli fu
occupato lo stato, fuori che la città di Hildescim
e alcuni castelli a lei vicini; nè per Brevi
scritti dal pontefice l'anno voluto rilasciare,
dicendo che più tosto si faranno luterani.</p>
<p>L'arcivescovato di Salzburg rende più di
100,000 fiorini per le minere d'argento che
possiede.</p>
<p>L' arcivescovato di Magdeburg vale 100,000,
altri dicono
 80,000 fiorini.</p>
<p>Il duca Maurizio al presente occupa Magdeburg, e
il duca Giorgio di Mechelburg al presente occupa
altre terre di detto vescovato, il che è stato in
buona parte causa della sollevazione de' detti
principi.</p>
<p>L'arcivescovo è figlio dell'elettor di Brandeburg
e fu confermato dal Concilio; e per ottenerlo,
l'agente dell'elettore disse d'aver dato al vescovo
Turritano spagnolo 20,000 scudi.</p>
<p>Può far 1500 cavalli.</p>
<p>A questo vescovato è congiunto quello
d'Halberstadt.</p>
<p>L'arcivescovato di Brema vale 60,000 fiorini, e
fu del fratello di Brunsvich.</p>
<p>Ora è stato eletto vescovo il fratello del re di
Danimarca.</p>
<p>Può far mille cavalli de' suoi vassalli.</p>
<p>Il vescovato d'Augusta vale 50,000
fiorini.</p>
<p>È il cardinal d'Augusta della famiglia dei
Truchses.</p>
<p>I cavalli che fanno i principi de' loro sudditi
non sono obbligati se non alla difesa del paese del
loro signore, ma uscendo dal paese bisogna pagarli.</p>
<p>Agli officj degli elettori secolari sono
sostituite alcune famiglie, che fanno l'uffizio
proprio dell'elettore dov'egli manca.</p>
<p>I principi Germani sono tra loro discordi.</p>
<p>La causa comune è la diversità di religione, che
incominciò del 17, non per amor di Dio nè per
emendar i prelati, ma per ambizione di Martin
Lutero, che per gara nata tra il suo generale e
quello de' Domenicani, incominciò a predicar
contra l'Indulgenze e l'autorità del Pontefice.</p>
<p>E il duca di Sassonia, per la inimistà nata tra
la sua casa e quella d'Austria, per far ingiuria a
Massimiliano imperatore, ed acquistarsi nome, si
diede a favorire Lutero e s'accostò alla sua
opinione, che ha avuto tanti seguaci, che si può
dir tutta Germania alienata dalla Sede Apostolica,
perchè anco gli stati che hanno nome di cattolici
vivono per il più alla luterana, eccetto nelle
cerimonie che stanno in poter de' preti; ma in
digiuni e nell'altre cose i laici fanno quello che
loro torna bene.</p>
<p>Sono poi moltiplicate le sette e divise in
infiniti capi, ma si può dir quasi che si riducano
a tre, Luterani, Zuingliani e Anabattisti.</p>
<p>Questi, perchè sono dannati dall'altre sette,
stanno occulti, non si congregano apertamente e da
tutti sono castigati, e si chiamano così perchè
si battezzano grandi, e i battezzati piccoli si
ribattezzano.</p>
<p>Questa è pessima setta, perchè contien tutti i
vizj ed eresie delle altre, e più alcuni proprj,
come il ribattezzare, per mostrar che la virtù del
battesimo non prende solo la potenza da Dio e dal
merito di Cristo, ma anco dalla nostra volontà.</p>
<p>Hanno le donne comuni, e in chiesa, detto
l'offizio, ciascuno si accompagna con quella che
più gli piace.</p>
<p>Tutte tre queste sette tengono che il papa non
abbia autorità, come noi gli attribuiamo, che non
abbia da aver dominio temporale, e che
giustamente il principe possa levarglielo.</p>
<p>Dannano i voti e le religioni de' frati; negano le
opere, ma tutto attribuiscono alla grazia e
volontà divina.</p>
<p>I Zuingliani non dicono messa, ma solo la predica,
poi cantan salmi.</p>
<p>I Luterani dicono la messa in tedesco, nè si
consacra se non si vuol comunicare.</p>
<p>I Zuingliani negan il sacramento dell'ostia e
calice, e i Luterani tengono che vi sia il
sacramento, ma che non si faccia la
transformazione, e levano le imagini come gli
altri.</p>
<p>Gli Anabattisti convengono con i Zuingliani in non
dir la messa e in altro.</p>
<p>Ciascuna di queste sette ha molti seguaci, ma la
luterana è la maggior di tutte.</p>
<p>La Livonia, Prussia, Pomerania, Slesia, Lusazia,
Marca di Brandeburg, la Mechelburgia, la Vestfalia,
l'Assia, l'Holsazia, la Sassonia, la Misnia, la
Turingia, la maggior parte della Franconia, gran
parte della Baveria superiore,gran parte della
Svevia, oltra il ducato di Virtemberg, gran parte
delle provincie del Reno, osservano le instituzioni
di Lutero.</p>
<p>In qualche cosa sono però differenti, come in
Brandeburg,dove meno si discostano dalla religione
romana, perchè il cardinale di Magonza, zio del
presente elettore, vedendo che non si potevano
ritirar i popoli da Lutero, elesse per minor male
d'instituir una forma di religione mista della
cattolica e della luterana; e il duca di Cleves
l'ha voluta in scrittura per istituirla anch'esso
nel suo stato.</p>
<p>I sudditi dei vescovi vivono secondo Lutero, e i
vescovi lo comportano per non esser cacciati.</p>
<p>La setta di Zuinglio si trova in Svevia e in
alcune città imperiali, come Augusta, Ulma e
altre, in altre città del Reno come Argentina
<hi rend="italic">(Strasburgo )</hi>, è in sette cantoni de'
Svizzeri.</p>
<p>Questi dispareri di religione han causato in
Germania gran disturbi, tanto che i principi han
prese l'armi un contra l'altro, i luterani per
ampliar quella religione, i cattolici per conservar
la loro e i loro stati, i quali in molti luoghi
sono stati occupati da principi laici, non ostante
il decreto dell'Imperatore, nella vittoria che
ottenne, di restituirli; che veduto la
difficoltà e pericoli dell'esecuzione passò
innanzi col tempo, e ciascuno gode l'occupato, come
Brandeburg e il Langravio, che si sono composti
sopra la restituzione con Colonia e Erbipoli
<hi rend="italic">(Wurtzburg)</hi>, ma non con Magonza ed altri.</p>
<p>Per le difficoltà della religione, nelle Diete si
dimanda sempre il Concilio.</p>
<p>Le cause della disunione e odio tra principi sono
le guerre passate, l'occupazione de' beni, le
precedenze, le liti di confini, e simili altri
accidenti.</p>
<p>Contendono di precedenza l'arciduca d'Austria e
l'arcivescovo di Salzburgh, che solevano aver
l'alternativa, ed ora Austria la vuol sempre.</p>
<p>Salzburgh con l'arcivescovo di Magdeburgo per
esser primate di Germania; Erbipoli con Vormazia;
Liegi e Mastricht con Freisingen.</p>
<p>Il vescovo di Mersburgo con i duchi di Sassonia, i
quali dicono esser loro feudo, ed egli pretende
esser principe dell'Imperio.</p>
<p>Il duca di Pomerania contende col vescovo di
Camin; il duca Gio. Palatino con Baviera.</p>
<p>I duchi di Pomerania, di Mechelburg, di
Vissemburg, di Baden e il Langravio siedono
alternativamente per precedenza.</p>
<p>Brunsvich contende con Brandeburgh, e per queste
contenzioni non vanno in persona alle Diete, e
molte volte non vi mandano commissarj, e nei
recessi si riservano le azioni cadauno; onde niuna
provincia è più disunita di questa.</p>
<p>Due sono le cause che l'Imperatore non è amato
dai Germani.</p>
<p>L'una è che par loro che questa casa sia venuta
in tal eccesso di grandezza che non abbia più
uguale, e che seguendo essa la fortuna prospera
convenga loro essere inferiori, nè par loro che
metta conto alla Germania avere Imperator così
grande per questo rispetto.</p>
<p>Sua maestà Cesarea poi non li stima nè confida
in loro, non conversa con loro secondo l'usanza de'
Germani, i quali solevan parlare domesticamente col
loro signore alle udienze ed esser adoperati nei
negozj, dello quali cose niuna ne fa l'Imperatore.</p>
<p>Sua maestà tarda molto a conceder le udienze e
vuol che si negozi con i ministri, ed essi si
sdegnano che si serva di forestieri mentre, come
dicono, dall'Imperio ha avuta la sua grandezza e
con esso se la mantiene.</p>
<p>Alcuni si sono mostrati a Sua maestà parziali, ma
non ne han avuto il premio che aspettavano, onde si
tengono sprezzati.</p>
<p>I principi cattolici dicono che Sua maestà non ha
cura delle cose dell'Imperio, e che patiscono per
sua colpa, avendo consentito ai luterani, lo che ha
apportato ruina nella religione, e questo per
ottener le sue voglie nelle Diete, e che essi han
perduto lo stato.</p>
<p>È vero che i principi cattolici nell'estrinseco
si dimostrano inclinati a Sua maestà, ma lo fanno
per favorir le cose della religione quanto possono
contra i protestanti.</p>
<p>Si dogliono che Sua maestà dimandi sempre aiuto
all'Imperio, nè poi spenda il denaro a comodo di
esso, anzi cerchi d'alienar ed usurpare, come ha
fatto di Cambrai, dello stato del vescovo
d'Utrecht, e d'altri luoghi pertinenti all'Imperio.</p>
<p>Si lamentano che non attenda alle cose d'Ungheria
per assicurar da quella parte la Germania, per la
quale impresa otterria tutto.</p>
<p>Per queste cause nelle Diete difficilmente
concedono a Sua maestà le sue domande.</p>
<p>Monsignor d'Arras disse parole in Dieta che
significavano l'animo dell'Imperatore di mettere
l'Imperio nel figlio, ma non gli riuscì; dal che
si può comprendere la poco buona volontà dei
Germani verso di lui.</p>
<p>Il popolo di Germania sta con timore, dico i
protestanti, che Cesare li sforzi a vivere
cattolicamente, per il che non gli desiderano vita,
sperando che morto lui prevaleranno.</p>
<p>La superbia de' Spagnuoli accresce la malevolenza
del popolo, perchè mostrano di sprezzare la nazion
Germana, e l'odio passa in Cesare che ha introdotta
quella nazione in Germania, e s'accrescerà quanto
più si valerà di genti forestiere, perchè non si
servendo de' Tedeschi mostra di non fidarsi di
loro.</p>
<p>Per queste cause è stato facile veder la Germania
sollevata, presa occasione dall'esser l'Imperatore
occupato nella guerra di Francia e dall'esser essi
sollecitati da quel re, il quale ha ritrovato
disposizione negli animi.</p>
<p>I confederati nella guerra contra Cesare hanno
preso per pretesto la prigionia del
Langravio, la religione, e l'essere tenuti fuori
dai negozj, e sopratutto il voler Cesare far
imperatore il figliuolo, odiato in Germania, nè
potendolo ottener per la via ordinaria, aver tenuto
mezzo che il Papa e il Concilio lo elegessero;
ovvero aver pensato, fornito il Concilio, e così
quasi posto il freno alla Germania, di riformare la
bolla aurea, e nella riformazione creare il
figliuolo re de' Romani.</p>
<p>E che Sua maestà voglia tentar o una o l'altra
cosa lo credono certo, sapendo che ha fatto
consultar in Lovania s'ella, senza il consenso de'
principi, potesse riformar l'Imperio e la bolla
predetta, e fu consigliata che sì.</p>
<p>Del Concilio non si contentavano i Germani,
perchè avendo Sua maestà Cesarea tanti voti di
sudditi e dependenti, temevano che facesse risolver
a modo suo le difficoltà, ed intendesse poi di
astringerli ad obbedire alle decisioni di quello; e
alcuni presero l'occasione della guerra di Francia
per assicurarsi con la forza o coll'accordo.</p>
<p>Sassonia dicono che si movesse anco per ambizione,
perchè si dicea che aveva convenuto d'esser fatto
re di Sassonia; altri dicono imperatore.</p>
<p>Di lunga mano pensò a questa guerra contra Sua
maestà Cesarea per l'offesa di ritener il
Langravio.</p></div1></body></text></TEI.2>
