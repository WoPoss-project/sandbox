<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>La Retorica</title>
      <author>Francesco Sansovino</author>
    </titleStmt>
    <extent>30 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001034</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trattati di poetica e retorica del Cinquecento</title>
        <title type="part">v.</title>
        <editor id="ed">Weinberg, Bernard</editor>
        <publisher>Laterza</publisher>
        <pubPlace>Roma [etc.]</pubPlace>
        <date>1970-1974</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/></langUsage>
    <textClass>
      <keywords scheme="CDD">
        <term>808.009031 - RETORICA. 1500-1599</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-06-26T00:00:00.000+02:00</date>
      <respStmt>
        <name>Valeriano Fiori</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-07-01T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 type="introduzione">
<p>Perché la mia intenzione, onorato Signore, non è in questo luogo narrarvi l'officio del buon oratore e della retorica a pieno, conciò sia che di cotal materia io ne abbia di già partorito XXIII libri sì come ella potrà di corto vedere, però brevemente passando son contento favellar di quei capi co' quali la perfetta orazion si compone, facendo una somma di quello di ch'io ne' predetti libri ho pienamente parlato, et alla Signoria Vostra mandandola, non stringata o corretta ma familiarmente composta.</p>
<p>La retorica è adunque in tre capi divisa, in deliberativo, in dimostrativo et in giudicial genere. Il primo è così chiamato perché con cotal maniera di dire si persuade o si disconforta l'impresa che si debbe deliberare. Il secondo vien detto dimostrativo dagli scrittori, conciò sia che lodando o vituperando si dimostri la qualità della cosa o vituperata o lodata. Il terzo et ultimo è giudiciale appellato perché è molto atto a servire nel difender i rei, conservando la giustizia incorrotta, o ad accusare i malvagi estirpando i peccati. Questi tre sopra detti generi dai tre lumi della lingua volgare sono stati maravigliosamente osservati, come nel processo de' loro scritti si vede; e per darvene essempio ecco nel dimostrativo genere la canzon del Petrarca lodando :
<quote rend="block"><lg><l>Gentil mia donna, io veggio</l>
<l>Nel mover de' vostri occhi un dolce lume.</l></lg></quote>
Ma che dico io? Tutto il suo poema non contien per la maggior parte altro che lodi. Vituperando poi:
<quote rend="block"><lg><l>L'avara Babilonia ha colmo il sacco</l>
<l>D'ira di Dio e di vizii empi e rei,</l></lg></quote>
e più oltre:
<quote rend="block"><lg><l>Fontana di dolore, albergo d'ira.</l></lg></quote>
Et il Boccaccio nella novella di Abraam giudeo, là dove egli favella della corte di Roma; oltra i bellissimi luoghi ch'in Dante si truovano.</p>
<p>Nel deliberativo, il Petrarca persuadendo :
<quote rend="block"><lg><l>Spirto gentil che quelle membra reggi.</l></lg></quote>
Sconfortando, il Boccaccio nella novella del re Carlo vecchio dove introduce il conte Guido riprender il re. Nel giudiciale, il Petrarca :
<quote rend="block"><lg><l>Quell'antico mio dolce empio signore</l>
<l>Fatto citar dinanzi a la reina,</l></lg></quote>
là dove Amor accusa il Petrarca il quale inanzi alla giustizia condotto si difende. Il deliberativo si divide in cinque membra, in invenzione, in disposizione, in memoria, in pronunzia, et in eleganza della favella, dai Latini «elocuzione» chiamata, le quai cinque membra per se medesime non potendo aitarsi, s'appoggiano ad alcune parti come più sotto vedrete.</p></div1>
<div1 type="capitolo"><head>DELL'INVENZIONE.</head>
<p>L'invenzione secondo Tullio non è altro ch'una imaginazione di cose vere o almeno che abbian sembianza di vero, la quale imaginazione sia di maniera ch'ella possa render la causa probabile inanzi a coloro a' quai si favella. Colui, dunque, che sarà pieno di belle lettere e buone, facilmente avendo l'invenzione, potrà giudicarla o perfetta o di qualche parte manchevole, e sceltala quasi nuovo padre ornarla e vestirla, avendola prima accomodata a quanto egli intende che sia ragionevole e giusto. Dividesi in proemio, in ragionamento, in divisione, in affermazione et in rifiutazione.</p></div1>
<div1 type="capitolo"><head>DEL PROEMIO.</head>
<p>Il proemio vien dai Latini « esordio » appellato, il quale è principio dell'orazione e della diceria che si dica, e col quale si prepara l'animo degl'ascoltanti a pazientemente udir quanto si promette di dire. Ha tre particelle, benevolenza, attenzione et insegnamento. La prima s'adopra ad acquistarci la benevolenza degl'uditori. La seconda gli fa attenti alle nostre parole. La terza instruisce e quasi di lontano dimostra loro il rimanente della futura orazione. <emph>Benevoli</emph> si fanno a quattro maniere: dalla persona di noi medesimi, da quella dell'aversario, dagl'ascoltanti, e dalla istessa causa della qual si ragiona.</p>
<p>Da noi medesimi, quando si dice loro che noi favelliamo in cotal causa per l'officio o publico o privato. Ecco il Petrarca che per il publico ben ragionando, acciò che gli uomini non si rinvoltin più ne' fallaci inganni d'amore, lamentandosi dice :
<quote rend="block"><lg><l>Voi ch'ascoltate in rime sparso il suono...</l>
<l>Spero trovar pietà non che perdono.</l>
<l>Ma ben veggio or sì com'al popol tutto</l>
<l>Favola fui gran tempo, onde sovente</l>
<l>Di me medesmo meco mi vergogno.</l></lg></quote>
Et il divinissimo Bembo da se medesimo rendendoci amici e benevoli, dice:
<quote rend="block"><lg><l>Piansi e cantai la perigliosa guerra</l>
<l>Che io ebbi a sostener molt'e molt'anni;</l></lg></quote>
et il Boccaccio: «<quote>E quantunque il mio sostenimento o conforto che vogliamo dire possa essere e sia ai bisognosi assai poco, nondimeno parmi quello più tosto doversi porgere dove il bisogno apparisce maggiore</quote>». Da noi medesimi, rendendoci umili e bassi, il Petrarca:
<quote rend="block"><lg><l>Ma perch'il mio terren più non s'ingiunca</l>
<l>Dello umor di quel sasso, altro pianeta</l>
<l>Convien ch'io segua, e del mio campo mieta</l>
<l>Lappole e stecchi con la falce adunca.</l></lg></quote>
Da noi medesimi, dicendo che ne siamo stati pregati, Petrarca :
<quote rend="block"><lg><l>Più volte Amor mi avea già detto: « Scrivi,</l>
<l>Scrivi quel che vedesti in lettre d'oro »</l></lg></quote>
E Guido Cavalcanti :
<quote rend="block"><lg><l>Donna mi prega perch'io voglio dire</l>
<l>D'uno accidente che sovente è fero.</l></lg></quote>
Dall'aversario, se lo renderemo odiato o in grazia, o per le opere sue buone o malvage:
<quote rend="block"><lg><l>Questi mi ha fatto men amare Dio</l>
<l>Ch'io non dovea, e men curar me stesso.</l></lg></quote>
Dalla persona degl'ascoltanti, lodando l'ingegno loro o la vita, il Petrarca in molti luoghi del suo poema. Lo Sperone: «<quote>Perciò che niuno ve ne ha che meglio di voi ci consigli e ponga fine alle nostre contese</quote>». Dalla causa, brevemente lodandola, il Boccaccio: «<quote>Parimente diletto dalle sollazzevoli cose in quelle mostrate et util consiglio potranno pigliare e conoscer quello che sia da fuggire e che sia similmente da seguitare</quote>».</p>
<p><emph>Attenti</emph>, dicendo cosa ch'appartenga pariment' a ciascuno, il Petrarca:
<quote rend="block"><lg><l>Voi ch'ascoltate in rime sparso il suono;</l></lg></quote>
o favellando di cosa da altra persona tentata o minutamente esaminandola.</p>
<p><emph>Instrutti</emph> et avisati, accennando alle cose da dire, il Petrarca:
<quote rend="block"><lg><l>Fra tanti amici lumi</l>
<l>Una nube lontana mi dispiacque,</l>
<l>La qual temo ch'in pianto si risolve.</l></lg></quote></p>
<p>Appresso, i proemi debban esser concordanti al resto del corpo, acciò che a una persona di uomo non si metta una testa d'animal bruto. Alcune volte son fuor della propia materia, nondimeno alla fine son tirati a proposito. Il Boccaccio: « <quote>Credesi per molti filosofanti che ciò che s'adopra dai mortali sia degli iddii immortali disposizione e provedimento</quote> », col rimanente che seguita. Cominciansi parimente con qualche grave sentenza o con qualche essempio di uomo notabile. Appresso alcuni a principio invocano Iddio, ma cotal usanza è più propia de' poeti. I vizii de' proemi consistan nell'esser volgato, comune, mutabile, lungo, separato e contro i precetti.</p></div1>
<div1 type="capitolo"><head>DELLA NARRAZIONE.</head>
<p>Seguita la narrazione, la quale non contenta d'esser intera, si divide in tre generi. Col primo si espone la cosa fatta della qual si ragiona:
<quote rend="block"><lg><l>Nel dolce tempo della prima etade,</l>
<l>.......</l>
<l>Io dico che dal dì ch'il primo assalto</l>
<l>Mi died' Amor, molt'anni eran passati.</l></lg></quote>
et il Boccaccio in tutti i principi delle sue novelle. Col secondo si trattano le cose lodate: brevemente, con chiarezza, et in verità. Brevemente il Petrarca, assegnando le ragioni:
<quote rend="block"><lg><l>Non è questo il terren ch'io toccai pria?</l>
<l>Non è questo il mio nido,</l>
<l>Ove nudrito fui si dolcemente?</l></lg></quote>
Con chiarezza, allumando le cose difficili; in verità, acciò che non siam tenuti falsi e bugiardi. Col terzo genere si diletta insegnando, il qual si divide in due parti: una riguarda le faccende, l'altra la persona. Quella che riguarda alle faccende consiste o nelle favole o nelle istorie. La favola è ragionamento falso col qual s'imita il vero. Ella è o ragionevole o morale mista;  ragionevole favellando dello uomo, come son tutte le novelledel Boccaccio, le quali si tirano a buon senso e spezialmente quella di Primasso grammatico, di Bergamino, e di colui dalle papere, le quai son tirate a proposito. Morale, trattandosi di cosa insensata come fa Isopo. Mista, che partecipa dell'un e dell'altro. La istoria è quella che contiene in sé le cose già fatte ma dalla memoria dell'età nostra lontane, perché delle presenti noi medesimi ne siam testimoni.</p>
<p>Quella che riguarda la persona è intorno all'ingegno. Petrarca :
<quote rend="block"><lg><l>Torre d'alto intelletto.</l></lg></quote>
Alla vita, il Boccaccio: « <quote>Il fante mio ha in sé nove cose</quote> ». Alla bellezza, per tutto il poema del Petrarca; et il Boccaccio: « <quote>Con gl'occhi vaghi e scintillanti non altrimenti che mattutina stella</quote> ». E così diremo del rimanente delle parti della persona.</p>
<p>Questa narrazione richiede sei particelle. La persona che fa; il Petrarca :
<quote rend="block"><lg><l>Io dico che dal dì ch'il primo assalto</l>
<l>Mi died'Amor, molt'anni eran passati.</l></lg></quote>
La cosa fatta; il Boccaccio nella novella di Gisippo .Il tempo ch'ella fu fatta; Petrarca :
<quote rend="block"><lg><l>Era il giorno ch'al sol si scoloraro</l>
<l>Per la pietà del suo Fattor i rai;</l></lg></quote>
se di notte o di giorno, s'in giorno o in luogo profano o sacrato, se di state o di verno, s'in privato od in publico. Il modo che ella fu fatta. La cagione perché ella fu fatta. E simil'altre particelle delle quali per non tediarvi non vi darò l'essempio altrimenti.</p></div1>
<div1 type="capitolo"><head>DELLA DIVISIONE.</head>
<p>Dopo la narrazione l'ottimo oratore divide la causa, a quella parte appigliandosi ch'alla equità sua si conviene, laonde nel genere giudiciale si considera quel ch'all'aversario e quel che a noi si appartiene (parlo del genere giudiciale per esser egli il più difficile e di molta importanza). Nel deliberativo si propone e si divide in spezialità. Nel dimostrativo s'osserva il medesimo, brevemente toccando quel che è più appartenente alla cosa di che si favella.</p></div1>
<div1 type="capitolo"><head>DELLA CONFERMAZIONE E RIFUTAZIONE.</head>
<p>Favellando per ora della confermazion giudiciale, dico ch'ella si contiene in tre stati: nel conietturale, perché si giudica per conietture, nel legittimo e nel iudiciale.</p></div1>
<div1 type="capitolo"><head>DEL CONIETTURALE.</head>
<p>Lo stato conietturale consiste nel dubio se la cosa è fatta o non fatta, e cotal stato si contiene in tre cose: nella causa, nella persona e nel fatto. <emph>Nella causa</emph> si coniettura o per violenza o per ragione; per violenza, sanza consiglio, come ben ne dimostra il Boccaccio nella novella di Sofronia. Cavasi la coniettura in questa parte dall'età, dall'infermità, dai costumi, e da molte altre parti a queste simiglianti. Per ragione, con consiglio. <emph>Nella persona</emph> si coniettura parimente dall'età e da cotal particelle; dal nome, il Petrarca :
<quote rend="block"><lg><l>Quando io movo i sospiri a chiamar voi,</l></lg></quote>
conietturando per tal nome di Laura lo onor che ella ne avea. Dal sesso, il Petrarca:
<quote rend="block"><lg><l>Femina è cosa mobil per natura;</l>
<l>Ond'io so ben ch'un amoroso stato</l>
<l>In cor di donna piccol tempo dura,</l></lg></quote>
perché si presume che elle (come dice Dante) non amino se col guardo o col tatto non son sollecitate dall'amadore, di quelle dice egli che son incostant' e mutabili. Dalla degnità, il Boccaccio nella novella di Marcuccio. Dall'officio, perché si presume che il vescovo attenda diligentemente alle cose spirituali, essendo preposto alla chiesa. Dalla conversazione, perché noi pensiamo che duoi che conversano insieme sieno amicissimi. Dalla nobiltà, perché si coniettura ch'un gentiluomo non si lasci corrompere come un povero uomo ignobile e basso farebbe. Dai parenti, perché noi tegnamo ch'il figliuolo sia con la vertù simile al padre. Dagli studi, perché noi sappiamo ch'il filosofo dispregia le vanità, ch'il legista ha l'animo giusto e ch'il medico desidera guarir gl'ammalati. Dalla vita, perché chi fu nel passato vizioso e malvagio, lo abbiamo per tale al presente. Dalla vicinità, perché i vicini sanno i fatti degl'altri vicini. Dalla patria, perché i Romani son tenuti di generoso animo et alto. <emph>Nel fatto</emph>, quando si sospetta della sua qualità, come ne fa chiari il Boccaccio nella novella d'Alatiel, là dove il Duca di Atene essendosene fuggito con la bellissima donna, né si trovando il prence altrimente, diede sospetto di quel ch'era invero .</p></div1>
<div1 type="capitolo"><head>DEL LEGITTIMO.</head>
<p>Nello stato legittimo, il qual consiste nell'interpretar uno scritto o una legge, si richieggan sei parti: lo scritto, le leggi contrarie, il dubbio, la diffinizione, la tradozione e la ragione.</p></div1>
<div1 type="capitolo"><head>DEL IURIDICO.</head>
<p>Nello stato iuridico, il quale appartiene intorno al dubbio del fatto, s'egli è contro ragione o pur con giustizia, si convien l'assoluzione e l'assunzione. Nell'assoluzione si contiene la concessione, la comparazion e la traduzion del peccato. La cosa si mostra esser giusta: per legge, per consuetudine, per ragion naturale, per equità, per patto e per essere stato altre volte così sentenziato.</p></div1>
<div1 type="capitolo"><head>DEGL'ARGOMENTI.</head>
<p>L'argomentazione è quella parte con la qual noi facciamo fede di quel che si dubita. Si forma di cinque parti: di proposta, di ragione, di confermazion della ragione, d'ornamento e d'abbracciamento, o conchiusion che si dica. Il buon fra' Rinaldo nel Boccaccio argomenta in tal maniera: «<quote>Chi è più parente del vostro figliuolo, o io ch'il tenni a battesimo o vostro marito ch'il generò? È più parente suo marito. Adunque io che son men parente di vostro figliuolo posso giacer con voi come fa vostro marito</quote>». Et in un altro luogo nel principio della quarta giornata: «<quote>Le muse son donne, e buone muse sono le donne; sì che quando per altro non mi piacessero, per quello mi doverebber piacere</quote>». Il Petrarca :
<quote rend="block"><lg><l>Cara la vita e dopo lei mi pare</l></lg></quote></p></div1>
<div1 type="capitolo"><head>DELLA CONCHIUSIONE.</head>
<p>Nell'ultimo luogo si pone il replicamento, dai Greci chiamato «epilogo», il qual non è altro che brevemente discorrer quanto si ha detto, esortando gl'ascoltanti al dovere e se medesimo della lunghezza della favella scusando.</p></div1>
<div1 type="capitolo"><head>DEL DELIBERATIVO.</head>
<p>Tutte le sopra dette cose s'osservano sì come abbiamo nel genere deliberativo brevemente discorso. Se ne cava la confermazione, la qual non procedendo con le sopra dette regole, si forma dallo onesto, dall'utile, dalla facilità, dal sicuro e dal pio. La onestà nel persuadere è di molta efficacia; e perché ella si congiugne con l'utile, lasciando indietro se l'utile è onesto, si rimette il lettore agl'<title>Officii</title> di Cicerone. L'utilità è di due maniere, publica e privata. La publica si divide in quattro parti,  le quali si accomodano a quattro stati dello uomo. Dalla facilità s'argomenta in cotal maniera:
<quote rend="block"><lg><l>Quanto sien d'apprezzar conoscer dei,</l>
<l>Popolo ignudo, paventoso e lento.</l></lg></quote>
Dalla possibilità:
<quote rend="block"><lg><l>Pon mente al temerario ardir di Xerse,</l>
<l>Che fece per calcar i nostri liti</l>
<l>Di nuovi ponti oltraggi alla marina.</l></lg></quote>
Dal sicuro:
<quote rend="block"><lg><l>Che dunque la nemica parte spera</l>
<l>Nelle umane difese,</l>
<l>Se Cristo sta dalla contraria schiera?</l></lg></quote>
Dal giusto, fortificandolo con la legge, con la consuetudine, col bene, col giudicato e con l'equità. Dal pio:
<quote rend="block"><lg><l>E i neri fraticelli, i bigi e i bianchi,</l>
<l>Con l'altre schiere travagliate e inferme,</l>
<l>Gridan: «O signor nostro, aita, aita»,</l>
<l>E la povera gente sbigottita</l>
<l>Ti scopre le sue piaghe a mill' a mille,</l>
<l>Che Aniballe, non ch'altri, farian pio.</l></lg></quote>
La conchiusione in questo genere è in quella maniera che di sopra dicemmo.</p></div1>
<div1 type="capitolo"><head>DEL DIMOSTRATIVO.</head>
<p>Questo ultimo genere è chiamato dimostrativo perché si dimostra con esso la persona o la cosa vituperata o lodata. Le parti servan quello ordine che nell'altre maniere s'osserva. La confermazione esce di regola, sì come vedrete. È dunque la lode dimostrazion o disegnamento d'alcun ben nella cosa lodata, e  avertite che non si chiama lode quella ch'esce di persona non lodata, sì come quella è lodech'esce da lodata persona. Inoltre è vituperosissimo lodar se medesimo, quantunque lo uomo sia degno di lode. Cavasi cotal lode, sì del vivo come del morto, dalla patria, dai maggiori, dai parenti, dalla degnità, dalle cose fatte, dalla profession, dalla prudenza, dall'ingegno, dall'eloquenza, dall'età, dall'instituzion, dalla fortezza, dalla velocita, dalla bellezza, dagl'amici e dalle ricchezze. Dalla patria:
<quote rend="block"><lg><l>In tutte l'altre cose assai beata,</l>
<l>In una sola a me stessa dispiacqui,</l>
<l>Ch'in troppo umil terren mi trovai nata,</l></lg></quote>
accennando che da città lodata esce lo onore. Et il Boccaccio: « <quote>È il vero ch'egli è Ateniese et io Romano. Se della gloria della città si disputerà, io dirò ch'io sia di città libera, io dirò ch'io sia di città donna di tutto il mondo</quote> ». Dai maggiori, il Boccaccio: «<quote>Le mie case e i luoghi publici di Roma son piene d'antiche imagini de' miei maggiori, e gl'annali romani si troveranno pieni di trionfi menati dai Quinti in sul romano Campidoglio, n'è per vecchiezza ammarzita</quote>». Dal padre, il medesimo che de' parenti abbiam detto. Dalle cose fatte, il Petrarca :
<quote rend="block"><lg><l>Leonida, ch'a' suoi lieto propose</l>
<l>Un duro prandio, una terribel cena,</l>
<l>E in poco piazza fe' mirabil cose.</l></lg></quote>
Et il divinissimo capitolo di Vostra Signoria sopra la morte del Duca d'Urbino, dignissimo d'uno eloquente commentatore, cava le lodi dai fatti. Dalla eloquenza e dagli studi :
<quote rend="block"><lg><l>E uno al cui passar l'erba fioriva,</l>
<l>Questo è quel Marco Tullio, in cui si mostra</l>
<l>Chiaro quanto ha eloquenza e frutti e fiori;</l>
<l>Questi son gl'occhi della lingua nostra.</l></lg></quote>
Et il Boccaccio: «<quote>Ch'io filosofo sia, gli studi sanza più lungo sermon farne il possano dichiarare</quote>» . Dall'età, il Boccaccio nel medesimo luogo. Appresso la vecchiezza è reverenda molto, sì per l'esperienza delle cose del mondo, e sì perché essa quasi specchio ci rende l'imagini delle bene ordinate faccende. Dai costumi, il Petrarca:
<quote rend="block"><lg><l>Io vidi in terr' angelici costumi.</l></lg></quote>
Dalla nobiltà, il Boccaccio: «<quote>Il vostro ad un gentil giovane, quel di Gisippo ad un più gentile</quote>», ché per nobiltà si intende in questo luogo questa voce «gentile». Dalla fortezza dell'animo:
<quote rend="block"><lg><l>E Xenocrate più saldo ch'un sasso,</l>
<l>Che nulla forza il volse ad atto vile.</l></lg></quote>
Da quella del corpo:
<quote rend="block"><lg><l>Né giacque sì smarrito nella valle</l>
<l>Di Terebinto quel gran Filisteo</l>
<l>A cui tutto Israel dava le spalle.</l></lg></quote>
Dalla bellezza, come per tutto il poema del Petrarca si legge. Dagl'amici e dalle ricchezze, il Boccaccio: «<quote>Io mi taccio per vergogna delle mie ricchezze, io ne son non come cupido ma come amato dalla Fortuna abbondante</quote>».</p>
<p>Alle cose inanimate diversamente si porgan le lodi, perché se diremo d'una città troveremo il suo principio, l'antiquità, la fedeltà, la signoria, l'abbondanza, la bellezza e gl'ordini d'essa, sì come ben mi ricorda aver letto in una orazione di Messer Sperone inanzi a un capitano di Padova già recitata , e come osserva il Landino lodando la città di Firenze. Il vituperio poi si cava dai medesimi luoghi, cominciando dalla patria, dai parenti, e seguendo come è detto per ordine. La conchiusione in tal genere non è differente dall'altre.</p></div1>
<div1 type="capitolo"><head>DELLA MEMORIA</head>
<p>Spedito dell'invenzione, sotto la quale abbiam favellato della disposizione — ché l'una e l'altra è prima e seconda parte della retorica — resta a dirvi brevemente della memoria. E perché molti fan dubbio s'ella è parte della favella ordinata, trapassando cotal disputazione dico che la memoria si ha per natura e per arte: per natura nel nascimento e per arte accrescendola o con i medicamenti a ciò convenevoli, o con artifici di luoghi, di figure e di simil' altre invenzioni; delle quali pienamente ne scrive Cicerone, Seneca, il Petrarca, Ermanno Buscio, Raimondo Lullo, Pietro da Ravenna, e Matteuolo da Verona. Né si dubita punto che la memoria non sia necessaria all'orazione, perché, come Quintilian riferisce, ella è il tesoro e l'armario della eloquenza. Appresso la possiamo aiutar esercitandola e vedendo cose diverse. Né è mal fatto osservar i partimenti, perché ci rendiamo in cotal maniera più ricordevoli, facendo l'intelletto più pronto.</p></div1>
<div1 type="capitolo"><head>DELLA PRONUNZIA</head>
<p>La quarta parte per ordine è la pronunzia la quale, sì come la poca memoria impedisce, così la pronunzia fa men grato chi dice, perché s'ella non è convenevole offende gl'orecchi degl'ascoltanti in molte maniere. Laonde, se toscanamente favellando pronunziassimo invece di «legge», «lezze», o di «Virgilio», «Virzilio», fa noia a coloro che nella buona pronunzia sono usati di vivere. Il che, quanto sia dispiacevole al suono, coloro lo giudicano che Toscani essendo, o della toscana imitatori, ascoltan le comedie dai Lombardi sanz'altra perizia di lingua recitate. Né solamente cotal arte consiste nel proferir le parole, ma nella maniera del proferirle, conciò sia ch'altro suono faccia una cosa detta a bocca aperta che non fa a bocca mezza chiusa dicendola; altra dolcezza si sente da colui ch'è della lingua spedito che d'uno scilinguato o che balbetta tra i denti; il qual vizio della natura si può con l'essempio di Demostene con artificio assettare. Appresso non si deve favellar correndo, né tediosamente farsi sentire, perché l'una maniera non imprime nell'intelletto degl'ascoltanti le cose dette e l'altra fa noia oltra modo. E quanto ch'io vi favello della pronunzia, non solo si debbe intender delle parole che con la lingua si formano, ma parimente degl'atti co' quali s'accompagnan le dette parole; perché a' suoi luoghi s'esclama allargando le braccia,a' suoi tempi si prega avinchiandole insieme. Appresso,altra voce s'adopra nell'ira et altre attitudini che nella pacefar non si suole, le quai tutte cose a pieno vedrete nella <title>Retorica</title> grande.</p></div1>
<div1 type="capitolo"><head>DELLA ELEGANZA DELLA FAVELLA.</head>
<p>Resta ultimamente la eleganza della favella, chiamata «elocuzion» dai Latini, con la qual si veste il soggetto, di basso facendolo alto e magnifico, di povero morbido e ricco, e di abietto e vile, lucido e chiaro. Cotal eleganza si veste di tre maniere di parole: d'alte et elette, di mezzane e graziose, e di basse, le quai tre maniere, a chi fisamente riguarda, son con leggiadria seminate nel poema del Petrarca con arte mirabile. Da questi tre armari gl'oratori scegliano le lor parole alla lor orazione convenienti, con elegante giudizio assettandole a avertendo ai numeri, ai suoni, alle misure, agl'accenti, alle complessioni, ai flessi et a tutte l'altre parti a queste sorelle e compagne. E perché di tutte queste particelle altrove ne scrivo, bastin per ora alcuni essempi delle figure ch'all'eleganza appartengono.</p>
<p>L'<emph>aggiugnimento</emph>, adunque, è una figura la quale ha suo luogo quando ch'alcuna volta s'accresce di più alla parola una sillaba, come se io dicessi «io ho presentito la venuta del Papa» invece di dire «ho sentito». L'<emph>enigma</emph>, quando si favella dubbiosamente e che il senso è sotto il velame delle parole nascoso, come in Dante si truova là dove ei ragiona dell'angelo che con la spada gli segnò in fronte la M. e la P. . La <emph>contrarietà</emph>, chiamata «ironia», quando che sotto le parole si contiene altro di quel che le suonano, perché per ironia si chiama bianca un moro, piccolo un grande, brutto un formoso, e bellissimo un brutto. Et il Boccaccio nella novella di frate Cipolla: «<quote>È il vero ch'egli mi è d'un grand'aiuto, perciò che mai niun mi vuol così di segreto parlare ch'egli non voglia la sua parte udire</quote>». La <emph>facezia</emph>, quando si muove a riso o che argutamente si risponde; il Boccaccio: «<quote>Messer sì, ma voi non gridaste ‘ho, ho’ a quella di iersera; che se così gridato aveste, ella averebbe così l'altra coscia e l'altro piè fuori mandato come hanno fatto queste</quote>»; e di simiglianti risposte n'è piena la sesta giornata, e delle quali Ciceron pienamente favella. La <emph>certitudine</emph>, quando che s'usan parole come son quelle :
<quote rend="block"><lg><l>Se Virgilio et Omero avessin visto</l>
<l>Quel sole il qual veggio io con gl'occhi miei;</l></lg></quote>
il qual luogo s'espone «ché se i duoi sopra detti poeti avessin veduto Laura con gl'occhi miei, cioè con l'affezion con la quale io la veggio, arian posto ogni forza in lodar costei». La <emph>sentenza</emph> è quella ch'appartiene al viver morale: «<quote>Un bel morir tutta la vita onora</quote>»; «<quote>Sua ventura ha ciascun dal dì che nasce</quote>». La <emph>parte per il tutto</emph>, d'una cosa favellando ch'abbracci e seco tiri il restante:
<quote rend="block"><lg><l>Femina è cosa mobil per natura,</l></lg></quote>
di tutte intendendo. Inoltre restano molte figure le quali più a lungo, con più commodo et a miglior tempo vedrete. Intanto vi bascio le mani.</p></div1>
</body>
</text>
</TEI.2>
