<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Duodecim regulae, Duodecim arma, Duodecim conditiones amantis</title>
      <author>Giovanni Pico della Mirandola</author>
    </titleStmt>
    <extent>8 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit001051</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Opere complete</title>
        <author>Pico della Mirandola, Giovanni</author>
        <editor id="ed">Bausi, Francesco</editor>
        <publisher>Lexis Progetti Editoriali; Nino Aragno</publisher>
        <pubPlace>Roma; Torino</pubPlace>
        <date>1997</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Correzione linguistica</item>
    </change>
    <change>
      <date>2004-05-10T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-05-10T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>DUODECIM REGULAE partim excitantes, partim dirigentes homines in spirituali pugna</head>

<p>Prima regula. Si homini videtur dura via virtutis, quia continue oportet nos pugnare adversus carnem  et diabolum et mundum, recordetur quod quamcunque elegerit vitam etiam secundum mundum, multa illi adversa, tristia, incommoda, laboriosa patienda sunt.</p>
<p>Secunda regula recordetur quod in rebus mundi diutius pugnatur, et laboriosius et infructuosius; in quibus labor est finis laboris, et tandem pena aeterna.</p>
<p>Tertia regula recordetur stultum esse credere ad caelum posse perveniri nisi per huiusmodi pugnam, sicut et caput nostrum Christus non ascendit in caelum nisi per crucem; nec debet servi conditio melior esse conditione domini.</p>
<p>Quarta regula recordetur non solum non esse aegre ferendam hanc pugnam, sed optandam, etiam si nullum inde nobis praemium perveniret, solum ut conformemur Christo Deo et Domino nostro. Et quotiens resistendo alicui tentationi, alicui ex sensibus tuis vim facis, cogita cuinam parti crucis Christi conformis reddaris: ut, quando gulae resistens gustum affligis, recordare illum felle potatum et aceto; quando manus retrahis a rapina alicuius rei quae tibi placet, cogita manus illius pro te ligno crucis affixas; et si resistis superbiae, recordare illum, qui cum in forma Dei esset, pro te formam servi accepisse et humiliatum usque ad mortem crucis; et cum de ira tentaris, recordare illum, qui Deus erat et omnium hominum iustissimus, cum se tamen videret quasi latronem et illudi et conspui et flagellari et opprobriis omnibus affici et cum latronis deputari, nullum tamen unquam aut irae aut indignationis signum ostendit, sed patientissime omnia ferens omnibus mansuetissime respondebat. Et sic discurrendo per singula, invenias nullam esse passionem quae te Christo aliqua ex parte conformem non efficiat.</p>
<p>Quinta regula. Quod in illis duodecim armis, nec in quocumque alio humano remedio confidas, sed in sola virtute Iesu Christi, qui dixit: «Confidite, ego vici mundum»; et alibi: «Princeps mundi huius eiicitur foras». Quare et nos sola eius virtute confidamus et mundum posse vincere, et diabolum superare; Et ideo debemus semper petere eius auxilium per orationem et sanctorum suorum.</p>
<p>Sexta regula. Recordare, cum unam vicisti tentationem, semper aliam esse expectandam, quia diabolus semper circuit quem devoret; quare oportet semper servire in timore et dicere cum propheta: «Super custodiam meam stabo».</p>
<p>Septima regula. Ut non solum non vincaris a diabolo, quum te tentat, sed ut vincas ipsum, et hoc est quando non solum non peccas, sed ex ea re unde te tentaverat, occasionem sumis alicuius boni: ut, si opus tuum bonum aliquod tibi offert, ut inde in vanam gloriam incidas, tu illud statim non ut opus tuum, sed ut beneficium Dei cogitans, humilias te et iudicas parum gratum te esse Deo de beneficiis eius.</p>
<p>Octava regula. Ut quum pugnas, pugnes quasi, vincendo, deinde perpetuam pacem habiturus, quia forte hoc dabit Deus ex gratia sua, et diabolus amplius non redibit, confusus de tua victoria; sed quum vicisti, geras te quasi mox pugnaturus, ut in pugna semper victoriae, et in victoria semper sis memor pugnae.</p>
<p>Nona regula. Ut, quamvis te sentias undique bene munitum et paratum, semper tamen fugias occasiones peccandi, quia, ut dicit sapiens, qui amat periculum peribit in illo.</p>
<p>Decima regula. Ut in tentationibus semper in principio occurras, et allidas parvulos Babilonis ad petram (petra autem est Christus), quia sero medicina paratur.</p>
<p>Undecima regula. Recordare quod, licet in ipso conflictu tentationis amara videatur pugna, tamen longe dulcius est vincere, quam ire ad peccatum ad quod te inclinat; et in hoc multi decipiunt, quia non comparant dulcedinem victoriae dulcedini peccati, sed comparant pugnam voluptati. Et tamen homo qui milies expertus est quod sit cedere tentationi, deberet semel saltem experiri quod sit vincere tentationem.</p>
<p>Duodecima regula. Propterea quod tentaris, ne credas te a Deo derelictum, aut Deo parum gratum esse, aut parum iustum et perfectum: memor sis quod postquam Paulus vidit divinam essentiam, patiebatur tentationem carnis, qua permittebat Deus eum tentari, ne de superbia tentaretur. In quo etiam homo debet advertere quod Paulus, qui erat vas electionis et raptus usque ad tertium caelum, tamen erat in periculo ne de suis virtutibus superbiret, sicut ipse dicit de se: «Ne magnitudo revelationum extolleret me, datus est mihi stimulus carnis meae, qui me colaphizet». Quare super omnes tentationes homo debet maxime se munire contra tentationem superbiae, quia radix omnium malorum superbia est; contra quod unicum remedium est cogitare semper quod Deus se humiliavit pro nobis usque ad crucem, et mors nos vel invitos eo usque nos humiliabit, ut simus esca vermium.</p></div1>

<div1><head>DUODECIM ARMA SPIRITUALIS PUGNAE quae in promptu haberi debent cum peccandi libido mentem subdit</head>
<lg>
<l>Voluptatis brevis et exigua.</l>
<l>Comites fastidium et anxietas.</l>
<l>Iactura maioris boni.</l>
<l>Vita somnus et umbra.</l>
<l>Mors instans et improvisa.</l>
<l>Suspitio impoenitentiae.</l>
<l>Aeternum praemium, aeterna pena.</l>
<l>Hominis dignitas et natura.</l>
<l>Pax bonae mentis.</l>
<l>Dei beneficia.</l>
<l>Crux christi.</l>
<l>Testimonia martyrum et exempla sanctorum.</l></lg></div1>

<div1><head>DUODECIM CONDITIONES AMANTIS</head>
<lg>
<l>Amare unum tantum et contemnere omnia pro eo.</l>
<l>Infoelicem putare eum qui non est cum amato:</l>
<l>Omnia pati ut cum illo sit, etiam mortem.</l>
<l>Ornare se ut illi placeat.</l>
<l>Esse cum illo quo modo potest, et, si non re, saltem cogitatione.</l>
<l>Amare omnia quae ad eum attinent, amicos omnes, domus, vestes, imagines.</l>
<l>Cupere laudes, nec posse pati aliquam eius ignominiam.</l>
<l>De eo credere omnia summa, idemque cupere ut omnes credant.</l>
<l>Optare etiam pro eo pati aliquod incommodum, et dulce esse illud incommodum.</l>
<l>Flere cum eo saepe, vel si absens ex dolore, vel si praesens ex laetitia.</l>
<l>Semper languere, semper ardere eius desiderio.</l>
<l>Servire illi nihil cogitando de praemio aut mercede.</l></lg>
<p>Solemus autem ad hoc induci praecipue ex tribus causis. Prima est quando servitium ipsum per se est appetibile; secunda quando ille cui servimus est in se valde bonus et amabilis (sicut solemus dicere: «Servimus illi propter suas virtutes»); tertia est quando ille, prius quam inciperes, multa tibi beneficia contulit. Et haec tria sunt in Deo: quia pro servitio eius nihil noviter accipitur quod non sit nobis bonum, et quo ad animam et quo ad corpus, quia servire ei non est aliud quam tendere ad eum, hoc est ad summum bonum. Similiter ipse est optimus et pulcherrimus et sapientissimus, et habet omnes conditiones quae solent nos movere ad amandum aliquem et serviendum ei gratis; et in nos contulit summa beneficia, cum nos  et ex nihilo creaverit, et per sanguinem Filii sui ab inferno redemerit. </p></div1></body></text></TEI.2>
