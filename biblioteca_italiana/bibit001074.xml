<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Il problema della pace</title>
      <author>Erminio Juvalta</author>
    </titleStmt>
    <extent>30 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2006</date>
      <idno>bibit001074</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Il problema della pace</title>
        <author>Juvalta, Erminio</author>
        <publisher>Formiggini</publisher>
        <pubPlace>Modena</pubPlace>
        <date>1946</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>900</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Genova</name>
      </respStmt>
      <item>Digitalizzazione</item>
    </change>
    <change>
      <date>2005-06-14T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML</item>
    </change>
    <change>
      <date>2005-06-14T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Il problema della pace">
<p>Il problema della pace è essenzialmente, nella civiltà 
contemporanea, il problema della possibilità che si 
costituisca e operi efficacemente in materia di rapporti 
internazionali una opinione pubblica vera e propria, la 
quale riconosca come ingiusti e condanni certi modi di 
operare colla stessa certezza di criteri e la stessa 
saldezza e costanza di consensi con la quale - dentro 
ciascuno stato civile - l'opinione pubblica, diciamo così, 
nazionale disapprova e condanna le offese a certe 
norme comuni e fondamentali della giustizia nei rapporti 
tra privati e nella stessa condotta interna dello Stato e 
dei pubblici poteri.</p>
<p>È noto che da molti si risponde che ciò è impossibile 
per due ordini di ragioni radicalmente diverse ma che 
legittimano nella pratica la medesima conclusione. Neppure 
entro i limiti di una pura giustizia negativa (<foreign lang="lat">neminem 
laedere</foreign>) è qui possibile quella universale validità 
di criteri che è propria di una univoca esigenza morale; o 
perché la morale non ha a che fare in questa materia; o 
perché, sarebbe bensì desiderabile che facesse sentire la 
sua voce, ma, o non la fa sentire, o è così fioca che è 
soffocata quando dovrebbe farsi valere dalle voci più 
forti degli interessi e delle passioni.</p>
<p>Le due specie di ragioni si mescolano variamente nei 
discorsi comuni, ma devono essere considerate a parte 
perché nascono da due esigenze diverse.</p>
<p>La prima tesi si riconduce alla tristissima questione non 
finita mai dei rapporti tra la morale e la politica, sulla 
quale un'analisi esauriente richiederebbe troppo lungo 
discorso. Ma forse è possibile segnalarne anche in breve 
il peccato d'origine, che è quello di considerare come due 
zone di azione distinte e separate (aventi ciascuna la 
propria teoria e la propria pratica) una unica vasta
ma inscindibile sfera d'azione della quale si considera 
isolatamente: quando si tratta della morale, la questione 
dei fini e dei criteri di valutazione, trascurando per lo 
più la questione dei mezzi di attuazione; e quando si 
tratta della politica, la questione dei mezzi cioè 
dell'attuazione o realizzazione di certi fini, lasciando 
nell'ombra tacitamente ammessa o sottintesa la questione 
dei fini (che sono indicati per lo più con la frase 
generica dell'interesse superiore dello Stato).</p>
<p>Ora, la verità innegabile è questa: che non vi è 
criterio di valutazione morale, che non implichi o non 
richieda o sottintenda un criterio di valutazione politica, 
come non vi è criterio espresso o sottinteso di 
convenienza politica che non assuma valore di criterio 
morale.</p>
<p>Le due opinioni opposte - la classica che faceva la 
morale subordinata alla politica, la cristiana (accolta, 
con una sostituzione insufficiente e pericolosa nel fine, 
dal razionalismo) che faceva la politica subordinata alla 
morale - esprimono in modo parziale questa connessione 
infrangibile; per la quale se io accetto la volontà dello 
Stato come incondizionatamente sovrana devo considerare i 
miei doveri, tutti gli altri miei doveri, subordinati ai 
doveri politici, se io riconosco come criterio 
supremo di valutazione il verdetto della mia coscienza 
personale e con ciò il valore incondizionato della persona 
morale e quindi della libertà, io devo considerare la 
sovranità dello Stato come condizionata al rispetto di 
questa libertà e valutare moralmente lo Stato come 
superiore o inferiore secondoché soddisfa o no a questa 
condizione.</p>
<p>L'opinione più recente, che si pretende definitiva, 
della separazione recisa in due campi diversi della morale 
(vita interiore privata) e della politica (vita esteriore 
pubblica), si può reggere solo finché non si pone al 
cimento delle sue implicazioni necessarie, e poche domande 
bastano a levarla via.</p>
<p>Bastino queste: per la conservazione e l'interesse dello 
Stato, è indifferente che il cittadino (o il suddito) 
riconosca o non riconosca la giustizia della legge che è 
obbligato ad osservare? - per la serenità della vita 
interiore, per la tranquillità della mia coscienza morale, 
è indifferente che fuori di me e attorno a me trionfi la 
giustizia o l'ingiustizia, la sincerità o la malafede, la 
lealtà o la frode, che vivano con me anime degne o 
indegne?</p>
<p>E, se si dice che è appunto interesse dello Stato 
osservare la giustizia perché la giustizia è il 
"fondamento dei regni", non si riconosce con ciò che la 
giustizia ha un valore che precede in autorità ogni altro 
fine dal momento che ne è la condizione necessaria?</p>
<p>E tuttavia l'opinione ha una sua ragione di essere, che 
l'ha fatta nascere e per un rispetto la giustifica; e 
questa ragione sta principalmente nella accentuazione 
soverchiante se non esclusiva di una esigenza che ha pur 
essa valore etico (e che deve essere riconosciuta anche da 
chi considera la coscienza giuridica e politica come una, 
inscindibile dalla coscienza morale), l'esigenza che si può 
dire esecutiva, alla quale più comunemente si riconduce la 
dottrina e la pratica politica. A dirla in breve e quindi 
di necessità col bisogno di molto "<foreign lang="lat">grano salis</foreign>": è 
una esigenza etica che lo Stato sia giusto ed è una 
esigenza etica che lo Stato esista e che sia forte. Le 
leggi e l'attività dello Stato devono essere in una 
società civile giudicate e sentite come giuste da quelli 
che le debbono osservare, cosicché si sentano anche 
moralmente obbligati ad osservarle. Ma lo Stato deve essere 
ed apparire, anche in una società civile, fornito di un 
potere irresistibile; che pieghi e costringa volenti e 
nolenti. Senza di che lo Stato non è Stato, ma ombra di 
Stato, e le leggi non sono leggi, ma ricordi o desideri di 
leggi.</p>
<p>Se a costituire lo Stato e a farlo forte bastasse 
il <foreign lang="lat">fiat</foreign> della esigenza etica, o se a costituire 
la forza dello Stato fosse necessaria, e sufficiente 
insieme, la conformità delle leggi e della condotta 
politica alla coscienza morale comune, lo Stato giusto 
sarebbe lo Stato forte, e lo Stato forte sarebbe lo Stato 
giusto; il che suol apparire, ora, in forma di ideale, ora, 
di presupposto più o meno arbitrario nelle dottrine 
democratiche.</p>
<p>Ma nella realtà concreta della storia le condizioni che 
fanno lo Stato forte non sono le medesime che fanno lo 
Stato buono e se tra i due ordini non vi è opposizione 
necessaria (come giudicò ai suoi tempi il Machiavelli) non 
vi è però neppure negli Stati democratici d'oggi una 
necessaria e costante congruenza<note place="foot"><p>
E si può dire a priori che il consenso morale dei cittadini 
può attenuare via via sempre più, ma non mai cancellare 
totalmente, la necessità della costrizione cioè della 
forza; perchè un consenso unanime nella bontà della legge 
non basterebbe a garantirne l'universale e costante 
osservanza; alla quale possono cercar di sfuggire non solo 
i nolenti riottosi, ma anche i volenti fiacchi.</p></note> - e ciò 
per effetto di due condizioni di fatto che qui soltanto si 
accennano: una, la disuguaglianza più o meno grave delle 
classi sociali, la quale può ripercuotersi in una stima 
diversa dei valore etico dello Stato; l'altra, assai più 
grave e che pare decisiva: la necessità della difesa 
esterna per la quale non si possono invocare sanzioni 
giuridiche, ed è vano fare appello a criteri morali.</p>
<p>Così la concezione della, separazione assoluta, che 
praticamente conduce a una totale subordinazione delle 
esigenze etiche alle convenienze politiche, appare in 
ultima analisi suggerita dalla considerazione soverchiante 
delle necessità imposte allo Stato dalla natura dei 
rapporti esistenti di fatto tra le Nazioni. Ma la 
implicazione necessaria che trae con sé e che deve erigere 
in dottrina l'autorità assoluta e incondizionata dello 
Stato, anche nella vita interna, per la quale esso è la 
sorgente di ogni diritto mentre non ha nessun dovere tranne 
quello di conservarsi ed accrescersi, non tiene conto della 
realtà di fatto che risulta profondamente diversa se non 
opposta a quella che oggi è in effetto e non potrebbe non 
essere la condizione necessaria della vita e della 
stabilità interna dello Stato; la quale appare negli Stati 
civili moderni, sempre più strettamente connessa con le 
esigenze etiche fondamentali della giustizia a cui risponde 
lo stato di diritto.</p>
<p>D'altra parte la concezione dello "Stato di diritto" e 
della priorità delle esigenze dello Stato giusto sullo 
Stato forte non è applicabile alla vita esterna 
dello stato cioè ai rapporti internazionali, rispetto ai 
quali bisogna riconoscere la priorità dell'esigenza dello 
Stato forte sull'esigenza dello Stato giusto.</p>
<p>La conclusione dell'analisi è questa: che ci troviamo in 
realtà di fronte a due dottrine, ciascuna delle quali è, 
non può non essere, ad un tempo morale e politica, o se si 
vuole fare una concessione alle abitudini mentali: una 
dottrina <hi rend="italic">morale</hi> della morale e della politica e una 
dottrina <hi rend="italic">politica</hi> della politica e della morale; L'UNA 
che assume come esigenza fondamentale la esigenza etica 
della libera valutazione personale e con essa il postulato 
del valore primario e irriducibile della persona morale 
indipendentemente dal contenuto particolare storico della 
sua coscienza morale purché questa coscienza ci sia, e ce 
ne siano le condizioni necessarie e sufficienti (la buona 
fede nella valutazione, la buona volontà nella condotta); 
e da questo postulato deduce - appunto perché gli ideali 
morali, politici e religiosi sono diversi nelle diverse 
coscienze e ciascun ideale se è morale è sacro - le 
condizioni della uguale libertà delle persone-individui 
all'interno, e della uguale libertà delle persone-Stato 
all'esterno, cioè deduce la necessità che siano osservate 
all'interno ed all'esterno le condizioni negative (almeno 
le condizioni negative) della convivenza e della giustizia, 
sulle quali sia possibile poi costruire e attuare anche le 
condizioni positive della collaborazione consapevole e 
volontaria a fini superiori comuni; l'ALTRA che oppone 
all'esigenza della valutazione etica personale e della 
libertà e della giustizia, dette per vilipendio astratte 
ideologie, l'esigenza pure etica della necessità della 
disciplina sociale e della obbligatorietà delle norme 
imposte dalle condizioni storiche presenti della convivenza 
e della cooperazione civile, e assume come postulato 
fondamentale il valore assoluto dello Stato, distinto dalla 
persona e sovrapposto ad essa, e della valutazione etica 
personale dello Stato come è, nella forma storica in cui 
si presenta; e quindi nella pratica pone norme obbligatorie 
di condotta determinate nei <hi rend="italic">fini concreti</hi> a cui devono 
tendere le attività e non soltanto nei <hi rend="italic">limiti</hi> entro i 
quali le attività devono essere contenute.</p>
<p>Ambedue le esigenze sono vive e vitali e si esprimono in 
forme ideali di preferenze e di tendenze opposte; ad esse 
mettono capo le esigenze, antiche quanto l'uomo e la vita 
sociale, della autorità e della libertà, dell'ordine e 
della iniziativa, della disciplina e della critica, della 
coazione e della persuasione. Due ordini di esigenze, come 
ognun vede, inderogabili e a prima vista 
inconciliabili delle quali non è possibile (e non 
sarebbe augurabile) una composizione definitiva.</p>
<p>Ma in ogni età e civiltà le due tendenze si contrastano 
non solo nelle dottrine e nei programmi sociali e politici, 
ma nella stessa coscienza personale. La conciliazione può 
essere fatta (e presentarsi come legittima e definitiva): 
così subordinando la prima serie alla seconda come 
subordinando la seconda alla prima, in una lotta di 
preferenze nella quale la serie dei valori subordinati (e 
in apparenza sopraffatti) si ripresenta e si fa valere come 
mezzo o condizione o guarentigia dei valori posti come 
primari. E così si può concepire l'autorità come garanzia 
della libertà o si può accettare la libertà (la "vera 
libertà") come condizione necessaria a ottenere il 
riconoscimento e l'obbedienza più efficace perché 
volontaria dell'autorità. E così, risalendo ai postulati 
fondamentali, si può concepire lo Stato come volere etico, 
in quanto i suoi fini sono gli stessi fini della coscienza 
morale considerata nel suo aspetto giuridico e politico; o 
si può concepire il valore etico della coscienza personale 
come strumento e portatore dei fini dello Stato.</p>
<p>Ma non si può negare che le forme di compromesso, 
attraverso le quali si compiono i tentativi di 
conciliazione, presentano almeno negli Stati civili 
moderni, pur con un ritmo inevitabile di oscillazioni, un 
carattere costante: la progressiva penetrazione della 
esigenza giustificativa nella esigenza esecutiva; la forza 
legittimata dalla giustizia e condizionata ad essa; e 
così, nelle coppie di termini indicate, la giustificazione 
del primo termine è subordinata e condizionata al valore 
del secondo.</p>
<p>Questo medesimo processo di prevalenza progressiva 
dell'esigenza etica giustificativa (dello Stato giusto) 
sulla esigenza etica esecutiva (dello Stato forte) tende 
visibilmente ad estendersi alla condotta di ciascuno Stato 
verso gli altri, cioè ai rapporti internazionali. Ed è 
superfluo dire, quale delle concezioni antagoniste sia 
favorevole e quale avversa a questa estensione. Ma quello 
che importava e che importa porre bene in chiaro e 
stabilire in modo inequivocabile è che bisogna scegliere 
fra le due specie di subordinazione, ciascuna delle quali 
comprende di necessità, così la condotta della persona in 
quanto individuo, come la condotta della persona in quanto 
Stato; e che non è coerente nella dottrina e non è 
possibile nella pratica separare la coscienza in due parti: 
una coscienza morale e una coscienza politica. La coscienza 
morale è insieme necessariamente coscienza politica, e la 
coscienza politica è la stessa coscienza morale in quanto 
pone e vuole essa lo Stato e le sue leggi e, se il 
<foreign lang="lat">porro unum</foreign> dei rapporti con l'estero è la forza, 
la forza deve pur essere il <foreign lang="lat">primum</foreign> se non 
l'<foreign lang="lat">unum</foreign> della politica interna, e nella coscienza 
personale dovrà valere come <foreign lang="lat">primum</foreign> la volontà 
dello Stato e all'autorità di lui dovranno commisurarsi in 
qualsiasi campo tutti i doveri e tutti i diritti.</p>
<p>Se il <foreign lang="lat">primum</foreign> della valutazione sentita dalla 
coscienza morale è l'abilità dell'uomo in quanto persona 
e quindi il <foreign lang="lat">primum</foreign> della convivenza civile è il 
rispetto della persona stessa e perciò della libertà di 
tutti, io non posso volere, come cittadino, l'esercizio 
della forza condizionato alla tutela della giustizia nella 
vita interna dello Stato, e non condizionato nella vita 
esterna.</p>
<p>Per accettare questa incoerenza morale io devo 
giustificare la volontà di potenza di uno Stato con la 
volontà di potenza degli Stati, cioè con una condizione 
di fatto, tolta la quale la giustificazione svanirebbe.</p>
<p>E non serve qui soggiungere trionfalmente che questa è 
appunto la realtà, e che la politica si fa nella storia e 
non fuori delle condizioni storiche. Perché in quanto data 
nella realtà presente e operante della coscienza morale 
(che non è uno specchio inerte come pare si supponga), 
l'esigenza della giustizia è un fattore vivo e attivo, un 
"dato" storico, e il non tener conto della sua forza è un 
errore di fatto non diverso e non meno grave che non tener 
conto di altre forze d'altro genere (come impararono a loro 
spese certi stati machiavellici a metà nell'ultima 
guerra). E d'altra parte, se si afferma il fatto storico 
presente della gara di dominio e della volontà di potenza 
(già frenata per altro e contenuta da molteplici fattori 
di altro genere) come esigenza di valutazione, e lo si 
erige in norma di condotta, esso cessa di essere una 
condizione
di fatto e diventa un criterio <hi rend="italic">etico</hi> perché assume 
valore e ufficio di criterio di valutazione né più né 
meno dei criteri così detti "ideologici".</p>
<p>Così restano saldi due punti: 1) La differenza di 
valore morale, se c'è, tra la concezione dei rapporti di 
giustizia e la concezione dei rapporti di potenza tra gli 
Stati, sussiste, in quanto se ne faccia criterio di 
condotta, indipendentemente dalle condizioni contingenti di 
fatto proprie di un determinato momento storico, dalle 
quali si può e si deve fare astrazione finché si rimane 
nel campo puro della valutazione etica, in cui la 
possibilità generica di una condotta conforme alla 
valutazione morale è presupposta. 2) Che questa 
possibilità non sia immaginaria cioè che prevalga in 
effetto quella valutazione e che eserciti una reale 
efficienza come fattore storico, dipende appunto dalla 
ampiezza e risonanza che essa trova nella opinione 
pubblica e dalla forza e saldezza con la quale questa 
opinione pubblica si manifesta e si fa valere.</p>
<p>Importa adunque avere di mira due scopi: primo, far 
prevalere l'etica della giustizia sull'etica della potenza 
nella opinione pubblica dei paesi civili; secondo: rendere 
efficace, così che possa essere decisiva nel momento del 
pericolo, l'azione di questa opinione pubblica.</p>
<p>La prima forma di azione si esercita soprattutto 
illustrando e diffondendo per mezzo della stampa una 
concezione chiara e precisa sulla necessaria connessione 
della politica con la morale, della esigenza della 
giustizia nei rapporti tra le persone con l'esigenza della 
giustizia nei rapporti tra i popoli. Di che si è data qui 
una dimostrazione riassuntiva e astratta la quale dovrebbe 
essere in un'opera di diffusione illustrata partitamente. 
Questa illustrazione e questa difesa del criterio della 
giustizia, dovrebbe prescindere da qualunque pretesa di 
interpretazione cosmica o mistica delle azioni umane e 
della storia; e mettere in evidenza la necessità, la 
bellezza, la convenienza dal punto di vista morale di 
essere tutti di qua o tutti di là: per la giustizia o per 
la forza; per la libertà o per l'autorità; per la parità 
di diritti e di doveri o per l'ineguaglianza e il 
privilegio; per la cooperazione volontaria o per la 
subordinazione coatta; e di accettare tutte le conseguenze 
che nascono rispettivamente dalle due concezioni della vita 
civile, tutta quanta in tutte le specie di rapporti in cui 
si snoda (famigliari, di classe, nazionali e 
internazionali), e in tutte le forme di attività: 
economica, scientifica, artistica, filantropica, religiosa.</p>
<p>E dovrebbe inoltre guardarsi dal pericolo di confondere 
con gli argomenti di valutazione etica imparziale e 
disinteressata (che consiste nel presentare il quadro 
logico totale delle due concezioni in tutte le loro 
implicazioni necessarie) argomenti di natura interessata, 
passionale o economica che facciano appello a motivi di 
natura diversa dal puro motivo morale (questi motivi di 
altro genere sono importantissimi ma da un punto di vista 
diverso: quello puramente esecutivo o politico nel senso 
largo in cui si adopera la parola comunemente per indicare 
l'abilità nella scelta e nell'uso efficace dei mezzi atti 
a raggiungere il fine voluto.</p>
<p>E perciò non deve far appello mai a motivi che offendono 
o abbassano la dignità umana e la santità della devozione 
a un ideale perché vi è qui un pericolo analogo a quello 
che turba la valutazione del suicidio e del duello. Poiché 
in molti casi i motivi per i quali si può gettare la vita 
sono più nobili e più alti di certi altri motivi 
(poniamo egoistici) che inducono a conservarla, la 
valutazione se vuol essere moralmente decisiva deve poter 
fare appello a qualche motivo nel quale si senta una più 
nobile altezza. Gli altri motivi non sono da trascurare 
nella pratica, ma non si devono confondere quelli che 
appaiono alla coscienza santi ed eterni.</p>
<p>E neppure dovrebbe una illustrazione di questo genere 
pretendere di convincere le persone la cui preferenza sia 
per l'etica della forza; ciò che si può pretendere da chi 
difende l'etica della libertà è che anche chi preferisce 
l'etica della forza sia sincero e coerente con se stesso e 
sia devoto con disinteresse al suo ideale. Il che vuol dire 
pretendere la buona fede e la buona volontà che sono le 
condizioni imprescindibili del valore morale della persona. 
Ma sarebbe vano e puerile pretendere di più: a chi non 
riconosce e non apprezza che la forza non si può opporre 
che un argomento: la forza. La disputa si appella 
all'azione; per convincere bisogna vincere. Ossia bisogna 
che la valutazione della libertà riesca e si mostri 
nell'azione più forte.</p>
<p>Ma può acquistare questa forza? Qui è il punto nel quale 
bisogna ricordarsi del Machiavelli e dello spirito della 
sua dottrina, cioè che bisogna tener conto dei motivi come 
sono e non come si vorrebbe che fossero. I motivi 
dell'operare, e soprattutto i motivi della condotta 
abituale e costante non sono soltanto motivi morali bensì 
in gran parte motivi diversi: passionali ed economici 
(soprattutto i motivi dell'operare positivo).</p>
<p>Non già che i sentimenti morali, il sentimento della 
giustizia per es., sia inerte e inefficace. Per molte 
persone, anzi per moltissime, esso è così forte che non 
si esprime in giudizi accalorati ma può assumere la forma 
della passione. Per tutti poi in generale non bisogna 
trascurare questo punto; anche per gli indifferenti, gli 
indolenti, anche per i timidi e vili, vale questo aforisma 
che se non fa per sé molto onore al genere umano esprime 
però una realtà a lungo andare di importanza decisiva: 
che, quando non costi nessun sacrificio e nessuna fatica 
essere giusti e buoni, gli uomini in generale preferiscono 
essere buoni e giusti che ingiusti e malvagi.</p>
<p>Ma il pericolo nasce da quel contrasto dal quale nascono 
tutti i pericoli e tutte le tentazioni: il contrasto di 
motivi interessati coi motivi morali.</p>
<p>Dove l'interesse o la passione muove o commuove, la forza 
del motivo morale è in pericolo; dove quello tace, esso si 
fa valere chiaramente; dove il motivo interessato 
concorda col disinteressato, ivi l'azione è pronta, 
sicura, efficace, gioiosa.</p>
<p>Riconoscere questa verità vuol dire riconoscere che 
l'opinione pubblica sarà, o potrà essere, più 
efficacemente avversa all'etica della forza nei paesi nei 
quali: o tace l'ambizione politica e la volontà di 
dominio, o la volontà di dominio di una classe è frenata 
dal calcolo economico della stessa classe o di altre classi 
sociali (è noto che le esigenze del postulato economico 
coincidono con le esigenze fondamentali dello stato di 
diritto), o dove i motivi morali coincidono di necessità 
coi motivi economici.</p>
<p>Quel realismo politico, che scopre - sotto i motivi 
passionale che accendono o fanno scoppiare in guerra aperta 
gli odii di una nazione - la forza dei motivi economici, 
richiede e consiglia che a questa forza si contrapponga 
un'altra forza dello stesso genere; ed è qui, dove deve 
apparire alla mente di tutti la consapevolezza della 
solidarietà inevitabile che stringe in un groviglio i nodi 
indissolubili la sorte di tutti (privati, classi, nazioni).</p>
<p>Citiamo esempi: la sbadataggine di un fumatore ignoto può 
mandare in fiamme la mia casa; e l'incuria di un saldatore 
svogliato cagionando una fuga di gas può uccidermi i 
figlioli; e l'avidità di un mozzo che trafughi l'abito di 
un coleroso può minacciare di un'epidemia l'Europa. Come 
uno sciopero di minatori inglesi rialza il prezzo del 
carbone in Italia, e una guerra marittima può affamare la 
Svizzera conclamante invano la sua neutralità. Cose 
notissime; esempi moltiplicabili senza fine. Gli agi, la 
salute, la tranquillità di ciascuno, dipendono in una 
proporzione ogni giorno più vasta e per infiniti modi 
imprevedibili e spesso irreparabili da ciò che gli altri 
fanno e da ciò che non fanno; gli altri: persone, classi, 
società, Stati.</p>
<p>Per quanto tocca in special modo la interdipendenza delle 
nazioni tra di loro, e della vita e della prosperità di 
ciascuna da quella delle altre, l'ultima grande guerra ha 
fornito anche a chi poteva dubitarne una prova 
terribilmente patente e ha lasciato intravedere quanto più 
larga e più grave conferma preparerebbe una guerra 
avvenire.</p>
<p>La conclusione legittima di questa rapida analisi è 
dunque che l'opinione pubblica più largamente e 
decisamente avversa alle lotte di potenza e di predominio, 
e più risolutamente pronta a reagire contro i tentativi di 
sopraffazione di uno Stato su l'altro, si potrà più 
facilmente costituire e consolidare: negli Stati che dalla 
guerra hanno tutto da temere e nulla da sperare, cioè in 
quegli Stati che realizzano l'unità etica che è insieme 
giuridica e politica delle genti che li costituiscono e ai 
quali manchi ogni ragione o pretesto di rivendicazioni 
nazionali; negli Stati che non possano per la mediocrità 
della loro potenza aspirare a una politica di espansione; e 
negli Stati la cui potenza e autorità e prestigio nel 
mondo siano indissolubilmente legati con la difesa dei 
diritti delle nazioni.</p>
<p>Perché - allo stesso modo che la molla d'azione più 
potente che viene all'uomo dalla vita sociale, che è la 
passione dell'ambizione e della stima pubblica, può 
diventare nelle persone e nelle classi dirigenti degne di 
questo nome lo stimolo più potente al disinteresse ed alla 
rettitudine nella vita privata e nella pubblica - non è 
escluso, anzi è incluso nella possibilità psicologica e 
storica, che al prevalere di un'opinione pubblica che 
condanni senza esitazioni le aggressioni, le sopraffazioni, 
le frodi nei rapporti internazionali, possa corrispondere, 
nelle nazioni che hanno col vanto e col peso di una più 
larga e più alta civiltà una maggiore potenza, una 
sensibilità morale e politica più squisita e un 
sentimento dell'onore più fine e più squisito; e insieme 
la coscienza di un dovere più nobile ed austero di quel 
che tocchi a chi ha un orizzonte di scopi più angusto e 
una ricchezza di mezzi minore: il dovere di astenersi anche 
da quelle offese che l'elevatezza dell'animo e la finezza 
del gusto sconsigliano a un gentiluomo di razza, anche se 
paiono lecite agli altri. Secondo il motto che adotta per 
sé chi è uso ad essere più severo con se stesso che con 
altri: "<foreign lang="lat">Quod aliis licet tibi non licet"</foreign>.</p>
<p>Quanto al presente, non è possibile specificare qui gli 
espedienti particolari ai quali si può ricorrere per 
ovviare al presente ai pericoli più gravi e più 
probabili. Ma non ne voglio tacere due, che dovrebbero 
essere ambedue, in tempi <hi rend="italic">quieti</hi> (quando le passioni 
tacciono o sonnecchiano), adottati per libero consenso 
dagli Stati, ed adottati proprio nella forma più solenne 
consentita dalla costituzione di ciascuno Stato per 
l'approvazione di una legge.
Il primo riguarda l'opera della stampa. La quale deve 
essere anche per quel che riguarda i rapporti 
internazionali perfettamente libera ma anche per questo 
rispetto deve essere obbligata, se occorra con sanzioni 
efficaci, a rispettare i limiti della esigenza etica 
formale, e quindi: 1) a osservare la buona fede, 
cioè non
falsare ad arte le notizie di fatto alterando o tacendo o 
mutilando la esattezza delle cose dette e fatte; 2) a non 
suscitare o fomentare all'odio contro un popolo almeno fino 
a quando le ostilità non siano dichiarate. Discutere, 
disapprovare, condannare atti e provvedimenti di un 
governo; non usare lo sprezzo, lo scherno, il vilipendio 
contro le nazioni o i popoli, in un modo analogo a quello 
tenuto dai codici nel condannare l'eccitamento all'odio e 
al delitto tra privati e tra classe e classe sociale.</p>
<p>Il secondo riguarda l'azione diplomatica ufficiale che 
ciascuno Stato dovrebbe spiegare quando le ostilità si 
disegnano e prima che diventino aperte. Questa azione, in 
forme e con gradi diversi, dovrebbe andare dalla minaccia 
di rottura diplomatica fino al boicottaggio totale cioè 
sospensione di ogni rapporto politico, economico, culturale 
con lo Stato che non accetti prima di ricorrere alle armi 
la discussione davanti al tribunale internazionale dei 
motivi che giustificano a suo giudizio la guerra.</p>
<p>Se, quando uno Stato lancia un ultimatum manifestamente 
provocatore, trovasse subito di fronte a sé una 
intimazione formale e concorde di tutti gli Stati civili di 
differire la scadenza e accettare la discussione, o di 
subire immediatamente il ritiro di tutte le ambasciate e le 
legazioni e la minaccia conseguente di boicottaggio totale 
immediato e simultaneo delle nazioni non conniventi, è da 
credere che la sua decisione, anche se si creda 
potentissima, non potrebbe non subire una sosta. E forse 
nei rapporti tra gli Stati come in quelli tra privati, 
appunto perché la provocazione scoppia quando i motivi son 
diventati passione, il fatto più grave e irreparabile e 
che importa evitare è la provocazione aperta. La 
sospensione forse non fa che differire le guerre, se esse 
sono guerre di razza e di civiltà inevitabili; ma può 
impedire le guerre, se sono suscitate da interessi dei 
quali la discussione possa dimostrare l'illegittimità o 
proporre una soddisfazione pacifica.</p></div1></body></text></TEI.2>
