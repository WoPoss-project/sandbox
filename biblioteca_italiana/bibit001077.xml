<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Costantinopoli (1793)</title>
      <author>Nicolò Foscarini</author>
    </titleStmt>
    <extent>27 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001077</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>700</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 n=" Relazione di Costantinopoli (1793).">
<head>Relazione di Costantinopoli di Nicolo' Foscarini 1793.</head>
<opener><salute>Serenissimo Principe.</salute></opener>
<p>Esige la cittadina obbedienza alle patrie leggi ch' io rasegni a 
Vostra Serenità la relazione del da me sostenuto incarico di Bailo 
alla Corte di Costantinopoli, nel qual periodo ebbi pure il sommo 
onore di vedermi decorato del cospicuo carattere di 
Ambasciatore straordinario per la succeduta mancanza a' vivi 
del fu Sultano Abdul-Hamid. </p>
<p>Nel prestarmi come faccio, a tale importante assunto dividerò in 
tre parti la mia esposizione, riportando nella prima quello che di 
più essenziale è succeduto in linea politica nel periodo del mio 
soggiorno a quella corte; nella seconda farò parola di quel 
Monarca, e delli principali ministri dell'Impero e di ciò che può 
aver rapporto alle delicate viste dell'Eccellentissimo Senato, anche 
in linea di commercio; e parlerò infine nella terza delle 
importanti interne providenze immaginate ed in gran parte eseguite 
dopo la pace succeduta; conoscenze pur queste che ravviso necessarie 
di rassegnare anche in oggi all'Eccellentissimo Senato, abbenchè 
tutto il pieno di tali cose sia stato da me riportato nella lunga 
serie de' miei dispacci.</p>
<p>Quando arrivai a quella Corte aveva di già la Porta da oltre un 
anno dichiarata la guerra alla Russia, così l'importante oggetto di 
togliere la perduta Crimea dalle mani de' Russi, dopo che dovette 
essa come è noto per necessità di momento acconsentire così colla 
nota convenzione di Hannly-Kavack al dono che fece ai Russi il Kan 
de' Tartari Saira-Gheray di quella vasta provincia. Erasi pure a tal 
passo determinata la Corte di Vienna per assistere la di lei 
alleata, com' era di già successa l'inattesa dichiarazione di 
guerra della Svezia contro li Russi, promossa da quel Sovrano senz' 
alcun preventivo concerto con li Ottomani, e fu a merito distinto 
del signor d'Heidenstam, che attrovavasi ministro di Svezia alla 
Porta, di aver condotto in seguito il divano a segnare con il suo Re 
il noto trattato di sussidio, quando già il Re di Svezia aveva 
incominciate le di lui ostilità contro li Russi. In quei momenti 
l'ambasciatore di Francia continuava a godere la piena influenza nel 
ministero ottomano, a grado che da principio si supponeva, che 
quella Corte avrebbe avuta la gloria di ridonare la pace così la di 
lui mediazione, ma le cose posteriormente succedute in quel regno, 
che saranno memorabili nei secoli avvenire, l'hanno quasi ad un 
tratto fatto cangiar di esistenza, a grado che l'ambasiciatore 
stesso fu necessitato di rallentare e poi sospendere di agire alla 
Porta, la quale riguardò nelle trattazioni di pace quella Corte 
come una Potenza non più tanto influente alli di lei 
interessi.
Tale importante e memorabile avvenimento che sconvolse dalle sue 
radici quel regno, prestò largo campo al Re di Prussia di 
approfittare, cercando di sempre più acquistare alla Porta dei 
gradi d'influenza, al qual fine si unirono seco lui le Corti di 
Londra e di Olanda, cosicchè era da credersi, che la Porta avrebbe 
avuto un altro utile appoggio per reprimere la forza delle due Corti 
imperiali a lei nemiche. Dietro a tale primo divisamento, conchiuse 
il Re di Prussia il noto trattato di alleanza offensivo e difensivo 
con la Porta, epoca questa, che maggiormente animò il ministero 
ottomano alla prosecuzione della guerra, lusingato qual' era di 
vedere effettuati tali solenni legami, ma ebbe occasione ben presto 
di conoscere vane tali coltivate lusinghe, poichè il Re di Prussia 
altro non fece che delle apparenti minaccie di voler agire, facendo 
marciare delle truppe, ed invece di far la guerra, come avrebbe 
dovuto, prese in seguito la figura di mediatore, unitamente 
all'Inghilterra e all'Olanda. Oltre all'indicato trattato altro ne 
fece difensivo la Corte di Berlino con la Polonia, facendo coltivar 
ne' Polacchi la lusinga di meglio facilitare loro il modo di 
liberarsi dalla dipendenza che avevano verso la Russia, il che fui 
riguardato dagli Ottomani come utile anche ai proprj interessi, 
trattato questo immaginato dal Re di Prussia con l'oggetto di 
ottenere con tal mezzo in compenso da' Polacchi la cessione di 
Denzica e di Thorn tanto coltivata, come è noto, sino da più anni 
dal defunto Re Federico, al che avendo resistito i Polacchi, ciò 
produsse l'effetto che il Re di Prussia, in vece di eseguire 
gl'impegni contratti, cooperò alla distruzione della nuova 
costituzione di quella Repubblica.</p>
<p>Tali erano li vincoli politici contratti dal Re di Prussia, ma 
necessitati gli Ottomani a proseguire la guerra senza vederli mai 
realizzati, si videro spogliati da' Russi della Moldavia, di Bender 
nella Bessarabia, di Okzakow, d'Ismoli, di Ackermann, e dell'isola 
di Anapa, nè furono meno essenziali le conquiste degli Austriaci, 
li quali si sono pur essi impadroniti della Valacchia, di Belgrado 
con una porzione di Servia, di Orsowa, ed altre piazze meno 
importanti, In confronto delle quali perdite la sola epoca, 
nella quale si distinse Jussuf-Pascià gran visir, fu quando entrò 
in Mehadia e si rese per poco tempo padrone di una parte del Banato 
di Temiswar, al che è da riflettere, che adonta che l'oggetto della 
guerra intimata agli Ottomani fosse quello della Crimea, mai fu 
nulla colà tentato nè con la flotta nè con con l'armta terrestre, 
se si eccetui lo sfortunato tentativo di Kinburn, il che a ragione 
fu di universale sorpresa. L'improvvisa ed inattesa pace fatta dal 
re di Svezia con la Czarina, la constante inazione del Re di 
Prussia, e insieme la somma stanchezza della nazione di vedere tanti 
tristi successi a fronte di tanto sangue sparso, e di tanti tesori 
dispendiati, questi furono li principali motivi, che decisero 
finalmente il Divano a conoscere la necessità di terminare una 
guerra, che progredendo poteva ben presto decidere dell'esterminio 
in Europa di quell'Imperio. In fatti il Re di Prussia per mitigare 
negli Ottomani la dispiacenza della di lui inazione nelle operazioni 
di guerra, volendo tentar di esser utile agl'interessi del Sultano, 
si decise di ponere in pratica li maneggi, avendoli incominciati 
colla Corte di Vienna, approfittato avendo de' torbidi estremi, che 
egualmente susistevano in molti de' domini austriaci, quando salì 
sul trono il defunto Imperatore Leopoldo, derivati come è noto dal 
dispotico modo con cui il fu Guseppe II volle governare que' popoli, 
combinazioni queste che prestarono adito alla Corte di Berlino di 
segnare la nota convenzione di Reichenbach con Cesare, con la quale 
si adottò di convenire della pace con li Turchi ridonando loro 
tutt' i paesi acquistatai, e ripristinando le cose come erano in 
avanti, il che fu convenuto tra gli Ottomani e gli Austriaci la 
nuova demarcazione della Croazia a vantaggio di quest' ultimi, senza 
però l'intervanto delle potenze madiatrici. Così però non riuscì 
al Re di Prussia verso la Russia, adonta de' maneggi 
dell'Inghilterra e dell'Olanda, poichè ferma la Czarina nella 
massima di non voler dar orecchio a proposizioni di pace con la 
mediazione di altre Potenze, riuscì nel suo intento, definiti 
avendo li suoi affari con la Porta con il trattato di Jassi, con il 
quale oltre aversi sempre più assicurato il dominio della Crimea, 
ottenne pure il tranquillo possedimento della piazza di 
Okzakow con il suo territorio, e stabilita avendo anche indipendente 
la Giorgia, il che la fa essere padrona pure della navigazione del 
Dnieper, oltre ad altre utili condizioni, dal risultato delle quali 
cose sempre più si ravvisa, quanto sia ancor maggiore la 
preponderanza della Russia verso di quell'Impero, e quanto gli 
Ottomani abbiano sempre più a temere di tanto potente vicino. Fu 
universale il parere di que' ministri forestieri, che l'improvvia 
mancanza a' vivi del Principe Potemkin abbia molto influito per 
facilitare tal pace, sapendo ognuno quanto egli aveva interessata la 
sua gloria sugli esiti di quella guerra, e quanto era la di lui 
preponderanza sopra l'animo di quella imperatrice. Le Corti di 
Madrid e di Napoli, come riportai pure ne' miei dispacci, hanno 
agito sin da principio, però separatamente, verso la Porta per 
condurre il divano a' pensieri pacifici, esibendo come è noto la 
loro mediazione, ma la Porta non volle mai venire seco loro a nessun 
concreto, credendo più utile per lei di tenersi attaccata al Re di 
Prussia suo alleato adonta che non fosse contenta delle di lui 
direzioni; e quel ministro di Napoli potè negli ultimi momenti in 
qualche modo figurare essendosi di lui servita la Russia, quando non 
mancavano che gli ultimi assensi del del Sultano alla totale 
definizione delle negoziazioni di Jassi. Esposto il risultato della 
guerra, e delle politiche direzioni delle Corti indicate, chiaro ne 
risulta che la condotta del gabinetto di Berlino non fu quale esser 
dovea verso gli Ottomani, e che la Corte d'Inghilterra non potè 
anche per interne ragioni eseguire li suoi progetti, e e così pure 
l'Olanda, che non agiva che di consenso; cosicchè dopo tale 
esperienza poco dovria in seguito calcolare la Porta sulla 
assistenza di esse Corti, particolarmente da che vide di recente il 
Re di Prussia legato con la Corte di Viena e così quella di 
Pietroburgo, e quest' ultima con la Svezia mediante il noto trattato 
difensivo. La Repubblica di Polonia avrebbe potuto esser utile 
agl'interessi degli Ottomani per le di lei visite contro la Russia, 
come sarebbe stato vantaggioso alli Turchi l'essere legati con li 
Polacchi, il che forse col tempo sarebbe accaduto, se quella 
sfortunata Repubblica avesse potuto tranquillamente godere li buoni 
effetti della sua costituzione, ma la violenta ed ostile 
condotta de Russi verso di quella Repubblica favorita dalla costante 
interna discordia della nazione, non solo la necessità di ritornare 
nel primo stato di dipendenza verso quella potente vicina, ma 
deve ora sottostare alla verificazione di un nuovo decisivo 
smembramento de' suoi dominj mercè l'unione delle Corti di Berlino 
e Pietroburgo sempre tra loro concordi, quando si trattò di 
dilatare li proprj dominj col sacrificio delli Polachi, il che non 
solo toglie agli Ottomani l'opportunità di utili legami, ma li 
espone a nuovi più vicini pericoli. E se la Corte di Vienna osserva 
sin' ora un sistema d'inazione sugli affari della Polonia, deesi 
ciò attribuire alle gravi cose che la tennero intieramente 
occupata, sostenendo i maggiori pesi della presente guerra contro la 
Francia. Ma se tali verità sono conosciute dal ministero ottomano, 
egli non lascia però di confortarsi con una lusinga di troppo 
ancora incerto successo. Abbenchè la Porta abbia sino al mio 
partire sostenuto un contegno d'imparzialità negl'importanti 
avvenimenti della Francia, è certo però che il ministero ottomano 
riguarda come utilissimo a' propri oggetti che la Francia fosse per 
fissarsi una volta in un solido governo svincolato da' passati 
legami con la Corte di Vienna, il che potrebbe lusingare il Divano 
di ottenere dalli Francesi quell' assistenza e quegli aiuti de' 
quali non potrebbe lusingarsi, allorquando fosse ripristinato in 
quella nazione il Governo qual era in prima.</p>
<p>Adempito sin qui al primo propostomi assunto, posso ad esaurire il 
secondo, che io riguardo essenzialissimo a sapersi da Vostre 
Eccellenze trattandosi di una Corte, parte de' dominj della quale 
sono limitrofi a' Pubblici Stati oltremare.</p>
<p>Quando salì sul trono il presente Monarca, era persuasa la nazione 
che quel giovane principe potesse ridonare un tuono di vigore 
all'Impero, dopo che il di lui zio defunto Abdul-Hamid dedito solo 
al piacere, lasciava gli affari più importanti all'arbitrio del 
Gran Visir, e ad altri ministri suoi favoriti. Infatti il nuovo 
Monarca fu sin da principio attivissimo, essenzialmente occupandosi 
acciò l'immenso popolo di quella capitale non mancasse de' viveri, 
in momenti ne' quali le calamità della guerra la rendevano esausta 
de' generi di prima necessità. </p>
<p>Piacque anche alla nazione quando il Sultano pubblicò di 
voler portarsi all'armata, suo tale contentamento svanì, quando 
videro, che ciò non ebbe effetto, mercè l'insinuazione de' 
ministri attaccati al partito del Gran-Visir, che non poteva vedere 
di buon occhio l'effettuazione di tale divisamento. Parlando delle 
qualità di esso Principe, abbenchè li di lui talenti non abbiano 
del tutto corrisposto alla molta prevenzione che ne avea formato 
l'universale della nazione, non può negarsi però ch' egli non 
abbia cercato sin' ora de' mezzi tendenti a togliere degli abusi, 
con altre utili innovazioni, come Vostre Eccellenze rileveranno 
nell'ultima parte di questa esposizione, il complesso delle quali 
può bensì dispiacere a quelli che ne soffrono nel loro interesse, 
ma è certo però che esse tendono a de' vantaggi essenziali 
all'universale di que' sudditi. Quello che pur dispiace si è di 
vedere che dopo oltre quattro anni dacchè egli regna, manchi ancora 
di posterità, nè eravi alcuna apparenza che ciò potesse succedere 
quando lasciai quella Corte. Ma la cosa che non lascia tranquillo il 
ministero, è quella di un qualche improvviso riscaldo che lo 
determinerebbe a delle sulfuree determinazioni, se il savio 
consiglio de' suoi ministri non lo facesse opportunamente 
riflettere, e cangiar di parere. L'attuale Gran-Visir Melech-Mehemet 
è un soggetto che per li di lui talenti e probità sostenne in 
addietro molti importanti posti nell'Impero, ma la di lui età quasi 
nonagenaria, fa che egli possa essere pochissimo attivo, motivo 
questo che potria forse decidere il monarca a sostituire altro 
soggetto in suo luogo collocandolo piuttosto al governo di alcun 
Passalaggio, per terminare colà tranquillo li pochi restanti suoi 
giorni. Il capitano Pascià Cucciuk-Usseim, abbenchè fosse ignaro 
delle conoscenze del suo dipartimento quando lo assunse, dimostrò 
sempre però la migliore volontà d'istruirsi, e siccome egli è al 
sommo generoso anche verso li suoi dipendenti, così con tal mezzo 
si è attirato l'amore di tutti seguitando ad avere il favore del 
Sultano. L'uomo che può dirsi il più grande della monarchia per li 
di lui rari talenti, egli è Rassid-Effendi attuale Rais-Effendi, il 
quale godendo di tutta la stima e fiducia del monarca, ha saputo 
sin' ore colla sua destrezza spuntare la forza di quelli, che 
avrebbero voluto opprimerlo.</p>
<p>Egli fu l'autore di quasi quasi tutte le cose fatte anche 
dopo la pace, avendo attirato al di lui partito li principali 
favoriti del monarca, ed era comune il parere che sarebbe somma 
perdita per quell'Impero se quel ministro avesse a sottostare un 
giorno a quelle vicende che sono tanto comuni nel Governo ottomano.</p>
<p>Fatto questo necessitato dettaglio proseguirò questa seconda parte 
esponendo ciò che può aver rapporto di Vostre Eccellenze verso di 
quella Corte.</p>
<p>Vero è, come già è presente alla pubblica sapienza, che il 
Gabinetto Ottomano fu dal principio della guerra ed in seguito 
ancora non del tutto tranquillo sulle direzioni di Vostre Eccellenze 
temendo che la Repubblica potesse unirsi alle viste delle Corti 
Imperiali, sopra del quale importante articolo l'eccellentissimo 
signor Cavalier Zulian mio illustre precessore dovette 
replicatamente tranquillare quel Governo dietro le pubbliche 
istruzioni, rendendolo certo della costante amicizia di Vostre 
Eccellenze e della massima di voler sostenere la dichiarata 
neutralità.</p>
<p>Ma tali mal fondati sospetti del Gabinetto Ottomano vennero 
essenzialmente ingigantiti da alcuno de' ministri di estere Potenze 
colà esistenti, che amarono di farsi merito con li ministri della 
Porta, ponendoli in diffidenza anche delle rette intenzioni 
dell'eccellentissimo Senato. La prudente ed insieme dignitosa 
condotta da Vostre Eccellenze tenuta nel corso della guerra con la 
perenne esistenza delle pubbliche forze comandate dalla virtù e 
prudenza del fu eccellentissimo signor Cavalier e Procurator Emo 
veramente benemerito ed Illustre cittadino, ciò ha prodotto due 
buoni effetti, che potranno esser utilissimi per Vostre Eccellenze 
anche per li tempi avvenire. L'uno si è di sempre più aver 
confermata la Porta che Vostre Eccellenze sono contente nel voler 
mantenere l'amicizia così il Sultano, l'altro di avergli fatto 
conoscere, che Vostre Eccellenze si attrovano in quel vigore di 
mezzi e di forze che sono li soli atti a farsi rispettare dalle 
Potenze vicine, al qual posso devo con libertà cittadina ripetere, 
che sarà sempre utilissima cosa anche in linea di decoro, che le 
pubbliche forze siano costantemente attive ad onta che le cose siano 
in un sistema di tranquillità. Dietro a tali riflessi io credo pure 
che la Porta sarà costante nella massima di voler mantenere 
l'amicizia di Vostre Eccellenze esendo anche del di lei 
interesse di ben vicinare con una Potenza qual è la Repubblica, che 
per la prossimità de' suoi Stati con quelli della Porta potria 
esserle di sommo danno nel caso che la Porta fosse di nuovo 
attaccata dalle armi russe. 
Quanto il Governo ottomano sia sempre in apprensione di poter 
dispiacere alla Russia, e quanto egli cerchi di possibilmente 
consolidare la di lei amicizia, ne fanno chiara prova anche le 
personali coltivazioni usate a quell'Incaricato d'affari dacchè 
dacchè giunse a quella Corte, ed abbenchè lo stesso Incaricato 
abbia più volte dichiarato alla Porta la ferma massima della di lui 
Sovrana di voler mantenere la buona armonia fra i due Imperi, 
difficilmente la Porta si lusingherà della buona fede di quella 
Corte dopo le replicate esperienze ch' ebbe il Divano 
dell'illimitata ambizione di quell'Imperatrice, che produsse agli 
Ottomani la perdita di una parte così importante e preziosa de' 
suoi dominij, in situazione cosi prossima alla lor capitale, esposta 
sempre al pericolo di una improvvisa invasione, circostanze queste 
che devono necessitare il Divano e tener sempre l'occhio attento 
alle future direzioni di tanto potente vicina, e di non dispiacere 
alla Repubblica per le ragioni di sopra indicate.</p>
<p>Compito sino a qui l'articolo politico di questa seconda parte 
darò termine alla medesima con alcuni brevi cenni in punto di 
commercio. Nulla dirò di questo per ciò che riguarda le 
importazioni e esportazioni di veneti bastimenti per il Mar Bianco, 
giacchè di tale importante argomento parlai con dettaglio a Vostre 
Eccellenze ne' miei Numeri 425, 426, che furono demandati alle 
mature riflessioni del Magistrato eccellentissimo dei Savj, ma 
quello di cui credomi in dovere di far qualche cenno, egli è del 
commercio del Mar Nero, oggetto questo che diviene vieppiù 
interessante, e degno di coltivarsi, onde approfittare anche della 
dubbia situazione in cui atittrovansi li negozianti Francesi molti 
de' quali hanno dovuto per necessità disseccare o diminuire i loro 
commerci anche con Costantinopoli da che le cose di quel Regno si 
attrovano nelia nota calamità. Dacchè successse la pace tra la 
Russia e la Porta incominciarono li veneti bastimenti ad 
approfittare del caravanaggio ne' porti del Mar Nero con prezzi 
esorbitanti, come ho di già riferito, mercè la grossa 
portata di esso a differenza delle altre nazioni, e siccome li 
Russi mancano di bastimenti proprj per eseguire sì fatto commercio, 
e abbisognando loro di dar sfogo a' generi delle provincie 
conquistate, così è da sperarsi che li Veneti continueranno a 
godere di tali vantaggi. Ma quello che sarebbe a desiderarsi si è 
che li veneti negozianti si animassero a spedizioni di manifatture 
non proibite, approfittando dell'eventuale occasione dei recente 
divieto emanato dalla Russia particolarmente verso ogni ingresso di 
manifatture francesi, e quando li generi che venissero colà 
spediti, potessero esser smerciati a modico prezzo, ciò potria ben 
presto allettare que' popoli ad acquistarli, e così facendo si 
potria lusingarsi di rimpiazzare in quelle parti alcune manifatture 
francesi, ancorchè cambiassero le attuali circostanze di quella 
nazione, certa cosa essendo che dal discreto prezzo e qualità de' 
generi dipende l'abbondanza dello smercio. Io non ardirò di entrare 
in ulteriori dettagli sopra un argomento così vasto ed importante 
tanto a ragione a cuore dell'eccellentissimo Senato, e sopra il 
quale i benemeriti studj del Magistrato dei V Savj prestò e 
presterà in seguito argomento di utilissime deliberazioni in 
vantaggio di questa piazza.</p>
<p>Esaurita con ciò anche la seconda parte darò termine a questa 
forse troppo lunga esposizione, parlando delle principali 
innovazioni emanate dacchè ebbe termine la guerra.</p>
<p>La prima importante ed essenziale fu quella di diminuire la somma 
autorità del Visirato con l'istituzione del nuovo indicato 
Consiglio di Stato, in seguito, come dissi, aumentato dal numero 
degl' individui che lo compongono, e che lasciai in uno stato di 
somma attività; ed abbenchè possa dirsi che l'istituzione di esso 
Consiglio abbia prodotto un esenziale cambiamento nella costituzione 
di quel governo, pareva a tutti probabile, che questo nuovo 
stabilimento sarebbe per continuare, quando però la dignità del 
Visirato fosse anche d'ora innanzi sostenuta da uomini tranquilli 
non riscaldati dai una soverchia ambizione. Ommettendo d'immorare 
sopra le cose comandate ad oggetto di diminuire il lusso della 
nazione, fece molto onore al Sultano il freno in cui tentò diponere 
i Pascià comandanti le diverse provincie, stabilendo il tempo di 
loro dimore, ed esigendo il contentamento de' popoli per 
lanciarli nel loro posto oltre lo stabilito triennio, cose tutte 
delle quali ne parlai pure a Vostre Eccellenze nel corso del 
ministero; e se un tal metodo sarà costantemente seguito è certo 
che li sudditi saranno meno vessati di quello che lo furono in 
passato. Fra gli oggetti essenziali, economici, e di buon servigio, 
ch' erano in corso di esecuzione al momento di mia partenza uno era 
quello di distruggere li ricchi feudi dispersi nel vasto dominio, 
facendo che alla mancanza d'ogni feudatario, le rendite avessero ad 
essere assegnate a quel Passalaggio dove esisteva il feudo, ed in 
tal modo far affluire nel ministtro tali rendite, e così togliere 
il disordine del dispotismo di essi feudaterj verso dei loro 
dipendenti, tanto più ch' essi non mantengono quelle truppe, che 
dovrebbero sempre esser pronte in servizio della Porta, e da essi 
mantenute. Se tale divisamento avrà completamente la sua 
esecuzione, il che però sembrava difficile per tanti opposti 
interessi, potrà il Sultano con tale nuovo fonte pagare delle 
truppe per il di lui servizio, onde averle pronte ad ogni bisogno. 
Ma oggetti ancor più essenziali occupavano lo stesso Consiglio. 
L'uno è quello di progredire le fortificazioni delle altre piazze 
più importanti, possibilmente riducendole ad uno stato di difesa, 
come si sta facendo per la Piazza di Bender, per quella di Anapa ed 
Ismail, per l'ultima delle quali fu impiegato dalla Porta il 
generale Koeler Inglese di cui parlai ne' miei dispacci, e quando la 
Porta continuasse a servirsi di esso generale come sembrava ch' essa 
desiderasse, è certo che la di lui esperienza potrà produrre de' 
buoni effetti anche in tale essenziale articolo.</p>
<p>Il divisamento pure di rendere addestrati li Giannizzeri negli 
esercizj militari, occupava egualmente i pensieri dello stesso 
Consiglio, ma converrà vedere se li progressi saranno per 
corrispondere, come sembrava che potesse aver luogo l'istituzione 
delli nuovi corpi di cannonieri e bombardieri, per il collocamento 
de' quali lasciai di già avanzata in lavoro la costruzione di due 
vaste caserme, a similitudine di quella che anni sono fu fatta per 
quartiere di Galiongi. L'articolo poi di render floride le forze 
marittime di quell'Impero, sta molto a cuore del Sultano, eccitato 
ancora dal suo favorito capitano-bascià animatissimo nel suo 
dipartimento, e bramoso di esser autore di utili cose in 
articolo di tanta importanza per la sicurezza di di quell'Impero. 
Adonta della somma attività de' lavori che si facevano 
nell'Arsenale per allestire le forze marittime della campagna, non 
pareva però facile che potesse essere del tutto completata la nuova 
nave di 74 cannoni già lanciata all'acqua pel servizio della 
presente campagna, abbenchè il Capitano bascià amasse di assistere 
a' lavori incoraggiando gli operai anche con mancie generose. 
L'acquisto fatto anni sono dagli Inglesi di due bastimenti foderati 
in rame, pare che animasse il Sultano a voler fare eseguire anche 
sulle proprie costruzioni simile operazione, ma quello che potria 
produr de' sommi vantaggi alla marina ottomana sarebbe di veder 
eseguito altro pensiero del quale se ne parlava come di cosa non 
dubbia. Egli è di avere ai stipendj della Porta de' costruttori 
inglesi, e delle maestranze ancora, e già si parlava senza equivoco 
che lo stesso general Kochler avesse e passare a Londra dopo di 
essersi trattenuto a Ismail, per farne la scelta, per convenire de' 
loro stipendj, e per seco condurli in Costantinopoli. Tali 
importanti providenze, tanta estraordinaria energia, nascono anche 
da una base fitta al sommo del cuor del Sovrano che sembra 
singolare. Spera quel Monarca, ed alcuni ministri del Divano, che 
poste in qualche buon ordine la marina e le truppe, e in maggior 
sicurezza le piazze, potrà un giorno veder ritornata allo stato 
primiero la perduta Crimea. Quelli che tra il ministero riguardano 
illusorie tali speranze, ne dimostrano però apparente persuasione, 
ravvisando li sommi beni che derivar potranno all'Impero, 
progredendo in tali divisamenti non già con la vista di poter 
tentare nuove intraprese, ma così il savio riflesso di essere 
possibilmente preparati e difesi al caso che il Gabinetto di 
Pietroburgo singolarmente fosse per coltivare in seguito l'idea di 
nuove conquiste, a danno di quell'Impero.</p>
<p>Supplito con la miglior volontà e con candor cittadino a quest' 
ultimo atto di mio dovere dopo il da me sostenuto ministero, coltivo 
la lusinga che la clemenza dell'eccellentissimo Senato vorrà 
accoglierlo con la naturate di lui indulgenza, costantemente da me 
esperimentata ne' lunghi aiuti che per pubblico favore mi vidi 
onorato a sostenere tanti diversi ed egualmente importanti uffizi. 
Grazie.</p></div1></body></text></TEI.2>
