<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania (1620)</title>
      <author>Francesco Erizzo</author>
    </titleStmt>
    <extent>66 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001078</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente.</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date/>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania (1620)">
<head>Relazione di Germania de Sier Francesco Erizzo et 
Sier Simon Contarini. (1620)</head>
<opener><salute>Serenissimo Principe, Illustrissimi et 
Eccellentissimi Signori. </salute></opener>
<p>Fu in ogni tempo la fortuna madre molto amorevole 
della Serenissima Casa d'Austria; perchè in più 
parti dell'universo, dello stesso universo ha quasi 
più a lei donato, che a molt'altri gran Prencipi 
insieme uniti, non fece: donato diciamo, perchè senza 
violenza d'arme, placidamente per via di donne, et 
d'altri prosperi accidenti, si è ella 
alzata in modo, che l'Ottomana ne medesemi tempi 
comparsa nel Mondo, seconda le resta d'Imperio, et 
forse, ben considerate, non l'avanza di forze. </p>
<p>La stessa fortuna, per giuoco quasi, come 
fa spesso nelle cose humane, tal volta ha voluto 
recarle alcun disturbo: ma se con una mano l'ha 
scossa, l'ha con l'altra fermata. </p>
<p>In Hiermania, lasciamo andare i tempi antichi; a 
quegli di Carlo quinto, la turbò ella assai; ma 
rasserenolla anco di poi ben presto, con la virtù di 
quel famoso Imperatore; sì che dello stato, et della 
gloria non restò sciema punto. </p>
<p>A tempi presenti, la Serenità Vostra, et le Signorie 
Vostre Eccellentissime da frequenti avisi di quelle 
parti intendono sempre, et da questi nostri pochi 
fogli d'avantaggio
intenderanno ancora, le sue perturbationi venir 
tranquillando, et dove perdente di provincie, et di 
regni interi i mesi adietro restava con mali pressaggi 
anco di peggio, hora, tolto di mano a nemici il 
perduto, a rischio del loro poco 
meno gli lascia sbattute loro le corone di capo. </p>
<p>In Hispagna poi la stessa casa, che preheminentie dal 
Cielo non gode? I Re d'Aragon si annulano per farla 
grande, et in questa nostra Italia ancora: i Re di 
Portogallo si perdono per ampliarla: i Duchi di 
Borgogna si estinguono per lume darle, 
dimi-nuito alquanto però con la parte, che in 
Fiandrai Signori de stati le sottrassero. </p>
<p>I Duchi di Milano mal governandosi, le aprirono 
la via all'occupatione di quello stato, con tanto 
disavantaggio de vicini. </p>
<p>I Mondi nuovi nacquero per quasi darle, con i tesori 
di quelle parti, incirconscritto l'Imperio, che in 
terra giàpoco meno tanto si spande, quanto fa il sole 
in Cielo, simbolo altiero e fastoso da lei per ciò 
tolto appunto, per emulare quasi con l'ampiezza, et 
con la gloria del suo nome, 
il lume, et il giro di lui. </p>
<p>Ma da questa hora ne partimo, et a quella di 
Hiermania ritorniamo. </p>
<p>Il presente Imperatore Ferdinando secondo, che de 
gl'Imperatori del Mondo da Giulio Cesare in qua 
compresivi quegli, che in Constantinopoli regnarono 
ancora, empie hoggi il numero centesimo settuagesimo 
quarto; il diciottesimo di quegli d'occidente doppo 
Costantino; il quarantesimo quarto de Tedeschi; 
l'undecimo di quegli di Casa d'Austria, nel 
quarantesimo terzo anno dell'età sua, toltone il 
Papa, supremo principe della Christianità; Signore si 
mostra assai humano, et di temperata complessione, che 
per gl'effetti anco più apparir farebbe, se da 
spagnuoli, che il lor volere interamente ne fanno, no 
se quasi nel contrario cambiato. </p>
<p>È questo Prencipe di statura anzi alquanto scarsa, 
che maggiore del mediocre, pieno, et compresso nella 
persona, di pelo, che non gionge al biondo; d'occhio 
azzuro, il qualecon un vetro, che hor nella spada, hor 
nella mano porta, aiuta spesso per meglio servirsi di 
lui. </p>
<p>La barba, il moto, il vestito alla spagnuola per 
apunto usa. </p>
<p>Il concetto, et il ragionare tutto diverso da quella 
natione però, perchè tutto benigno, cortese, et 
aperto si fa conoscere, il che ben comprendemmo nelle 
audienze, che havemmo da lui, quando alla sua presenza 
giunti nell'incontrarci alquanti passi, nel tenire 
buon pezzo il capo
scoperto, nè voler, se non con nol coprire, dando di 
mano alle nostre berrette, se l'indugio il parea 
troppo; et nell'accompagnarci piegando il ginocchio 
egli etiamdio, mentre ricevea le nostre riverenze; 
modi in vero humanissimi affatto diversi dal sussiego 
et dalla durezza spagnuola. </p>
<p>Si pasce alla Tedesca abbundantemente, di vino 
generoso vuole i primi bicchieri, adacqua i seguenti, 
e dentro vi spreme la scorza del cedro frequentemente, 
mangia volontieri de salvaticini, capri, Cervi, 
et simili animali; la caccia
grandemente le piace, et quattro giorni almeno la 
settimana, doppo le messe, vi impiega, e trovasene 
bene di salute. </p>
<p>Nelle parti dell'animo ben corrisponde sua Maestà 
a quella religione, et a quella pietà, che vogliono 
andar unite in soggetto nel Mondo così eminente. </p>
<p>Ode il giorno due messe, tal volta anco due prediche, 
la festa almeno, in Italiano l'una, in Tedesco 
l'altra; con l'essempio tenta di persuadere i suoi 
popoli al vero culto di Dio, per sè alla pace 
inclinata si mostra; assiste di continuo a consigli 
delle cose sue; ode ciascuno 
volontieri, non isprezza l'instanze de poveri, anzi 
bene spesso per le strade andando, si gli viene veduto 
alcuno, che l'habbia di qualche cosa supplicato, suole 
anco dirgli, ho veduto, ho espedito il vostro 
memoriale, sta nelle mani 
al tal Segretario. </p>
<p>De religiosi ama assai la conversatione, spesso con 
Gesuiti, et con Capuccini si trova, de quali alquanti, 
et Venetiani, et dello stato in Vienna, et co quali 
anco d' altro, che de negotij dell'anima suol 
trattare, mentre massime o l'ambittione, o la 
semplicittà de gl'uni, et de gl'altri 
di quei Padri, gli stimolano al mostrarsi domestici di 
sua Maestà; la quale anco lor da sè molto inclina. </p>
<p>Communicasi tutte le domeniche, et molte delle altre 
feste ancora; è nel donare magnanima, et larga, 
quanto però l'angustie sue comportano; ma la verità 
è pure, che se hoggi in mano le arriva una buona 
somma de taleri, domane non ce n'è più, così di 
cavalli, et d'altro, che a Prencipi 
suole spesso pervenire; et perchè come che abbundino 
gl'oblighi, et le occasioni di dare a servitori, che 
in guerra, et altre cariche servono sua Maestà, et a 
lei manchi d'ordinario in questi tempi il modo di 
rimunerargli parte fra loro l'honore della chiave 
dorata, in tanto che vicino quattro cento sono i 
soggetti riconosciuti da lei d'ogni natione con questa 
prerogativa,
onde altro per la Corte non si vede hoggi, che dalla 
cintura pender cotali chiavi a soggetti credutine 
degni; quando per tenire quell'ufficio nel decoro, che 
l'accompagna, a tempi di Rodolfo sovra una meza 
dozzina di queste chiavi senza più eran dispensate; 
per la qual cosa con iperbole 
comunemente si dice adesso, che quasi il ferro, et 
l'oro della Hiermania tutto mal possi bastare all'uso 
di quelle chiavi. </p>
<p>Ama l'Imperatore la musica grandemente, et non solo 
nelle chiese, ma la vuole nelle proprie Camere ogni 
dì; raccoglie d'ogni parte i migliori musici, che 
può havere, gli stima, et gl'accarezza. </p>
<p>Non crediamo bene entrar a parlare a Vostra Serenità 
et alle Signorie Vostre eccellentissime di certi 
universali, intesi già mille volte da loro, de gli 
stati dell'Imperatore 
et della Hiermania, come de confini, d'entrate, et 
cotali altre cose, che hoggidì van per le bocche di 
tutti, di cui le stampe abbundano ancora; oltre che la 
nostra breve Ambasceria non ci ha dato apena spatio di 
poter intender quello, che di maggior rillevo passa in 
quelle parti. </p>
<p>Le diremo adunque solo, che da Carlo V in qua non ha 
sentito la Hiermania maggior commotione in tutte le 
sue parti, et in tutti i suoi popoli della presente, 
il che ben si comprende da freschi vestigi, che ci ha 
lasciati, et tutta volta ci 
lascia la guerra, perchè le Campagne, et le ville non 
pure, ma molte delle Città prencipali, et nelle 
chiese, et nelle case rappresentano miserando 
spettacolo dell'empietà, et della rappacità de 
soldati, che per lo più nemici della 
Cattolica nostra religione, non hanno lasciato adietro 
violenza alcuna del senso, et diverse schiere 
specialmente de soldati poloni heretici mandati già 
da quel Re all'Imperatore in aiuto, doppo havere mille 
sacrilegi 
commessi, ivano per le strade vendendo i calici, le 
patenne, et cotali altri sacri arnesi d'oro, et 
d'argento, alle chiese rubbati, che bene spesso da 
altri heretici poi erano comperati a vili usi, onde 
tal volta tratte le reliquie de loro vasi venduti, 
vedeansi gl'ossi de santi fra le mani
tenirsi di quei soldati, o traendosegli di seno, o 
delle calze, doppo haverne fatto mostra s'alcuno per 
essi volesse dar forse loro qualche denaro, non lo 
trovando fastiditi gettavanle per le strade 
empiamente. </p>
<p>Et perchè estimiamo noi, che a ben rappresentare a 
Vostra Serenità, et alle Signorie Vostre 
Eccellentissime lo stato de gl'affari presenti 
dell'Imperatore ci convenga delle cose
passate accennar i principi, ci faremo brevemente 
alquanto per esse indietro. </p>
<p>Estinta dunque la speranza, che a Mathias Imperatore 
passato fosse per nascere figliuoli, onde a sè prole, 
et successore all'Imperio restasse: Massimiliano 
Arciduca suo fratello, il quale per l'ordine di natura 
dovea succeder capo
della Casa d'Austria, vedendo sè, et Alberto ultimo 
fratello senza altra successione, o facilità 
d'haverla, per prevenire tutti gl'inconvenienti, che 
potessino accadere doppo la morte
loro, applicò l'animo di fermare la successione in 
Ferdinando; al quale egli, et Alberto cedessino i loro 
stati in Hiermania, et lo stesso il Re di Spagna 
facesse ancora di certe
pretensioni, che ci teniva; la qual unione de stati 
trattatasi da Massimiliano con il Re Catolico, ne 
riportò il conscenso,con questa conditione però, che 
ceduto fosse alla Casa di 
Spagna uno stato in Hiermania, del quale si trattasse 
poi et su questi termini restonne patto fermo in 
iscritto. 
õPer havere l'opinione non solo, ma il consenso 
di ciò da Alberto l'anno 1615 andò pure 
in
persona in Fiandra Massimiliano; il quale etiamdio fè 
trovar buono al fratello quanto gl'andava per mente. </p>
<p>Gettati questi fondamenti restava l'im-
portanza dell'edificio a fermarsi, ciò è la voluntà 
di Mathias Imperadore, il quale si mostrò molto 
renitente, non tanto per la poca inclinatione, che 
hebbe sempre verso Ferdinando Arciduca all'hora, 
quanto perchè vedendo tutta la Casa d'Austria unita a 
volergli dar successore (gran dispositione di Dio) 
stimò, che quello a lui da Ferdinando fosse fatto, 
che egli a Rudolfo fece, et, che per diverso modo poi 
i regni, et i sudditi della Boemia, et dell'Ongheria 
fecero quasi interamente allo stesso
Ferdinando, privandolo di quelle corone, se bene 
conforme l'istabilità delle cose del Mondo, quel ne 
succede, che ne vediamo. </p>
<p>Al conscentimento di questo grave concetto parea, che 
da Ministri di Matthias generalmente non s'inclinasse, 
mentre ben loro si dava a conoscere l'auttorità, et 
forse le persone loro ne 
provarebbono alteratione, et danno, il che ben 
succedette al Cardinal Glesel in particolare per le 
male sodisfattioni, che Ferdinando, Massimiliano, et 
gli Spagnuoli passavano di lui. </p>
<p>Si battè sopra questo chiodo lo spatio ben di due 
anni continui, et in fine superata la voluntà de 
Mathias, non senza abbundanti promesse, et sicurezze 
ancora date al Cardinal Glesel, che continuarebbe 
nelle cose del governo, la presenza, et l'auttorità 
sua, del 1617 fu congregata la Dieta di 
Boemia, et senza l'intervento di Slesia, Moravia, et 
Lusatia, per opera de Baroni Cattolici della 
Boemia, contra la voluntà de gl'heretici, a 16 di 
Giugno, fu dichiarita la successione di Re di Boemia 
in Ferdinando, et a 23 dello stesso, ne seguì la 
coronatione, et dovendo partire l'Imperatore da Praga, 
mise il governo tutto in mano a Cattolici. </p>
<p>I quali mal inclinati alla contraria setta, 
dipendente da Cesare si dierono immediate a 
contravenire a privilegi antichi de gl'heretici nelle 
cose specialmente della religione; onde frambe le due 
proffessioni crebbero a meraviglia i disgusti, per la 
qual cosa l'anno presso 
1618, trattandosi dell'elettione di 
Ferdinando in Hungheria, ben si videro gran renitenze, 
et furonvi proposte conditioni inamissibili. </p>
<p>I Baroni della Boemia heretici, preso gran vigore da 
queste renitenze de gl'Hungheri, si assemblarono in 
Praga, et quantunque l'Imperatore con severissimi 
editti lor commandasse di separarsi, non ostante i 
repplicati precetti, continuarono ne lor congressi non 
solo, ma dalle gelosie nelle disperationi 
tirati, il 23 maggio , armati si 
portarono dentro il Castello di quella Città, et con 
furore nella Camera, ove i Consiglieri di Cesare 
raunati stavano, ne gettarono dalle finestre il 
Slavata, et il Mescianschi quivi Luogotenenti 
Imperiali, et il Segretario Filipi; onde 
impratronitisi del Castello, et de denari delle 
contributtioni, deposero quei vecchi Magistrati, et ne 
crearono de nuovi da lor dipendenti, et fattosi dare 
dalla Città il giuramento, vi ammassarono gente alla 
diffesa. </p>
<p>Per questa causa il 16 giugno con celere 
anscietà fu precipitata da partegiani di Ferdinando 
l'elettione sua in Re d'hongheria; a gl'
11 luglio ne seguì la coronatione in 
Possonia, con tutte quelle pregiudiciali conditioni, 
che gl'Hungheri sepero dimandarne, et di quei giorni 
appunto furon attese le promesse ancora amplissime 
fatte già al Cardinal di Glesel, con la priggionia 
della persona di lui nel Castello 
di Giergrepach, et con la confiscatione de tutti i 
suoi beni. </p>
<p>Continuarono Boemi ne loro mottivi con buoni 
progressi, et l'Hungheria stava osservando fin che 
morì Mathias il milleseicentodiciannove: venti di 
Marzo, che rivoltossi affato poi con l'assistenza et 
armi del Gabor Prencipe della Transilvania; et perchè 
quello successe in appresso ben 
resta chiaro alla nottitia delle Signorie Vostre 
Eccellentissime, non ne toccaremo più innanzi, solo 
diremo, che doppo molte aggittationi di varij 
accidenti, la fortuna dell'Imperator Ferdinando in 
modo risorta si trova, che humiliatesegli le Provincie 
ribellate Bohemia, Alsatia, 
Lusatia, Moravia, et la maggiore parte dell'Hungheria, 
scacciato il Palatino, che essule non solo, con bando 
Imperiale, quasi rammingo hor a questo, hor a quello 
amico si porta, ma toltogli lo stato ancora, separati, 
et disarmati li Prencipi dell'Unione, che venia a 
Cesare chiesero, non pare a sua Maestà per adesso 
gran turbine soprastia; è vero però, che in Noiaus 
ciò è in Castel 
novo, fortezza nell'Hungheria di singolar 
consideratione si trova il Torzo  prencipalissimo 
ribello dell'Imperatore con altri, molti Signori dello 
stesso partito, risolutissimi tutti 
di diffendersi; onde assai da gl'Austriaci si teme, 
che se quella piazza da alcuno di quegli che la 
tengono, o non si vende, o per altra maniera non si 
tradisce, non sia per cadere; perchè resta ella 
messa in un posto assai vantaggioso, che da due parti 
con il paludo la guarda, dall'altra ancor con l'arte 
è rinforzata molto, è di 7 
Beloardi, piena di monitioni, da vivere, et da 
combattere, ha 7.000 buoni soldati, 60 pezzi 
d'artigliaria et in sè racolte tiene pur tutte le 
ricchezze, et gl'haveri di Signori, et Baroni non solo 
rifuggitisi in essa, ma la maggior parte de gl'altri 
di quel regno ancora. </p>
<p>Forma quella piazza importante frontiera alla 
Bohemia, all'Austria, alla Moravia, et alla Slesia, se 
per ventura restasse ella in mano a gl'Hungheri, o 
entrasse in quelle de Turchi, potrebbono i nemici 
scorrere fino sotto Vienna, et nel più adentro ancora 
le provincie adiacenti, per non 
esservi altro forte d'arrestarvi l'incursioni. </p>
<p>Una parte anco della Cavalleria del Gabor restava da 
quella piazza, non più, che 3 leghe luntana, mentre 
egli più adentro, verso il monte, et il suo stato si 
trattiene ancora, che tanto meno all'Imperatore lascia 
facile speranza di 
poterla occupare con le genti di Bucoi, et del Conte 
Rambaldo Collalto, le prime ultimamente cresciute in 
numero di forse 13.000, mal pagate con penuria di 
viveri, et con delle infirmità fra d'esse; le seconde 
di sotto a 6 milla, accompagnate elle ancora da poca 
sodisfattione, vallore, 
et tedesche tutte, et vivono con la distruttione del 
paese. </p>
<p>Dalla diffesa, o dalla perdita di questa importante 
piazza di Noiaus dipende per quanto viene detto, lo 
stato delle cose a vantaggio altrettanto 
dell'Imperatore, quanto a sostegno del Gabor, et de 
gl'Hungheri, i quali però se fossino 
tolti effetivamente in protettione dalle armi de 
Turchi, di che sommamente l'Imperatore teme, et alla 
Corte molto si ragiona, non pur difficile, ma 
pericolosa ancora assai farebessi la conditione di 
Cesare, spetialmente per gli humori 
indigesti de sudditi di molte Provincie, che manumesse 
da lui, e sbattute, et derrogate ne loro privileggi 
insurgerebbono contra Sua Maestà Imperiale ad ogni 
invito di fortuna, che 
potrebbe anco essere abbracciato con maggior vigore 
dal Conte di Mansfeld nelle parti tra la Boemia, et la 
Moravia, et da qualche altri ancora. </p>
<p>Quello, che di ciò accader s'habbia, come 
sicuramente non si possa ancor affirmare probabile è 
non di meno, che Turchi, i quali con animo non buono 
restano con la Casa d'Austria, 
et che la ragione di stato loro anco mostra, migliore 
per loro dover esser la vicinanza de gl'Hungheri 
deboli da loro dipendenti, e diffesi, che quella 
dell'Imperatore, che vuol dire de gli Spagnuoli, 
nemica, et forte, siano esse per 
sostenire il Gabor, et gl'Hungheri nelle pretensioni 
loro, onde sotto coperta di portare le forze 
loro contro la Pollonia, stando già dichiarita quella 
guerra, et inviatovisi in persona già con gran forze 
lo stesso Gran Signore, 
potranno con facilità per la vicinanza de loro stati, 
et arme, ostare alla fortuna fin qua molto buona 
dell'Imperatore. </p>
<p>Il quale non lascia però senza pensiero ancora 
il Marchese d'Agrendorf in Slesia, fratello di 
Brandenburgh, egli ancora dichiarito ribello, per 
qualche unione di gente, 
che viene facendo, sotto pretesto della sola 
diffensione de gli stati suoi; ma del partito 
heretico, amico de nemici di Cesare, con qualche 
intelligenza forse con il Conte di 
Mansfeld, che tra confini della Boemia, et del 
Palatinato superiore ingrossa pur egli ancora ogni 
giorno di soldati specialmente de sbandati da Prencipi 
Uniti, sotto pretesto di volere la sodisfattione de 
suoi crediti, pare da quella 
parte ancora apparir possa del torbido all'Imperatore; 
ma non mescolandosi Turchi con gl'Hungheri a danni di 
sua Maestà, che repplichiamo, non essere in tutto 
ancor ben certo 
con le forze che ella tiene, si può credere habbia a 
superare interamente gl'inimici suoi; se bene le 
rigorose risolutioni de castighi, che s'intendono sia 
per dare a prencipali ribelli della Bohemia, et il 
sacco doppo la presa di Possonia permesso 
da Bucoi a molti luoghi dell'Hungheria, contro la 
promessa lor fatta di preservarnegli, potrebbono più 
forse cauti, et ostinati etiamdio rendergli verso 
d'essa. </p>
<p>La quale se rompesse il Re Cattolico con gli stati 
uniti della Fiandra, verrebbe in oltre a sentire 
diminuiti gl'aiuti di quel Re, mentre egli non 
potrebbe con tanta applicatione assistere a 
lei, sostenuta fin qui grandemente da quel Re; il 
quale non solo per la pietà che a Dio professa, ha 
voluto diffendere l'Imperatore dalla felonia de 
sudditi suoi eretici, ma perchè trattavasi del 
proprio interesse per il patto in scrittura 
seguito già, che dicemmo di sopra fra Cesare et lui, 
che mancando l'Imperatore senza posterità per essere 
la Boemia decaduta da suoi privilegi, stante la 
ribellione sua contro di lui, et cessando in 
consequenza, secondo Spagnuoli intendono, 
la prerogativa d'essere in avvenire più regno 
elettivo, habbia egli a divenire patrimonio della 
corona di Spagna concetto che mirabilmente afflige 
Bohemi, i quali con pensiero molto diverso, 
rispondono non esser di ragione vadino estinte le loro 
tavole, et privileggi antichi fermati con la bolla di 
Carlo quarto, mentre, che non han essi 
nell'universale al Prencipe loro 
mancato, anzi sempre mantenutagli la Fede, et 
l'ubidienza; l'errore essere stato d'una parte di quei 
Baroni solamente, i quali potendo nelle persone, et 
beni ricevere quel castigo,
che il loro fallo conscente, non par convenga, 
gl'innocenti habbino a socombere, et l'errore di 
pochi, si castighi con la pena di tutti: ma come si 
vadino queste pretensioni, egli è pur vero, che tutto 
distrutto resta il regno di Bohemia, et 
la Città in particulare di Praga dall'ingluvie, et 
libidine de soldati: assai communemente si ragiona 
allaCorte delle confiscationi de sudditi ribelli per 
la maggior parte priggioni, et della vita dubiosi, 
dover entrar il valsente d'oltre cinque millioni di 
fiorini in mano all'Imperatore; il quale forse 
vien ampliando queste summe, per ampliar insieme le 
speranze di sodisfattioni a credittori immensi, che 
sempre gli stanno dattorno, chiedendo denari. </p>
<p>Il consiglio dell'Imperatore stimolato fortemente 
dall'Ambasciatore di Spagna, vorrebbe si tagliasse il 
capo fino a 24 Signori di 150, che si trovano 
prigioni in Praga, rei di fellonia contro Cesare, et 
sin quando si trovammo alla Corte, dicevasi esserne 
stabilito fra quei Consiglieri questo parere; sua 
Maestà parea nondimeno difficile si mostrasse 
all'assenso, anzi un giorno, che si trovò 
in Consiglio mentre di ciò si trattava, dal 
dispiacere di quel proposito, si mise ella in un 
sudore sì grande, che le gocce frequenti ne le 
stillavano dalla fronte; onde costretta 
fu a dire a Ministri: Io non posso più hormai qui 
fermarmi continuate di ragionare, et pensateci meglio. </p>
<p>Teme forse l'Imperatore possa il sangue di quei 
Signori augumentare anzi, che estinguere l'incendio 
negli stati suoi, restandogli per aventura in mente a 
qual iattura la corona di Spagna portasse il rigore 
del Duca d'Alva in Fiandra per cotali 
mal pesate risolutioni, oltre che ben comprende la 
Maestà sua il pensiero de gl'oppressi da lei poter 
anco risorgere a suoi nuovi danni, secondo 
gl'accidenti, massime se da Turchi con sostenersi il 
Gabor si venisse per consequenza a dar vigore 
a prencipi dell'alta Sassonia, cui già da Carlo 
quinto non come a gl'altri furon gli stati renduti, i 
quali heredi dell'ingiurie, che quell'Imperatore a 
suoi maggiori fece, proffessano mala voluntà con il 
presente, et contra di lui 
uniti già con il Re di Danimarca, et con gli stati 
della Fiandra, quantunque per sè non vaglino molto, 
non è però, che non possino apportare de danni alle 
genti massime Spagnuole nel Palatinato; il quale 
stimano Imperiali non sia per esser loro tolto con 
forza d'arme, sbattuto rimanendo 
il Palatino d'ogni vigore, et di speranze ancora, 
mentre, non che l'aiuto effettivo, ma gli nega 
etiamdio ricovero ne suoi stati il Re suocero Inglese; 
il quale per mostrar di far alcuna cosa nondimeno 
invia a Cesare dentro a suoi termini 
languidi però il Milort Gibi suo Ambasciatore per 
fare nuove instanze alla Maestà sua di reintegrare il 
genero Palatino in quello stato, per il qual fine 
trattenendosi ancora alla Corte gl'Ambasciatori di 
Danimarca, va indugiando l'Imperatore far loro sopra 
ciò altra risposta, fin a tanto giunga a lui il 
sopradetto Ambasciatore Inglese; nella qual 
risolutione si devrà far qualche riflesso ancora, che 
i Prencipi già uniti accommodatisi con la Maestà 
sua, il fecero con che da lei si levassino le genti 
Forastiere del Palatinato; et se ben pare habbino essi 
Prencipi disciolto il loro essercito, rimane egli 
nondimeno come dire, unito al Conte di Mansfelt del 
modo, che accenammo di sopra, sotto prettesto di 
volere le paghe sue. </p>
<p>Nella Dieta, che a Rattisbona vuole fare 
l'Imperatore, che a San Giovani era chiamata, et che 
già differita resta per la renitenza del Marchese di 
Brandemburgh, senza il quale il Duca di Sassonia non 
vuol esservi ancora, si dovea trattare 
del Palatinato, credesi però, che raffermandosi ella 
di nuovo, non ostante le pretensioni sovra quello 
stato di Baviera, et de Neuburgh, il primo per essere 
della propria Casa, et per 
la somma de suoi rillevanti crediti con l'Imperatore; 
il secondo, non solo per esser egli ancora della 
medesima stirpe, ma più innanzi assai dell'altro nel 
sangue, et per ciò 
capace dell'heredità, possa la Maestà sua 
rissolversi non assentirlo nè all'uno, nè all'altro 
de quei Prencipi, nè allo stesso Palatino ancora, ma 
sia per infeudarne il proprio picciolo figliuolo, con 
che all'instanze del Re 
Inglese, et di Dannimarca paia sodisfarsi, et in un 
tempo medesimo resti punito il padre dell'ardire, et 
dell'errore, dichiarandonelo incapace. </p>
<p>Ma questa, et ogn'altra risolutione di Cesare, devrà 
prender regula da quella de Turchi; i quali se 
prenderanno, come s'intende, con l'armi loro a 
sostenere il Gabor, andrà con gran misura sua Maestà 
nel nutrire, et nell'accumulare 
maggiori gli sdegni ne sudditi suoi, et potrebbe anco 
per aventura allo stesso Palatino restituire lo stato, 
se gl'accidenti ve la consiglieranno, ma se Turchi con 
altro impiego delle forze loro a più determinate 
imprese, non curando molto del Gabor, tendessero 
nella Pollonia, et il colmo dell'armi loro havesse 
quivi ad impiegarsi, esser potrebbe ancora 
l'Imperatore seguendo la 
buona fortuna, che l'accompagna, con il sostento de 
gli Spagnuoli, che in Hiermania a proprij fini ben 
tengono l'occhio, tornasse assoluto Signore de stati 
suoi, mentre massime quello gli resta a superare, 
senza comparatione, assai meno rimane del superato. </p>
<p>L'essercito dell'Imperatore in più luoghi conforme i 
varij suoi bisogni resta diviso: sotto Bucoi terrà 
forse 13.000 soldati la Maestà sua nell'Hongheria, 
che fomentati da forse seimila condotti dal Conte 
Rambaldo Collalto, che in molta estimatione di Cesare 
vive, caminano in quelle parti, guadagnando di quelle 
terre, che o in tutto 
aperte, o sostenute da poche forze, con facilità loro 
si rendono, et fin qui anco fan testa al Gabor; il 
quale verso il monte rittirato in siti forti, attende 
i soccorsi de Turchi, ammassa genti, et per tirar 
innanzi il tempo, artificiosamente vorrebbe trattare, 
quasi come mezano di pace fra gl'Hungheri, et con 
l'Imperatore. </p>
<p>Patiscono molto di viveri queste genti di Bucoi nel 
posto, ove si trovano. </p>
<p>Quattro regimenti di Spagnuoli hanno il quartiero 
loro nella Moravia, questi sciemati restano assai; ha 
fatto l'Imperatore più d'una instanza 
all'Ambasciatore di Spagna, perchè faccia quelle 
genti passare in Hungheria, ma egli non vi ha 
conscentito, dicendo, che sono elle state dal suo Re 
mandate per l'acquisto della Bohemia, et che senza 
nuovo ordine della Maestà Cattolica, altrove non è 
per inviarle. </p>
<p>Altri quattro reggimenti nella Bohemia si trovano 
anco del Duca di Baviera, sotto il Prencipe di 
Lietistain, a cui dall'Imperatore quel regno è 
raccomandato. </p>
<p>Nel Palatinato si alloggiano vicino 
7.000 fanti lasciativi dallo Spinola, che affligono 
quello stato, et dell'incommodo partecipano assai 
ancora le Città di Magonza, et di Francfort, l'una in 
sul Meno, l'altra in sul Reno, nè sono state, tal 
volta, senza gran gelosia della libertà loro antica. </p>
<p>Tiene anco l'Imperatore quel regimento, che gli 
pagava il gran Duca, al quale fa istanze continue, 
perchè ritorni sua Altezza a dare le paghe, ma fin 
qui altro non ne segue; tutte queste militie 
giungeranno ben vicino 35.000 fanti. </p>
<p>Il Duca di Sassonia terrà egli ancora buon corpo di 
soldati nel suo stato; ma questi militarano sempre a 
parte in servitio dell'Imperatore, nè con Bucoi, nè 
con Baviera volsero unirsi per lo passato, andando 
quel Prencipe con de rispetti particolari 
molti, stante la religione, che professano i 
sudditi suoi, che con molte scontra di quelle de 
sudditi dell'Imperatore da sua Maestà perseguitate. </p>
<p>Per non potere l'Imperatore pagare questi soldati 
è costretto dar loro, come dire, in preda il paese, 
poichè la descrittione rimane estinta; et quando si 
forma un terzo, se gli consigna nella tal provincia 
tante miglia di paese da foraggiare, per la qual cosa 
il tutto ci va a rubba: onde non è contadino, che 
spogliato d'animali, et di sostanze non resti mentre 
doppo essersi ben pasciuti i 
soldati per trovar qualche denaro, che lor manca 
sempre, daranno un vitello per un fiorino, un bue per 
due; per lo più non è anco soldato, che non habbia 
il suo carretto da condur seco per menarsi dietro il 
bottino, et mandar lontano 
a torre ciò, che più gli piace; per la qual cosa 
tanto è il numero di questi carri, che per ogni terzo 
abbunda, e tanto è quello delle genti basse, che gi 
conducono, che di grande imbarazzo, et ritardo sono 
tal volta al marchiare, spesso 
tenendo anco divertito il soldato dall'ufficio suo, in 
tanto, che quel paese, che non resta in mano al 
nemico, premuto resta così forte dal soldato amico, 
che forse miglior partito tiene quello di questo, 
mentre l'inimico per concigliarsi qualche affettione, 
cerca forse più temperato 
mostrarsi per il proprio vantaggio. </p>
<p>Sproveduto senza modo rimane l'Imperatore di denaro 
anco per i domestici bisogni, et la narratione di 
sopra ben ne fa fede, mentre dalle provincie soggette, 
non può cavare le solite entrate, di gioie, argenti , 
et d'altro ha fatto 
de gl'impegni assai; a sudditi Bohemi non incolpati di 
fellonia ha richiesto, non ha molto, un donativo di 
cento mila taleri. </p>
<p>Gravezze, et taglie grosse ha posto la Maestà sua 
fin qui tre volte a mercanti di Vienna, che 
sofferiscon malamente così dure, et frequenti 
richieste; per lo che forse nasce, che nessuna cosa in 
quella Città si può pagare, che quasi 
non si vuoti la borsa, nutrendovisi una carestia 
smisurata di tutto. </p>
<p>Dalla casa del commune in Vienna, che suole in sè 
ricevere, et governare i beni de pupili, et nella 
quale da molte vie entran denari per vantaggio di 
quella Communità, ha l'Imperatore tolto ogni cosa, 
appropriandola a suoi bisogni, con promessa, che 
quando possa, le restituirà il tutto. </p>
<p>A queste angustie pare possa andar unita ancora 
l'infelicità delle monete, che per gli stati si 
spendono dell'Imperatore, mentre ciascuno di quei 
Signori a modo loro stampano ciò, che vogliono, in 
mettallo così basso, et mescolato, che non 
si può veder cosa più misera, che le zecche 
dell'Imperatore, et le più di quegl'altri Signori 
sono tutte in mano de gl'hebrei; ondeben pare tanto 
possi far a pieno chiara la condittione di 
questo negotio. </p>
<p>Al Duca di Baviera, che con molte istanze richiede 
sempre a Cesare forse due milliona de taleri, spenduti 
da lui in unire, et mantenere l'essercito a diffesa di 
sua Maestà, non havendo in contanti, onde 
sodisfarnelo possa, ha ella a 
sua Altezza assignato l'Austria superiore, spatio 
cinque anni a contargli il suo credito, ma presto 
questo gran tempo andrà, crediamo, allo sborso 
promesso; in tanto discontenti quegl'Austriaci di 
vivere sotto quel Duca, et sotto il presidio 
che di 4.000 de migliori soldati, che egli habbia, 
vi tiene, si consigliano fare lo sforzo, che potranno 
per offerir denaro all'Imperatore da sottrarsi a quel 
Duca, ma nè questo con facilità si potrà da loro 
mettere in effetto. </p>
<p>Al Duca di Sassonia per l'assistenza che ha fatto 
egli ancora a sua Maestà Cesarea di buon corpo 
d'essercito, che però non volle unir mai, come 
altrove dicemmo, a nessune dell'altre genti, che la 
servirono, ha, ella assignato la provincia della 
Lusatia, ma non se contenta sua Altezza, la quale 
conosce quella provincia, secondo i ripartimenti della 
Hiermania, esser membro della Slesia, 
et haver bisogno l'assignamento, per rendersi valido, 
dell'assenso delle provincie vicine, ad alcune delle 
quali pensando l'Imperatore, o levare, o moderare i 
privileggi stante i motti passati, et non 
acconscentendovi elle, rimane del buon essito incerta 
la promessa al Duca fatta. </p>
<p>Il quale oltre ciò discontento rimane ancora, che 
havendo egli havuto commissione dall'Imperatore di 
trattare fra Slesiti, et fra sua Maestà, et per ciò 
havergli ella dato, secondo sua Altezza afferma, la 
plenipotenza di farlo, non vuole hora Cesare 
sottoscrivere l'accordato per alcune 
discrepanze de privileggi, di libertà di conscienza, 
et d'altro onde fu pure per questo rispetto mandato 
ultimamente in Slesia dall'Imperatore l'Arciduca Carlo 
suo fratello, 
per vedere d'avanzare ne propri fini, che altri non 
sono, che d'estinguere a quei sudditi i privileggi, et 
rendere quella provincia, come anco il regno di 
Bohemia, feudo decaduto alla Casa d'Austria. </p>
<p>Tornato di là Carlo non ha avanzato altro, che lo 
spasso, anzi il pericolo d'un bere continuo, secondo 
l'uso di quelle genti, che di salute a gran 
pregiudicio il condusse, onde subito gionto a Vienna 
fu necessitato mettersi in una purga 
reffrigerante, et ve lo lassammo ancora, restandosene 
quel negotio però senza altro stabilimento fin qui, 
con mala sodisfattione di Sassonia per le conside-
rationi di 
sopra; il quale negotio non par forse difficile a 
creder, si habbia a terminar bene, di quel modo,che 
diversi altri gravi pericoli di sua Maestà le furono 
già divertiti da Dio, e stimiam bene raccordarne 
alcuni alla Serenità
Vostra, et alle Signorie Vostre Eccellentissme Grande 
fu quello, che nel colmo delle prosperità de nimici 
suoi, nel suo Castello a Vienna entraronle innanzi 
forse cinquanta di quegl'heretici più principali, et 
con maniera assai orgorgliosa, per lo fomento 
dell'armi, che haveano de lor 
confederati vicini, le chiesero alcune essorbitanze, 
acciò che negandosi loro, havessino eglino, come 
dire, occasione d'assicurarsi della persona di sua 
Maestà, che era il lor fine, mentre già l'abundante 
setta loro, cominciava quasi tumultuare in Vienna, che 
mal proveduta di soldatesca, mal haverebbe potuto 
resister loro; ma in 
sul pericolo appunto entrarono in Vienna quattro 
Cornette di Cavalleria fiorentina, et sentitosi da 
coloro il calpestio de Cavalli, che non aspettavano, 
mutarono stile, et a maggiore placidità ritornati, il 
più breve, che puotero, uscirono dall'Imperatore. </p>
<p>Altro favore di sommo rillevo fecele il Signor 
Dio di quei giorni appunto, che scorrendo il Conte 
della Torre le Campagne vicine Vienna, et per 
l'abbundanza delle genti sue patrone della Campagna, 
mentre Bucoi, con le sue d'inferior numero assai, 
incalzato dal nemico mal potea anco attendere al-
la rittirata, apparve, et crebbe d'improviso così 
folta una nebbia, che al Conte già vicino turbò il 
modo di più seguirlo, togliendogli affatto l'uso del 
vedere, per la qual cosa avanzatosi già Bucoi al 
fiume a canto la Città, fermatosi alla testa del 
ponte, puote passare le genti sue, et ridussele tosto 
in sicuro, che se per lo contrario accade 
a zuffa tra loro, potendo facilmente i meno essere da 
i più superati, gran rischio era, non trascorresse il 
tutto a manifesta rovina; da questo accidente ammunito 
l'Imperatore stimò bene, di cacciare fuora una meza 
una dalla parte verso 
quella Campagna, che guarda la Città dal lato appunto 
ove essa allogia, et assicurarsela maggiormente da 
gl'approcchi del nemico, che potea da quel canto fin 
dentro le sue stanze, 
con il moschetto incommodare la Maestà sua. </p>
<p>Il terzo prospero avvenimento fu quando il Palatino o 
troppo audace, o poco consigliato stimò bene in 
Bohemia attacarsi con l'arme di sua Maestà Cesarea, 
et del Duca di Baviera, perchè accadutone infelice il 
successo, perdutassi la battaglia, perdute anco 
restarono le speranze sue tutte; onde ricuperato 
l'Imperatore quel regno, se gli humiliarono anco i 
Prencipi uniti; il Conte di Nansan rittirò le sue 
genti in Fiandra, et fermossi con felici altri 
progressi di poi la buona fortuna di sua 
Maestà. </p>
<p>Della persona della quale, de suoi stati, delle sue 
speranze, et de suoi pericoli, havendo noi fin qua 
discorso a Vostra Serenità et alle Signorie Vostre 
Eccellentissime, come ella s'intenda con gl'altri 
Prencipi brevemente consideraremo anco al presente, et 
prima con quegli della Hiermania, i quali dividensosi 
in due parti, difidenti, et affettionati, tra primi 
rimangono tutti quegli, che portatele contra l'armi, 
se bene seco ricompostisi di poi, restano, come dire 
tanti torchi, che accesi in prima un gran pezzo, 
benchè spenti, 
rimangono in facilissima dispositione ad ogni picciola 
favilla di nuovi moti, d'appicciarsi un' altra volta, 
et questi sono Langravio d'Assia, il Duca di 
Vitembergh, i due Marchesi 
d'Aspach, et di Bada, con quegl'altri di minor 
condittione appresso. </p>
<p>Fra dipendenti da Cesare sono Sassonia, et con 
Baviera, de quali habbiam detto di sopra; il primo de 
suoi erediti non sodisfatto, con applicatione mal 
buona, non resta dell'Imperatore contento, come anco 
sua Maestà Cesarea di sua Altezza non rimane 
sodisfatta parendo con quegli di Slesia habbia ella 
havuto più a cuore i proprii interessi, 
che quegli di lei, della quale rimanghi per ciò anco 
la riputatione alquanto offesa. </p>
<p>Il secondo per havere impiegato la persona, gli 
stati, et l'oro in servitio dell'Imperatore, non stima 
essere stato riconosciuto bastevolmente, quando ben 
s'accorge le sue speranze del Palatinato non potere 
haver luogo, per non volersi dall'Imperatore 
l'ingrandimento maggiore di quel 
Prencipe, benchè cognato della Maestà sua, con unire 
il Palatinato alla Baviera; lo havere anco havuto de 
gl'incontri con Bucoi nel maneggiarsi dell' arme il 
lasciano poco contento. </p>
<p>Con il Re d'Inghilterra ha l'Imperatore occasione di 
passar più buona voluntà che altro, perchè 
quantunque resti tanto quella Maestà interessata con 
il Genero Palatino, marito della figliola sua, che 
prole, et successione di lei, ma senza 
stato in fin hora si trova, ha favorito le ragioni 
dell'Imperatore assai, mentre non ha egli, che 
d'inutile mezzano servito in quelle turbulenze, et in 
su la caduta del genero, non ha lo stile suo primiero 
alterato punto, anzi che non havendo quel Re 
conscentito nè al genero, nè alla figliola il 
ricovero in Inghilterra, pare in questo anco habbia 
tenuto le parti dell'Imperatore, con tanta ammiratione 
forse del Mondo, quanto è stato 
il danno dell'afflitto parente, et quello della 
propria riputatione mentre gran corona tenendosi nel 
Mondo, non ha voluto, non ha saputo mostrarsi tale in 
occorrenza a lei toccante sì forte, et per ragione 
del sangue suo sbattuto, et per ragione di quella 
religione, ond'egli si proffessa 
capo, et diffensore. </p>
<p>Con il Gran Turcho per ciascuno ben si vede 
quale possa fra questi due Imperatori passare 
l'affetto; vorrebbe Cesare continuare con l'ottomano 
la pace, et ve l'ha provocato con abbundanti 
Ambasciatori, et con frequenti istanze, ma in fine non 
pare habbia ottenuto il suo fine, 
perchè per ragione di stato, mettendo più conto a 
Turchi havere dalla parte dell'Hungheria per 
confinante il Gabor Prencipe di Transilvania loro 
Vassalo, et da loro posto in quel Prencipato, che la 
casa d'Austria, con la quale in continua nimicitia 
restano, resta assai chiaro anco, 
non possa che d'ambe le parti succedere delle 
perturbationi massime, che gl'Ambasciatori di Cesare 
sono da Costantinopoli partiti già, et devrà elle 
meglio comprendersi infra non molto, mentre le 
dichiarationi a favore del Transilvano, si 
mettano in effetto dal Turco. </p>
<p>De gl'ellettori Ecclesiastici in Hiermania non 
parliamo, per che se bene han provato de danni, et de 
gl'incommodi, restano nondimeno unitissimi a sua 
Maestà Cesarea. 
Degli altri Prencipi Christiani, con il Papa 
intrattiene l'Imperatore perfetta corrispondenza, et 
per essere sua Maestà Cesarea, di senso molto devoto, 
et pio, et per ricevere ne gl'anfratti suoi presenti 
venti mila scudi il mese dalla Beata Santità, la 
metà più, che non le 
ascentì già il passato Pontefice; tiene in Roma 
Ambasciatore ordinario al presente, che poche volte 
furon soliti gl'Imperatori passati di fare. </p>
<p>Continua il Papa di mantenere infervorato 
l'Imperatore contro gl'heretici della Hiermania, et 
l'Imperatore rincontro continua le richieste a Sua 
Santità d'aiuti più ampli, ma et l'uno, 
et l'altro non passa a più di quello si vede. </p>
<p>Con il Re di Francia mostra l'Imperatore amorevole 
voluntà, et vorebbe il devere in molto obligo gli 
restasse ancora per la lunga interpositione di quella 
Maestà con tre suoi eminentissimi Ambasciatori mezani 
fra Cesare, et suoi 
nemici; ma quel che di ciò veramente sia, mal si può 
indovinare, perchè anzi, che confidenza sono tal 
volta passate nell'Imperatore delle gelosie da gli 
Spagnuoli svegliate. </p>
<p>La trattatione v'è stata lunga, il frutto vano, 
perchè senz'altro buon effetto si partirono 
gl'Ambasciatori accarezzati, et presentati nondimeno 
dall'Imperatore. </p>
<p>Il Re di Francia poi desideroso la gloria del suo 
arbitrare nel mondo più sempre si stendi, 
volentieri intraprese quel pensiero, ma il pensiero, 
et la spesa hano avanzato, ci credemo, la 
sodisfattione delle parti. </p>
<p>Con il Re Cattolico non solo bene s'intende 
Imperatore, ma messogli in mano tutto l'arbitrio di 
sè, et delle cose sue, di esse, quello suole al 
presente risolversi, che a Spagnuoli ne pare, et il 
Conte d'Ognat Ambasciatore di quel Re fa conoscere, 
che in Hiermania possegga più tosto il titolo 
di Dittatore, che d'Ambasciatore, mandando innanzi, e 
tirando indietro tutti quei sensi, che o gli possono 
giovare, o gli possono nuocere: et come che lo sforzo 
dell'armi, che assistono all'Imperatore dipenda dal Re 
Cattolico, bisogna a Cesare fare dell'altrui la sua 
voluntà. </p>
<p>Il qual termine anco ben resta espresso mentre ha 
firmato la scrittura, che in mancamento di successione 
di maschi, restino divoluti i suoi stati, come 
dicemmo, alla Casa d'Austria di Spagna, et nelle 
femine ancora. </p>
<p>Ne consigli, nelle divotioni, et nelle ricreattioni 
di Cesare, assiste sempre l'Ambasciatore Cattolico; i 
Ministri tutti han dipendenza da lui, et il Signor 
d'Hechemhergh specialmente accettissimo 
all'Imperatore, sicome anco il Signor d'Arach. </p>
<p>Se bene di questo Ambasciatore d'Spagna habbiam in 
più luoghi secondo l'occorrenze in questo nostro 
discorso parlato, non vogliam più tacere a Vostra 
Serenità per quanto la commune voce rifferisce a 
ciascuno, che egli si trovi in mano, diremo d'utili, 
per parlar modestamente oltre 8.000 scudi tratti da 
denaro reggio, che in mano gli perviene in tanti 
reali, i quali facendo fondere, et ristampare nelle 
monete bassissime, che sotto l'Imperatore 
corrono, immenso è l'utile, che a sè ne fa 
pervenire; oltre di ciò vende tutte le cariche, che 
secondo l'occorrenze vaccano nella militia: nella 
quale lascia si redima ciascuno da gl'errori, che si 
commettono tutto il giorno con il mezzo però di 
grossi donativi alla sua persona; la quale poco 
innanzi il nostro gionger a Vienna squarciò la 
querella, et il processo di certo Cavallier 
accusato di grave eccesso, per un cassone d'argentaria 
dorata, che gli mandò donare, ma potrebbe essere, che 
andando in Hispagna, egli ancora in simile proposito 
passasse per l'angustie de gl'altri. </p>
<p>Con il Re di Polonia per la vicinanza, per il 
parentado et per, la consonanza d'interessi contra il 
Turco, vive l'Imperatore in buona dispositione, che 
male nondimeno fra entrambi al presente può apparire 
per le conturbationi, che da ciascuna delle parti si 
trovano, havendo ogn'uno assai che fare alla propria 
Casa. </p>
<p>Se Turchi però nel volere aiutar il Gabor con 
l'Imperatore rompessero, non ha dubbio, che essendo 
con il Re Polono anco in guerra, unirebbon contra loro 
questi Prencipi i consigli, et le forze di quel 
miglior modo lor fosse conceduto, ma non è gran cosa, 
che a tutta dua tocchi soccombere con 
gl'apparati così grandi de Turchi, se giongono 
massime a lor fini, di sbattere il regno di Polonia, 
crescendo nelle vittorie l'orgoglio, et la libidine in 
loro del dominare; onde a gran rischio andrà la 
Christianità non solo da quelle parti, ma gran 
pericolo potrebbe scorrere anco da queste, 
mentre un Re giovine, tenendo la fortuna per lo crine, 
volesse bene sperimentarla. </p>
<p>Con il Duca di Savoia, se non aperti disgusti, passan 
almeno diffidenze grandi. </p>
<p>Di sua Altezza non ha Cesare migliori sensi, 
che s'habbiano gli Spagnuoli. </p>
<p>Conserva sua Maestà ben a mente i tentativi, et le 
pretensioni, che nelle sue più gravi premure, havea 
il Signor Duca di Savoia d'aspirare all'Imperio, 
et le pratiche, che ne tenne specialmente con il Conte 
di Mansfelt unito per conformità di natura, et per 
interressi con il Signor Duca; non le esce di memoria 
ancora, che per lo passato si trovasse un suddito suo 
in Vienna sospetto di voler ammazzare l'Imperatore, et 
mentre in su l'essaminarlo 
si stava, con un coltello ammazzò se medesimo. </p>
<p>Non ha sua Altezza potuto far credere 
a Cesare neanco diversamente, perchè più volte 
gl'habbi profferita una delle figliole in moglie, vi 
tenghi, quello, che non solea, Ambasciatore di 
continuo et come Viccario dell'Imperatore in Italia, 
pretendi seguire le parti della Maestà sua, che cerca 
in oltre di persuadere delle sue 
ragioni in sul Monferrato contra il Signor Duca di 
Mantova; et certo Dottore da Turino, forse per questo, 
et per rinovare il titolo di Viccario perpetuo in 
Italia in quel Signor Duca, 
dovea ogni dì giungere a quella Corte. </p>
<p>Molto è l'amore, che resta fra l'Imperatore, et il 
Gran Duca di Fiorenza, et maggiore sarebbe anco, se 
continuar volesse quell'Altezza ad assistere con aiuti 
continui alla Maestà sua nelle presenti occorrenze. </p>
<p>Nipote rimane il Gran Duca dell'Imperatore per la 
madre sorella di lui; pretende sua Altezza un dì 
ottenere per l'unione del sangue, per i soccorsi dati, 
et per una buona somma d'oro, che darrebbe 
all'Imperatore, il titolo di Re di Toscana; ma 
pensiero, che a Spagnuoli non piace, 
non havrà luogo, tanto meno nel Signor Duca di Savoia 
pretendente egli ancora per la grandezza de suoi 
natali, et per l'emulatione con il Gran Duca lo stesso 
titolo; ma potran bene crediamo, vivere, et morire 
ambe due quei Prencipi con questo desiderio. </p>
<p>I Duchi di Mantova, et di Modena per ragion 
di feudo dall'Imperatore dipendono, porta loro sua 
Maestà molto affetto, perchè essi anco nelle 
perturbationi sue han pur mostrato di fare qualche 
cosa; Mantova per i suoi travagli del Monferrato con 
Savoia, in continua vigilanza a quella Corte 
vive. </p>
<p>Modena vorrebbe pure l'aiuto di Cesare presso il 
Pontefice per la ricuperatione di Comacchio, et di 
qualch'altre possessioni tenutegli dalla Chiesa, vi 
travaglia intorno sempre il suo Ministro, ma fin qua 
nulla imprime, o riporta. </p>
<p>Il Duca di Parma, egli ancora per il nodo, che con 
Spagnuoli il lega, unito resta etiandio a Cesare, che 
per ciò tiene anco di lui buona opinione. </p>
<p>Con questa Serenissima Repubblica, crediamo noi, 
seguendo l'ingenuità della sua natura, passerebbe 
Cesare buona voluntà, et ne suoi raggionamenti ben ce 
ne siam potuti accorgere del modo, che significammo 
anco a Vostra Serenità; ma la pes-
sima dispositione de Spagnuoli verso di noi, che a lor 
modo volgono, et rivolgono l'Imperatore, et l'Imperio, 
fa, che se ne veggano gl'effetti in contrario; mentre 
massime non può Vostra Serenità con il candore delle 
sue operationi, superare i torbidi contrarij sensi, 
che in quella Maestà 
sono continuamente da Spagnuoli sparsi, et di gratia, 
ove mai si trovò, che, perchè infra duoi 
Ambasciatori presso un Prencipe ressidenti, restasse 
alcuna volta le pretensioni discordi, con modo appunto 
imperante, egli dicesse ad una 
delle parti; o dà all'altra le sodisfattioni, che 
vuole, o trattienti ne publici congressi d'essere più 
meco? strano procedere in vero, et che unito a tanti 
altri lor mali termini passati, e presenti, non pare 
altro cerchino che di torla dal suo vero, antico posto 
infra i Re, et collocarla 
tra quello de Prencipi inferiori, per veder anco, se 
potranno poi d'avantaggio abbassarla. </p>
<p>Per questo crediamo che inviati noi da Vostra Sere-
nità suoi Ambasciatori a Cesare, tolti i complimenti 
in camera passati dalla Maestà sua con noi, veramente 
soavi, et amorevoli, non habbiam a quella Corte 
ricevuto minimo honore, perchè fermatisi ad una 
publica osteria, non 
visita, non rinfrescamento, non segno alcuno di stima 
ci è stato dimostrato; et come, che la voluntà de 
Tedeschi non fosse mai buona verso questa Serenissima 
Repubblica, mentre anco resta assai recente la memoria 
della guerra passata fra loro et Noi, senza che 
ci habbino potuto 
far sentire di quelle perdite, et di quei danni, che 
havrebbon voluto, così amareggiando più sempre gli 
Spagnuoli il gusto di sua Maestà Cesarea verso di 
Noi, con l'assoluto arbitrio, che n'hanno in questo 
negotio del loro Ambasciatore, ce la rendon contraria 
forse con offesa anco della sua propria riputatione. </p>
<p>Del quale in vero gravissimo, et pungente negotio 
quanto ben si conosce, non habbiamo havuto noi quivi 
trattatione alcuna per non haverne havuto neanco 
alcuna commissione da questo Eccellentissimo Senato, 
et il capitare da Noi a parlarne, o a l'Imperatore, o 
a Ministri, grande animosità sarebbe stata. </p>
<p>In quello ne fu commesso di dirne 
il nostro parere all'Eccellentissimo Signor 
Ambasciator Gritti ben habbiam noi supplito più volte 
abbundantemente circa tutti i particulari, oltre la 
superba, et scogliosa natura di quell'Ambasciatore 
Cattolico; quello, che si può 
considerare in questa occorrenza è come accenammo 
anco di sopra, che havendo Spagnuoli con l'arme, et 
con l'insidie loro tutti questi anni infestato questa 
Serenissima Repubblica ne stati, ne sudditi, ne 
tesori, et in tutti altri de requisiti, che formano la 
grandezza d'un Prencipe; si sono 
rissoluti appresso nuocerle ancora nella riputatione, 
parte così essentiale, che fondamento resta di tutte 
l'altre. </p>
<p>La fortuna è stata in ciò lor facile per disporre 
a lor senso di Cesare. </p>
<p>Et secondo Noi, crediamo il tutto segue d'accordo 
con la Maestà Sua, onde quando usate l'avvertenze 
tutte, sotto pretesto delle sodisfattioni 
dell'Ambasciatore di Spagna, non vogli l'Imperatore 
assentire più la capella, et gl'altri publici 
congressi innanzi la sua persona a 
l'Ambasciatore di Vostra Serenità; più che 
neccessario a noi pare, che ella a sè lo richiami per 
non assentire a pregiuditio sì grave, come fecero 
anco i Re di Francia passati; che ci rivoccarono il 
loro pure, per altre preten-
sioni di Spagna, Altro ministro inferiore poi, se 
vorranno potran inviargli. </p>
<p>Che Vostra Serenità con suoi consigli, et denari 
habbia assistito a nemici dell'Imperatore, commune 
rimane alla Corte la voce, la quale noi co'Ministri ci 
siam forzati distruggere, mettendo innanzi il 
Christiano, et sincero procedere della 
Repubblica. </p>
<p>Hanno creduto ancora l'Antonino, che in Bohemia 
lungamente si trattenne, ci havesse un reggimento 
pagato da Vostra Serenità contra l'Imperatore, et 
della dimora quivi di quel Cavaliere molto si punsero: 
non è però da disperare, che 
la verità, figliuola del tempo, non pallesi 
interamente a Cesare i buoni di Vostra Serenità et i 
mali pensieri de gl'altri. </p>
<p>Non vogliam lasciar di dire a questo eccellentissimo 
Senato ancora, che per la strada in carrozza andando 
noi un giorno per Vienna, ci fu mostrato certo 
Huscocho di forse trent'anni, 
alto di persona, et di brutto aspetto, che ammazzò 
già, con la barbarie nota, il clarissimo Signor 
Christoforo Venier sopracomito; restassene egli 
affidato dalla Maestà sua, et come se fosse huomo da 
bene, usa con gl'altri nelle publiche 
piazze, et strade. </p>
<p>Alle lettere di Vostra Serenità, che presentammo di 
credenza all'Imperatore, non ci è meno stato dato la 
risposta, come in ogni luogo si suole, forse 
l'anfratto, che passa fra l'Ambasciatore di Spagna, et 
il nostro havrà divertito sua Maestà di rispondere 
per hora alle predette 
lettere, et per non convenir forse dir quello per 
ragione di complimento, che in effetto non ha voglia 
di fare. </p>
<p>Due frattelli tiene sua Maestà, l'Arciduca Leo-
poldo, et l'Arciduca Carlo; A Hispruch; ressidenza di 
Leopoldo, non trovammo sua Altezza, tratteninasi ella 
in quel dattorno a caccia, onde fummo vicini a 
credere, si alluntanasse ella forse da quella Terra, 
per declinare dall'occasione di trovarsi con 
gl'Ambasciatori di Vostra Serenità, contro la quale 
è pur vero, restar ella malissimo disposta, et sì 
come abbunda di sdegno, abbundasse di forze, molto 
disposto sarebbe a nostri danni. </p>
<p>Fa professione di soldato, ne gl'accidenti già di 
Cleves, et di Giuliers, fra quei Prencipi pretendenti, 
per gl'interessi del titolo soprano, che l'Imperatore 
di quei stati mantiene, fu da Ridolfo con arme 
inviato, et quantunque 
molto ardito, convenne non di meno rittirarsi. </p>
<p>Dallo stesso Imperatore Ridolfo fu anco adoperato 
contro il fratello Matthias, quando gl'occupò il 
regno di Bohemia, quivi anco arditamente condusse 
essercito, et s'impatronì d'una parte della Città di 
Praga, ma sopragionto da 
Matthias con essercito più poderoso, anco di là si 
rittirò, senz'altro haver fatto, che mostra di sè, 
per andar assai sicuro infra le moschettate; vive 
ambitioso molto di appropriarsi uno stato, et dove di 
ciò vede lampeggiar alcuna speranza, pronto vi si 
dimostra. </p>
<p>Nella impresa della Valtellina ha seguito, et 
seguirà sempre il pensiero de gli Spagnuoli, pretende 
egli ancora haverci interessi propri per alcuni 
Castelli, et specialmente nel luoco di Santa Maria in 
Val Monestier, uno de communi de Grisoni nella 
Cadè confinante col Tirol, et con la parte superior 
della Valtellina; pretende anco certe antiche 
giurisdittioni possedute già molti anni dai Conti del 
Tirol nel metter Vicarij in criminale; et li fratelli 
Pianta, Rodolfo ciò è bandito 
come ribello, et Pompeo ultimamente ammazzato erano 
due Vicarij eletti da sua Maestà; et nella Val di 
Partenzo, in Tavas, in Rozzum, nella Val Thomiasca, et 
altri Communi in tutte tre le leghe della Rhetia, 
intende farsene ragione, et di qua forse nacquero le 
commottioni, che si dissero egli facesse, ma fu pur 
vero, che all'andarsene alla Corte noi, passando per i 
suoi stati, non vedemmo addunatione alcuna di soldati, 
o altro mottod'arme. </p>
<p>Ingrossa egli molto di persona, è circonvinto dalla 
gotta, li suoi Arcivescovati sono Argentina, et Possa. </p>
<p>L'Arciduca Carlo di più temperati pensieri del 
fratello all'Imperatore più accetto rimane. </p>
<p>Questo visitato da Noi, ci è paruto Signore di modi 
assai benigni, et quantunque ci indu-
giasse l'audienza alcuni giorni per certa purga, che 
facea, giunti a lui nondimeno, nell'incontrarci fuori 
della Camera non solo, ma d'un mezzo corridore, che 
nella salla porta, 
ci raccolse humanamente, et esprimendosi Tedesco, che 
ne fu esposto in Italiano dal Conte Carlo di Portia, 
honorò assai la Serenità Vostra, verso la quale 
possiam forse credere non tenghi la mala dispositione 
di Leopoldo suo fratello, tiene questo Arciduca il 
Vescovato di Persenon, et in Slesia quello di Nissa. </p>
<p>Ha l'Imperatore due figlioli, che stanno in Gratz; il 
maggiore havrà vicino dodici anni, il secondo dieci, 
vivono, come anco vive il Padre, con molta pietà 
verso il Signor Dio; Gesuiti gl'hanno in custodia; il 
primo habbiam inteso patire 
il mal dell'urina, s'andasse l'indispositione 
crescendo, che fu quella, che ammazzò già il primo 
fratello, non se ne potrebbe far molto sicuro 
pronostico; l'altro ci dicono essere sano. </p>
<p>Questa fin qui non tanto abbundante sicurtà di 
successione all'Imperatore, può tenere gli Spagnuoli 
in speranze più vive, stante la cessione seguita in 
mancanza di prole de maschi alla Maestà Sua della 
Signoria di quegli stati, come altrove considerammo. </p>
<p>Ha anco Sua Maestà due, figliole, femine, che se con 
la reputatione non si maritano, mal si vede onde 
habbino havere altra dote. </p>
<p>Dobbiam anco dire a Vostra Serenità, et alle 
Signorie Vostre Eccellentissime gran rissolutione 
essere stata quella dell'Am-
basciatore del Duca di Fiorenza, che pretendendo lo 
stesso peso, et merito nel suo Prencipe, che in Vostra 
Serenità resta, non ha voluto per rispetto di 
non essere trattato del pari, venirci non solo a 
visitare, ma nè pur mandare un suo raggazzo a darne 
il buon giorno, pretensione 
in vero molto alta, et che merita il prudente 
rifflesso di questo Eccellentissimo Senato. 
L'Ambasciatore del Signor Duca di Savoia ne visitò, 
mostrandone molta affettione, ci trattò d'Eccelenza, 
et le rispondemo con l'Illustrissimo, non ci 
assicuriamo, che ne restasse in tutto contento. </p>
<p>Stravaganze grandi sono in vero quelle, che passano 
hoggi dì intorno questi propositi; poichè anco 
l'Ambasciatore di Lucca, et d'altri poco meno, che sì 
fatti Prencipi, vogliono trattar del pari con la 
Serenissima Repubblica. </p>
<p>Ma chi vide mai neanco in altri tempi Francesi farsi 
Ministri di Spagna, a far in certo modo loro 
conseguire la Valtellina privandone Grisoni; et 
perchè cessino a gli stessi Spagnuoli, et a Casa 
d'Austria, nimica sempre alla Francia i dissidi, et le 
guerre, con loro Ambasciatori, per 
tanto tempo si sono intrusi, et maneggiate le 
differenze fra l'Imperatore et suoi sudditi, non si 
raccordando forse, che dalle tranquillità de 
gl'Austriaci, nacquero sempre le perturbationi della 
Francia. </p>
<p>Chi haverebbe potuto mai credere nella perturbatione 
della Hiermania havessino Spagnuoli potuto avanzar fin 
qui tanto, che se bene Tedeschi antichi loro nemici 
restasser di quei 
Regni, et Provincie, con lor privileggi quasi estinti, 
perchè d'elettivi fattisi hereditarij, senza la prole 
del presente Imperatore, si divolvessino eglino alla 
Casa d'Austria di Spagna, con speranze d'unire la 
maggior parte 
del Mondo sotto il Re Cattolico, et non se ne 
vedessero l'oppositioni, et i rissentimenti maggiori. </p>
<p>Chi havrebbe mai potuto credere, che il possesso di 
800 anni di Ferrara nella Casa d'Este andasse nullo 
nè sostentato fosse da gl'heredi d'essa, da Prencipi 
di questa Provincia, nè da gli stessi Spagnuoli 
ancora: Chi havrebbe mai creduto in fine, che gli 
Signori de stati d'Olanda si vendicassino in libertà, 
et di sudditi del Re Cattolico 
Prencipi fatti da lui, anco tali fossino confessati 
armassino contro quella gran potenza, l'inquietassero, 
e dannegiassero 
per tutti i versi? </p>
<p>E pure è vero, che fin qua senza l'effettiva 
cariche dategli fuora da Vostra Serenità, ha superato 
sempre il vigore delle proprie fortune, et ben habbiam 
conosciuto noi le vestiggia in Hiermania, et alla 
Corte de suoi 
buoni servitij veramente. </p>
<p>Per coaiutore habbiam havuto messer Moderante 
Scaramelli, giovine d'ottimo giuditio, et di singolar 
modestia veramente, ha supplito sempre bene alla 
carica sua, non havendo riguardo 
alle infirmità della persona, che nel publico 
servitio ha pure contratte, mentre lungamente si è 
trattenuto al servitio della Repubblica nel paese de 
Grisoni: rinoverà certo la memoria nella sua persona 
del valore di suo padre, et merita in vero la buona 
gratia della Serenità Vostra. </p>
<p>Fra di Verona, di Vicenza, del Friuli, et d'altri 
luoghi dello stato, habbiam havuto con Noi una 
copiosa, et degna mano di gentil'huomeni, che con 
somma applicatione ci hanno in tutte le parti honorato 
molto, senza haverci pur dato 
mai un minimo disgusto; quello, che nelle gran 
Compagnie non suole forse così sempre accadere; 
merittarebbono per ciò grand'encomio di lode; ma 
lungo sarebbe condursi a fine dell'opra, et offesa 
quasi lor si farebbe di non trattare perfettamente il 
merito dell'amore, della fede, et della modestia loro, 
con la quale hanno voluto servire nelle nostre 
persone, la Serenità Vostra. </p>
<p>Alla quale di noi stessi, non sappiamo per fine di 
questa nostra relatione, che poter dir altro, se che 
quegli stessi in questa occorrenza di servire la 
nostra Patria siamo stati pure, et con quel fine 
svisserato, et cordiale a suo vantaggio, ci siamo 
addoperati, che in tante altre confidateci dalle 
Signorie Vostre Eccellentissime. </p>
<p>Il decoro delle quali, quanto più habbiam conosciuto 
i contrarij multiplici che alla Corte di Cesare, ne 
apportavano gli Spagnuoli con torcere quel Prencipe 
dalla sua natural buona dispositione, tanto più con 
il lustro del comparire, 
et dello splendore, habbiam voluto sostenere: in modo 
che non pure a gl'altri, ma a gli stessi Spagnuoli è 
ella paruta riguardevole; et lor mal grado uscì pur 
anco di mezo il livor loro, qualche voce mista 
d'honore, mentre una volta dissero; non sanno questi 
Venetiani far altro, 
che spendere, et certo la carestia in quei paesi di 
tutte le cose, ci ha fatto risentire nella borsa 
assai; tutto habbiam volontieri sofferito per non 
cedere la piazza a gl'oppositori, et a maledici della 
nostra patria. </p>
<p>Della quale con quei ministri, che habbiam potuto 
trattare di Cesare, habbiam sostenuto sempre le 
ragioni con quel vigore, che habbiam anco rifferto 
nelle nostre lettere a Vostra Serenità; con il Signor 
d'Hechembergh, et con il Signor Chisel specialmente 
maggior domo maggiore quello, camerier maggiore 
questo altro della 
Maestà sua. </p>
<p>Tre altri de Signori del Consiglio erano alle 
ricreationi de loro Castelli; Il Signor d'Arach 
mandammo a visitare, et a dirgli saressimo volontieri 
andati da lui, ma non parve inclinasse 
a ciò forse per essere molto intrinseco 
dell'Ambasciatore di Spagna, nè ci venne a vedere. </p>
<p>Il giorno doppo, che prendessimo 
licenza da sua Maestà il Signor d'Hechembergh, mandò 
a chiamare il Secretario Padavino, al qual disse, che 
mentre 
fosse stato di sodisfattione di me Erizzo, sua Maestà 
volontieri m'havrebbe armato Cavaliero, et poco doppo 
in conformità pur per nome di sua Maestà mi venne a 
parlar il Conte Carlo di Porcia, al quale io risposi, 
come fu 
fatto rispondere al Signor d'Hechembergh, che i favori 
de gran Prencipi devon esser sempre grandemente 
stimati, et sopra gl'altri quelli di Cesare, al 
beneplacito del quale in tutto io mi rimettevo, et mi 
fece poi dire, 
che il Lunedì seconda festa delle Pentecoste, 
haverrebbe a ciò complito, et così mandò tre hore 
avanti il mezo giorno il detto Conte di Porcia suo 
Cameriero a levarmi, non solo con le carrozze di sua 
Maestà, ma con quelle de molti de suoi Ministri, et 
inviatomi con tutta la Corte 
nel medesimo modo, che s'andò all'audienza la prima 
et seconda volta, entrai in Palazzo, le stanze del 
quale erano ripiene de Prencipi, Baroni, et Cavallieri 
in testa di quella dell'audienza trovai Cesare sentato 
sopra una Cadrega, che teneva un gran tapedo sotto; 
alla destra haveva il Vice Marescial di Corte che è 
il figliolo del Signor Carlo d'Arach, con un stoccho 
nudo in mano, et a meza 
la Camera il Signor d'Hechemberg maggior domo 
maggiore, che solo quella mattina s'era levato del 
letto, et accolto io benignamente da sua Maestà, 
chinato il ginocchio, ella tre volte mi pose il 
stoccho sopra la spalla sinistra, 
profferendo alcune poche parolle Tedesche, doppo che 
levato, et reso le debite riverentissime gratie, lei 
parimenti nel medesimo punto si levò da sedere, et mi 
disse, che haveva armato Cavalliero chi era 
Cavalliero, et era sicuro fosse per honorar degnamente 
la Cavalleria, con altre parole 
piene di benignità, et honore, augurandomi felice 
rittorno alla Patria, accompagnandomi fin a meza 
stanza, dalla quale meco uscì il Signor 
d'Hechembergh, et m'accompagnò sino alla Salla delle 
guardie, et il Chisel Camerier maggiore 
fino alle scalle, et il Conte di Porcia insino a casa, 
il quale fu trattenuto con altri gentil'huomeni quella 
mattina a desinar con noi, et egli rittornò la sera 
per nome di Cesare ad augurarci il buon viaggio, 
aggiongendo a me Erizzo, 
che essendo solito a Cavalieri darsi una Col-
lana, dispiaceva a Cesare la nostra presta 
partita, per non haver potuto far apparecchiare cosa 
conveniente, tuttavia, acciò io non partissi, senza 
il solito segno della Cavalleria, 
mi mandava il suo impronto con quella cadenella, che 
se ben picciola, non devo io tener appresso di me, 
senza l'intero beneplacito dell'Eccellenze Vostre, le 
quali se si compiaceranno rilasciarmi, tutto che sia 
di poco sollievo all'eccessive spese fatte da me in 
questa et altre cariche, riceverò nondimeno per 
effetto singolare della benignità dell'Eccellenze 
Vostre, et per testimonio della publica 
sodisfattione, del mio divoto, et cordialissimo 
servitio, stimata da me più di qual si sia richo 
regalo, o precioso dono. </p>
<p>A me Contarini non fu dall'Imperatore donato alcuna 
cosa; onde non mi resta anco, supplicar Vostra 
Serenità et Signorie Vostre Eccellentissime d'altro, 
che di gradire la mia candida, et riverente 
propensione nel loro servitio, con pregarle appresso 
supplire con la benignità loro, ove non fossimo ambe 
dua potuti giongere all'espressione 
intera del nostro devere, con la nostra Serenissima et 
dilettissima Patria. </p></div1></body></text></TEI.2>
