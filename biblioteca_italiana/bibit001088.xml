<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Oratio in principio studii</title>
      <author>Lorenzo Valla</author>
    </titleStmt>
    <extent>12 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit001088</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Orazione per l'inaugurazione dell'anno accademico 1455-1456 : atti di un seminario di filologia umanistica</title>
        <editor id="ed">Rizzo, Silvia</editor>
        <publisher>Roma nel Rinascimento</publisher>
        <pubPlace>Roma</pubPlace>
        <date>1994</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="lat">Latino</language></langUsage>
    <textClass>
      <keywords scheme="CDD">
        <term>875.04 - DISCORSI LATINI. 1350-</term>
      </keywords>
      <keywords scheme="CGB">
        <term>Oratoria</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pisa</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pisa</name>
      </respStmt>
      <item>Correzione linguistica</item>
    </change>
    <change>
      <date>2004-05-10T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-05-10T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>ORATIO CLARISSIMI VIRI LAURENTII VALLE HABITA IN PRINCIPIO [SUI] STUDII DIE XVIII OCTOBRIS MCCCCLV</head>

<p>Non ignoro, venerandi patres ac viri clarissimi, cuntos fere  qui ex hoc loco anniversariam de studiis auspicandis orationem  habuerunt fecisse ut laudes scientiarum liberaliumque artium  referrent et in hoc tanquam latissimo campo pro sua quisque  facultate vagarentur et velut equos quosdam atque quadrigas  eloquentie exercerent. Quos equidem probo magnopere ac laudo: quid enim est aut  convenientius quam doctrinas laudare, que nos laudabiles  reddunt, et scientiis suum honorem habere, que nos honoratos  efficiunt, aut utilius honestiusque quam per hanc ipsam  disciplinarum laudem animos hominum ad eas capessendas  erigere atque excitare? Mihi tamen aliam quandam ingrediendam arbitror viam, ne  detrita et pervagata et iam quasi fastidium moventia vobis  inculcare videar. Aliquid potius novi dicendum, et id potissimum quod a nemine,  ut reor, antehac dictum sit, quod, et si non sua magnitudine,  quanquam non minus magnum quam novum erit, certe ipsa  novitate aures erigat et sibi audientiam faciat, cum presertim  non minus pertineat ad hodiernum munus oratoris quam illa  disciplinarum laudatio. Nam quid, queso, magis hoc ex loco laudandum quam hoc unde  factum est ut discipline ipse nec hactenus extincte sint nec  unquam extinguende, que alioquin extincte fuissent? Animadverto iam nunc vos esse ipsa rei nove promissione  excitatos et tacite me appellantes de differentia dicere: «quid  nam illud est cui tantum scientie debeant?». Dicam vero, et si  puto vos cum dixero admiraturos nec fidem protinus habituros. Sedes romani pontificis, quam apostolicam vocant, est cui  omnes scientie debent, que, ut iterum dicam, effecit ut ille  incolumes sint, effectura, quod spero, ut incolumes  perseverent. An hoc novum non est, non vobis admirationi, ut dixi, non  etiam ad credendum difficile? Sed ipsum credibile probatio  faciet. Quare rei ratio altius repetenda est et duo prius ostendenda,  primum que fuerit causa cur in lingua latina scientie ex parvis  humilibusque in summum fastigium quondam et in altissimum  culmen ascenderint, deinde cur rursus ab eadem sublimitate  descenderint et pene collapse sint. Que posteaquam ostenderimus, tunc id quod nostri propositi  est, ab apostolica sede effectum esse ne ille prorsus  extinguerentur, aperiemus.</p>
<p>Igitur, quod ad primam attinet partem, scientiarum omnium  propagandarum apud nos, ut mea fert opinio, auctor extitit  magnitudo imperii illorum. Nanque ita natura comparatum est, ut nihil admodum proficere  atque excrescere queat quod non a plurimis componitur,  elaboratur, excolitur, precipue emulantibus invicem et de laude  certantibus. Quis enim faber statuarius, pictor item et ceteri in suo artificio  perfectus aut etiam magnus extitisset, si solus opifex eius  artificii fuisset? Alius aliud invenit et quod quisque in altero  egregium animadvertit id ipse imitari, emulari, superare  conatur. Ita studia incenduntur, profectus fiunt, artes excrescunt et in  summum evadunt et eo quidem melius eoque celerius quo  plures in eandem rem homines elaborant, veluti in extruenda  aliqua urbe et citius et melius ad consumationem pervenitur, si  plurimorum quam paucissimorum manus adhibeantur, ut apud  Virgilium:
<quote rend="block">
<lg>
<l>Miratur molem Eneas, magalia quondam,</l>
<l>miratur portas strepitumque et strata viarum.</l>
<l>instant ardentes Tyrii: pars ducere muros</l>
<l>molirique arcem et manibus subvolvere saxa,</l>
<l>pars optare locum tecto et concludere sulco;</l>
<l>iura magistratusque legunt sanctumque senatum.</l>
<l>hic portus alii effodiunt; hic alta theatri</l>
<l>fundamenta locant alii, immanesque columnas</l>
<l>rupibus excidunt, scenis decora alta futuris.</l></lg>
</quote></p>

<p>Neque enim minus operosum est artem aliquam  omni ex parte consumari quam urbem. Itaque, sicuti nulla urbs  ab uno, immo nec a paucis condi potest, ita neque ars ulla, sed  a multis atque a plurimis, neque his inter se ignotis — nam  aliter quomodo emulari possent et de laude contendere? — sed  notis et ante omnia eiusdem lingue commercio coniunctis. Quoniam ab urbe extruenda comparationem ac similitudinem  sumpsi, nonne ita e sanctis libris accepimus, eos qui immanem  illam turrim Babel extruebant ideo ab extruendo cessasse,  quod alius alium loquentem amplius non intelligebat? Quod si in iis artificiis que manu fiunt necesse est  communionem sermonis intercedere, quanto magis in iis que  lingua constant, idest in artibus liberalibus atque scientiis!  Ergo tam diu scientie et artes exiles ac prope nulle fuerunt  quandiu nationes suis singule linguis utebantur. At romana potentia propagata, in suas leges nationibus redactis  ac diuturna pace stabilitis, effecit ut plereque gentes uterentur  lingua latina et inter se consuetudinem haberent. Tunc ab his omnibus ad omnes disciplinas latine scriptas  tanquam ad optimam mercimoniam properatum est; neque  aliter quam invento nummo factum est ut illius beneficio  omnes omnia que usquam essent mercari et sua ipsi aliis  venditare possent, sic accepta lingua latina velut aureo nummo  nationes cunta que apud alios scripta erant discere potuerunt et  sua vicissim docere, cum antea nihil aliud legerent nisi quod a  popularibus suis compositum esset; et quemadmodum ante inventum nummum vix quisquam quid  boni apud alios nasceretur cognitum habuit ac ne longius  quidem peregrinari aut diutius abesse domo potuit, invento  numismate tunc vero mercatura vigere, tunc peregrinatio  frequentari, tunc omnium bonorum abundantia esse cepit, ut id  contigerit quod Virgilius ait, «omnis ferat omnia tellus»,  sic propagata lingua latina non solum he artes ad provincias  sunt profecte, sed etiam provincialium ad istas ingenia  accessere, ut multo plures eximii in his scientiis provinciales  extiterint quam Romani, nec plures modo, sed etiam  propemodum prestantiores. An non M. Tullius fuit arpinas, Virgilius  mantuanus, Seneca cordubensis, Livius patavinus,  Priscianus cesariensis et, quod mirabilius sit, in ipso iure  civili Romanorum Ulpianus e Phenice?  Elaborabant enim pro se quisque in exornando latinis  monumentis nomine romano non modo ut ipsum imperium  romanum sub cuius tutela erant exornarent, sed etiam ut  patriam suam. Nam omnes fere scriptores egregii cives romani  fuerunt aut nati aut facti. Ex his igitur, ne plura dicam, palam est omnes scientias  beneficio romane magnitudinis romaneque pacis amplificatas  fuisse et illustratas.</p>
<p>Quod cum ita sit, quis dubitet, ut ad aliam partem veniam  eamque paucis absolvam, ruina imperii easdem omnino fuisse  collapsuras sicuti ex parte magna videmus esse eo collapsas? Nam, ut in eadem qua cepi comparatione verser, si nummus  tollatur de medio, nonne tolletur etiam commercium et  consuetudo generis humani et redietur ad illam asperam et  difficilem et pene impossibilem rerum permutationem? Ita sublato imperio romano, quo lingua latina nitebatur, ipsam  linguam necesse erat corruere et cum ea cuntas disciplinas,  quemadmodum ex magna, ut dixi, parte corruerunt. Et enim post collapsum imperium quis in grammatica,  dialectica, rhetorica nisi nugas scripsit? quis orator hoc dignus  nomine extitit? quis historicus, poeta, iurisconsultus,  philosophus, theologus ulli veterum comparandus? Parum dico: nonne apud plerasque latinas nationes tam in  iudiciis quam extra iudicia scribitur illitterate, idest non  latine? nonne singule pene civitates suum ius civile vernacula  lingua condiderunt? Quod cum fit, quid aliud quam ius civile  romanum exterminatur et pro nihilo habetur? Ita dum lingua latina abiicitur, omnes propemodum cum illa  liberales abiiciuntur artes, ut licet videre ex Asia atque  Africa, ex quibus quia lingua latina cum imperio eiecta est,  ideo omnes bone artes pariter eiecte sunt et pristina barbaries  rediit in possessionem. </p>
<p>Quod cur in Europa non contingit? Nempe, ut reddam  quod tertium est quod initio promisi, quia id fieri sedes  apostolica prohibuit. Cuius rei sine dubio caput et causa extitit religio christiana.  Cum enim utrunque testamentum extaret scriptum latinis  litteris, quas deus in cruce una cum grecis et hebraicis  consecravit, cumque tot hominum clarissimorum ingenia in  illis exponendis consumpta essent, nimirum hi qui  christiano censebantur nomine, quanquam imperium romanum  repudiassent, tamen nefas putaverunt repudiare linguam  romanam, ne suam religionem profanarent; quorum presertim tot milia erant cum sacerdotum tum aliorum  clericorum, quos omnes necesse esse litteratos, apud quos  videmus maiori in usu esse linguam latinam quam apud  principes seculares, quorum etiam iudicia litterate duntaxat  exercentur. Ceterum eorum magistra et parens et nutrix et gubernatrix est  apostolica sedes, in qua sedet romanus pontifex, Christi  vicarius, Petri successor, qui in hac navi, ut sic dicam,  latine fidei clavum tenens adversus procellas ac tempestates  ceteros nautas atque vectores ne ab ea tutanda desisterent  semper est adhortatus. Nam cum in curia romana non nisi latine loqui fas sit et ad  eam tanquam ad caput cunte christiane nationes privatim  publiceque concurrant, fit ut singule operam dent lingue latine  discende et ob id libris omnibus latine scriptis et ut quisque  maxime aliquo in genere doctrine excellit, ita cupidissime ad  hanc se curiam conferat et velit in hac tanquam in clarissima  luce  versari. Plus igitur hic quam usquam gentium est hominum  litteratorum; plurimi hic atque optimi pro condicione  temporum oratores; plurimi in omni doctrinarum genere  eruditissimi; qui profecto nulli forent si curia romana non  esset. Argumento sunt gentes ille quibus sedes apostolica honori non  est, quales, ut dixi, Africa et Asia; que quantulum  doctrine habent, quantulum +nihil+ in rebus caducis et frivolis  sapientie! Usque adeo mihi videntur religio sancta et vera litteratura  pariter habitare et ubicunque altera non est, illic neque altera  esse posse et quia religio nostra eterna, etiam latina litteratura  eterna fore. Quarum utraque cum in curia romana precipue vigeat, quis  amator litterarum quemadmodum amator christiane religionis  non plurimum se apostolice sedi debere fateatur? </p>
<p>Quo magis laudandi sunt ii romani pontifices qui excolenda  publice hec studia curaverunt, quod facientes ipsamquoque  excolunt religionem christianam. Inter quorum precipuos est  noster summus pontifex Calistus tertius ut virtutum, ita  studiorum amantissimus, qui etiam salaria lectoribus augenda  duxit. Hunc ergo talem pontificem sortiti cum simus quid magis  debemus quam toto pectore disciplinis discendis docendisque  incumbere? Hec enim una res est per quam et veram in hac vita gloriam  consequimur et viam cognoscimus qua ad illam celestem  perveniamus vitam, quam daturus est nobis qui per se vivit et  regnat per omnia sefcula seculorum. Amen.</p></div1></body></text></TEI.2>
