<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Dell'eccellenza della monarchia</title>
      <author>Giovanni Botero</author>
    </titleStmt>
    <extent>18 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001098</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>I capitani del signor Giouanni Bottero [|] benese, abbate di Santo Michele della Chiusa ... Con alcuni discorsi curiosi.</title>
        <author>Botero, Giovanni</author>
        <publisher>per Gio. Domenico Tarino</publisher>
        <pubPlace>In Torino</pubPlace>
        <date>1607</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Correzione linguistica</item>
    </change>
    <change>
      <date>2005-05-16T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-16T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>Discorso dell'eccellenza della monarchia </head>

<p>Prima di passar innanzi fia bene, che s'intenda le forme del governo esser, o  semplici o composte, e le semplici esser tre: di un solo, che monarchia, di tutti,  che democratia, di pochi, che aristocratia si chiama. E che la monarchia si  corrompe con la tirannia, la democratia con la potenza della moltitudine,  l'aristocratia con la oligarchia. Queste forme semplici poi si mescolano  variamente l'una con l'altra, perché ora si congiunge il prencipato con  l'aristocratia, come in Venetia, ora con la democratia, come era in Atene et in  altre città della Grecia, ove i re non erano altro, che capi del popolo, da cui  erano eletti. Si congiunge anco il prencipato con l'aristocratia e con la  democratia insieme, come nell'imperio romano, perché l'imperator eletto da  sette prencipi, che sono gli ottimati, resta poi capo d'Alemagna, divisa in  prencipi, in nobili et in communi, i quali ragunandosi nelle Diete dell'imperio,  resolvono quel, che si ha da fare e ne commettono all'imperatore  l'essecutione.</p>
<p>Or il decidere qual forma di governo debba essere all'altre preferita, non è  impresa così facile, come altri forse stima. Imperò che dovendosi la forma del  reggimento alla qualità dei paesi e de' popoli proportionare, come si può una  maniera all'altre assolutamente antiporre? Non veggiamo noi governi  differentissimi, anzi tra sé contrarii, in diversi paesi, parte per la condition del  sito, parte per le qualità degli abitanti felicemente riuscire? Nella medesima  Alemagna i Sassoni, i Boemi, i Bavari si governano a monarchia, i  Norimberghi ad aristocratia, le altre città franche quasi tutte a democratia, e  ciò in modo tale, che gli uni non invidiano agli altri il lor governo. E che cosa  è più diversa, che lo Stato aristocratico de' Venetiani et il democratico degli  Svizzeri? E pur gli uni e gli altri per la contentezza e satisfattione, che hanno  del proprio Stato, stimano l'altro infelice e misero. Ma che? Nella monarchia  medesima, che Stato è più libero che quel di Polonia, più soggetto, che quel di  Moscovia, più nobile di quel di Persia, più servile, che quel dei Turchi? E pure  tutti, non solo si mantengono quietamente, ma fioriscono anco, ugualmente. E  per concluderla, non è ragion di governo così barbara a giuditio d'Aristotile e  de' filosophi antichi e moderni, che non sia in qualche paese in uso, et in fiore,  anzi in molte parti dell'America si vive commodamente per famiglie et il  medesimo avviene in più terre della Numidia e dell'Arabia. Sì che riuscendo  per il mondo buona ogni maniera di governo, egli è cosa difficile il risolvere,  qual si debba all'altra preferire. Per questa cagione, cioè perché i popoli si  possono in diverse maniere governare e non è molto vantaggio tra l'una e  l'altra maniera, Cristo Signor nostro non prescrisse nell'Evangelio forma  nissuna di governo temporale, ma lasciò in libertà degl'uomini l'elettione di  quella, che più lor convenisse.</p>
<p>Ma per dire pur quel, che in questa materia abbia più del verisimile e non  dipartirci dalla commune openione, io stimo, che la monarchia debba essere  all'altre forme di gran lunga antiposta per più ragioni. La prima si è, perché le  cose create tanto maggior perfettione participano, quanto più a Dio, principio  d'ogni perfettione, s'avicinano. Or Dio, sì come egli solo ha creato l'universo,  così solo il conserva et il governa. Sì che sì come tra tutte le cose nobilissima è  il mondo, così tra tutti i reggimenti eccellentissimo si deve stimar quello, col  quale il mondo è governato. E questo è non l'aristocratia o il popolare, ma il  regio et il principale. Dirà alcuno, che sendo Dio uno in natura e trino in  persona, il governo del mondo deve più tosto aristocratia che monarchia  stimarsi. Ma si risponde a ciò facilmente, con dire, che l'opere di Dio, che i  teologi chiamano <foreign lang="lat">ad extra,</foreign> non procedono da lui come trino,  ma come uno da un sapere, da un potere e da un volere. Scorgesi la monarchia  e nella constitutione e nell'amministratione dell'universo. Nella constitutione  perché tutte le moltitudini a qualche unità si riducono, la moltitudine delle  parti all'unità del tutto, quella degli accidenti all'unità del soggetto, le cose,  che son molte in numero, in specie et in processi, dall'unità della specie, del  genere e del principio dipendono. Finalmente ogni moltitudine ha per  fondamento qualche unità. Il medesimo si vede nel governo della natura,  perché tutti i movimenti da un primo mobile, i lumi da un sole, gli umori da  una luna, l'acque da un oceano derivano.</p>
<p>Il medesimo si vede nell'amministratione della Chiesa militante, perché se  ben Cristo non le ha certa forma, quanto al reggimento temporale, prescritto,  ha però ristretto tutta l'auttorità spirituale in un Pontefice, vicario suo, e  successore di San Pietro. A lui egli ha dato e le chiavi del cielo e l'auttorità di  pascere le sue pecore e la totale podestà di sciorre e di legare. Sì che, se  quanto una cosa più a Dio s'appressa, tanto più di perfettione participa, quel  governo deve stimarsi tra tutti perfettissimo, che al governo di Dio più d'ogni  altro s'avicina. Onde si comprende, che la monarchia tutte l'altre maniere di  regger popoli e di governar Stati di gran lunga sorpassa.</p>
<p>Si aggiunge a ciò l'independenza nell'operare. Imperò che noi veggiamo  nella natura esser tre ordini di cose: alcune con pochi mezi conseguiscono a  pena poco bene, come i vermi e gli animali imperfetti, altre più perfette, con  molti mezi e moti conseguiscono gran bene come l'uomo; altre perfettissime,  con pochi mezi grandissimo bene attingono come gli angeli. Anzi tra gli  uomini quelli son di maggior ingegno dotati, che da un principio più  conclusioni deducono e tra gli angeli quelli che con manco specie più cose  intendono. Finalmente di due cose, che tendono a un fine, quella è più perfetta,  che con manco mezi lo conseguisce. Or chiara cosa è che il monarca è nel  governare più independente et asoluto, più spedito e libero, che gli ottimati o il  popolo e che ogni altra maniera di reggimento e di governo. Potrà qui dire  alcuno, che se bene il monarca è più independente nell'operare e più assoluto,  che gli aristocratici o i democrati; non conseguisce però così piena e  compitamente il fine cioè il ben publico, come essi. Ma si può facilmente il  contrario di ciò dimostare. Però che la bontà di un governo da tre cose si  comprende: dall'auttorità di chi comanda, dalla diuturnità e dall'ampiezza  dell'imperio. Or chi dubita, che se la virtù unita è di maggior forza della  dispersa che la podestà unita in un prencipe non avanzi nell'efficacia la virtù,  sparsa in un senato, o in popolo? Segno di ciò sia che i Romani nei tempi  pericolosi della republica, diffidati dell'auttorità ordinaria dei magistrati,  ricorrevano alla dittatura, che non era altro, che un prencipato d'auttorità più  che regia, ma di poco tempo e negli ultimi tempi della libertà, andando Roma,  perché il senato e i magistrati ogni auttorità perduto avevano quasi nave senza  governo, a traverso, non si potè porre rimedio a tanto male e disordine  altramente che con dare ogni auttorità e possanza a un solo, che fu Pompeo,  creato perciò console, senza compagno. E la più parte delle republiche, così  aristocratiche, quale è Venetia, come democratiche, quale è Genova,  conoscendo di non poter senza qualche forma di monarchia mantenersi, hanno  per capo del senato e del consiglio publico per ornamento del governo e per  sostegno dello Stato il prencipe o duce che si debba dire instituito.</p>
<p>Ma quanto alla diuturnità non c'è comparatione tra quella delle republiche e  quella delle monarchie. La republica che fiorisse mai più d'ogni altra fu  Sparta, che si mantenne presso a ottocento anni, in un luogo della quale vi  sono moltissimi prencipati che quel termine hanno trapassato. Ma mi dirà  alcuno che diremo di Venetia che conta più di mille e cento anni da che ella fu  primieramente fondata? Dico che altra cosa è la città, altra la republica di  Venetia. La città è sempre stata l'istessa, ma la republica ha diverse forme  avuto, perché da principio ella si governò popolarmente sotto tribuni, ai quali  per la loro insolenza fu poi sostituito con la medesima auttorità il doge. Si  andò poi ritirando pian piano dalla forma democratica all'aristocratica sin a  tanto che pervenne allo stato presente l'anno 1217, nel quale fu serrato il  consiglio. Anzi pare che Venetia abbi mutato tre forme di governo perché  sotto i tribuni era democratica, sotto i dogi fu per la suprema loro auttorità  monarchia; perché se bene erano eletti dal popolo disponevano però poi essi  con auttorità regia d'ogni cosa. Il che fu sino a Sebastiano Ciani, creato doge  intorno all'anno millesimocentesimosettantesimoquinto. Seguì poi  l'aristocratia, con la quale si governa. Né di Sparta si può come di republica  assolutamente ragionare. Con ciò sia cosa che vi era re che per ragion di  sangue succedeva nello Stato; la cui auttorità, se bene in casa era circoscritta  dal consiglio dei ventiotto cittadini che ai re perpetuamente assistevano e poi  dagli efori limitata, nondimeno nella guerra assolutissima era. </p>
<p>Sì che le republiche medesime, che si sono qualche tempo mantenute  debbono ciò non dalla democratia, o dall'aristocratia, ma dalla monarchia,  senza il cui appoggio non può republica alcuna mantenersi, riconoscere. In  luogo d'una città libera che si sia ducento o trecento anni conservata vi son  moltissime monarchie millenarie. Perché quella degli Assirii più di mille e  trecento anni si mantenne, quella del gran Nego dell'Abbassia, che noi  Prestegianni chiamamo, ebbe prima dell'incarnatione origine et è oggi in  bonissimo stato, quella degli Scozzesi è ancor ella antichissima. Seguono gli  Inglesi e i Francesi, apo i quali la monarchia già più di milleducento anni  fiorisce. L'imperio romano più di mille e seicento; il regno della China  duemila e trecento e più anni. Vogliono che il Dairi si mantenesse intorno a  millesettecento anni in grandezza e maestà tale che ne governava come  imperatore tutto il Giapone. Et è verisimile che così nell'Asia, come  nell'Africa, vi siano state e vi siano altre monarchie antichissime; se bene gli  Arabi e i Tartari hanno grandemente quelle due parti del mondo alterato.</p>
<p>Non ha la monarchia minor vantaggio sopra le republiche nell'ampiezza, che  nella diuturnità. Perciò che, sì come la republica romana i Cartaginesi, gli  Spartani e gli Ateniesi nella grandezza dell'imperio avanzò; così molte  monarchie sono state di più imperio che i Romani, moltissime d'uguale. Di  maggior imperio fu quella degli Assirii, dei Medi, dei Persi, dei Macedoni, dei  Chinesi; e, per non commemorar altri, dei Turchi. Perciò che la republica  romana stese il suo imperio dall'Atlante sino all'Inghilterra che sono mille e  ducento miglia; e dallo stretto di Zibilterra sino all'Eufrate, che sono alquanto  più di tremila miglia; ma con lunghezza e larghezza assai angusta e poco  uguale, dove (per non dir nulla dell'altre monarchie) il Turco camina sul suo  più di quattromila miglia per lungo e tremilacinquecento per largo; da Siene  sino a Asaf; da Tauris sino a Buda; dalla Balzera sino a Alger; e la grandezza  romana fu di gran lunga maggiore sotto gli imperatori che sotto la republica.  Competerono del pari co' Romani i Parti, a cui successero i Persiani. Oltra ai  quali dominano oggi nell'Asia Stati amplissimi il gran Cam del Cataio e il  gran Mogor, de' quali questi due ultimi mettono in campagna trecentomila  cavalli. Né si deve lasciar la grandezza del gran duca di Moscovia, il cui Stato  si stende secondo alcuni milleottocento miglia in lungo e milleseicento in  largo e si dice, che mette egli ancora presso a trecentomila cavalli in  campagna. Ma che commemoro io monarchie o antiche, o lontane? La  grandezza dell'imperio del re di Spagna non avanza ella ogni imperio, che mai  sia stato? Non congiunge ella il ponente col levante, costeggia quasi tutta la  parte occidentale e meridionale dell'Africa, domina il seno persico e l'oceano  Indico e non poca parte dell'Eoo, signoreggia opulentissime provincie  d'Europa; ha nel mondo nuovo tante isole, e per grandezza e per fertilità  singolari, tanti Stati nella Nuova Spagna, tanti nel Perù, tanti ne va  continuamente conquistando, tanti scoprendo, che il raccontarli sarebbe  impresa difficile e il descriverli impossibile. E invero io non credo che la  monarchia abbia mai mostrato quanto ella vaglia, quanto possa che in  mantenere sotto la sua obedienza, già tanti anni, quietamente, un imperio così  non solamente ampio e vasto, ma sparso e diviso, non da fiumi o da bracci di  mare, ma dall'oceano istesso, dall'Equitionale e dalla zona torrida, con tanta  varietà di popoli, differenti tra sé di lingue, di costumi, di relligione e d'ogni  altra qualità.</p>
<p>Non è di poca consideratione che non solamente i dominii dei monarchi sono  stati e son maggiori a uno a uno che quelli delle reipubliche, ma che quasi  tutto il mondo è sempre stato, et è oggi più che mai, sotto monarchi. Imperò  che per una republica vi sono cento prencipati. Nell'Europa abbiamo le  republiche di Venetia, di Genova, Ragugia, Lucca, degli Svizzeri, de' Grigioni  e forse sessanta città d'Alemagna, che si dicono franche: tutto il resto soggiace  a monarchi. Nell'Africa non v'è republica degna d'esser da noi mentovata; e  se pure vi è qualche città che da sé si governi, come alcune terre del regno di  Bugia, e del Paese di Cuz, ciò conseguiscono più per beneficio dell'asprezza  dei siti che della forma del governo. E pur fioriscono nella medesima Africa  gli amplissimi regni del Seriffo, di Tobuto, di Melli, di Congo, di  Monopotapa, di Monoemugi, di Adel, e del Nego. Il medesimo si può dir  dell'Asia: perché eccettuando alcune poche terre d'Arabia, tutto il resto  ubidisce a prencipi. Nel Mondo Nuovo, ove grandissimo Stato avevano i re  del Messico e del Perù, non vi era altra republica memorabile che Tlascala,  che si governa ancor oggi sotto il re di Spagna liberamente. E i popoli del  Mondo Nuovo, che non hanno per la barbarie loro forma di governo alcuno, si  mettono sotto un capo nell'occasioni della guerra. Sì che si vede che la  monarchia, per la sua eccellenza, tira a sé ogni cosa.</p>
<p>E io stimo, che il legnaggio umano felicissimamente viverebbe se il mondo  tutto sotto un solo prencipe si riducesse perché oltra che si vederebbe nel  mondo una grandezza e maestà quasi immensa e che assai alla divina  s'avicinarebbe, esso mondo di gran lunga più praticabile e più godibile, di  quel che egli sia, diverrebbe. E allora veramente si potrebbe patria, anzi casa  comune chiamare. Con ciò sia cosa ch'essendo tutti subditi di un solo  prencipe, si potrebbe per tutto con un linguaggio e con una moneta caminare.  Et essendo un tal prencipe così grande, non averebbe cagione di gravare con  impositioni immoderate, né di lacerar i sudditi. Onde eglino lietamente, e in  grandissima abbondanza d'ogni cosa viverebbono. Però che la più parte della  gravezza procede dalla pluralità de' principi che sendo innumerabili e volendo  ogniun di loro e vivere alla grande e o per assicurarsi dai nemici o per allargar  i confini tesoreggiare, caricano la mano sopra i subditi. Per la qual cagione la  Sacra Scrittura dice che la moltitudine dei prencipi è da Dio permessa per li  peccati dei popoli. Onde si comprende che ella è da sé mala e perniciosa,  come la peste, come la tempesta; è buona per accidente, come la medicina e  simili altre cose, che non son buone, se non come rimedii di male. Quindi si  conosce che il contrapesar le forze dei potentati (nel che consiste quasi tutta la  ragion di Stato dei politici moderni) non è cosa per sé buona e commendabile;  ma per accidente. Imperò che egli è vero (come è verissimo) che lo Stato degli  uomini sarebbe ottimo e felicissimo, se tutto il mondo fosse sotto un monarca.  Bisogna che sia anco vero che in così fatta forma di governo, sarebbe ogni  contrapeso di forze affatto escluso. Dico di più che quelli che nel contrapeso  tanto intendono, non hanno mira nissuna al ben universale, né della republica  cristiana, né del genere umano; ma han per mira il ben particolare, non di  questo o di quello Stato e popolo, ma di questo o di quel prencipe. Imperò che  importa al Servan lo star sotto il gran Turco, o il gran Sofi; o alla Moldavia lo  star sotto l'imperatore o il re di Polonia; o alla cristianità, che lo Stato di  Milano stia sotto il re Catolico o sotto un altro prencipe, purché sia catolico?  Ma ben importa l'aver vicino un prencipe potente o un debole. Da che si vede  chiaramente che il contrapeso non ha per fine ben publico; ma ben particolare.  E questo è quanto mi occorre intorno all'eccellenza della monarchia.</p></div1></body></text></TEI.2>
