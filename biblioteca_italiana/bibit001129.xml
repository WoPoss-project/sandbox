<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Il molino, o vero della amicizia scambievole fra' cittadini</title>
      <author>Ludovico Zuccolo</author>
    </titleStmt>
    <extent>25 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001129</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>La Repubblica d'Evandria e altri dialoghi politici</title>
        <author>Zuccolo, Ludovico</author>
        <editor id="ed">De Mattei, Rodolfo</editor>
        <publisher>Colombo</publisher>
        <pubPlace>[Roma]</pubPlace>
        <date>1944</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Correzione linguistica</item>
    </change>
    <change>
      <date>2005-02-07T00:00:00.000+02:00</date>
      <respStmt>
        <name>Elena Chiodi</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-02-24T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1>
<head>IL MOLINO O VERO DELLA AMICIZIA SCAMBIEVOLE FRA' CITTADINI</head>
<stage>INTERLOCUTORI: DOMENICO MOLINO &amp; MARCO TRIVISANO
</stage>
	<sp><p>«Se l'amicizia più nasca tra i simili o tra i dissimili non è facile il giudicarlo. L'antico proverbio <quote><foreign lang="lat">Graculus ad Graculum</foreign></quote> inferisce  chiaramente che la somiglianza partorisca benevolenza: ma ben ne porge indicio  del contrario l'altro non men trito proverbio <quote><foreign lang="lat">Figulus figulum odit.</foreign></quote> Da corde diseguali, da voci dissimili e da tempi dispari si trae dolce e  soave l'armonia. Umori non uniformi convengono a produrre la buona  temperie de' corpi degli uomini e degli animali. Elementi contrarii si uniscono  insieme per la generazione delle pietre, de' metalli e delle piante. Dall'altro  canto veggiamo i fanciulli subito addomesticarsi con gli altri fanciulli, e  mostrarsi ritrosi coi vecchi: veggiamo i giovani andare a schiera con gli altri  giovani: i nobili, uniti fra loro, schifarsi della compagnia de' plebei: e questi  riputarsi a soggezione l'aver troppo a conversare coi nobili. Però doverà  concludersi, o che l'amicizia non nasca più, tra i simili che tra i dissimili, o  ch'ella sia di due nature assai diverse fra di loro. Ben congiunge l'amicizia i  dissimili, ma non sì, però, che
<quote rend="block">
<l lang="lat">Serpentes avibus geminentur, tigribus agni.</l>
</quote>
</p>
	<p>Unisce ella sì gli uguali, e i simili, ma che però con scambievole  retribuzione di utile, o di gusto possano corrispondersi fra di loro. Quello che  più si ricerca nella amicizia, è la conversazione e la beneficenza, delle quali la  prima meglio si addatta ai simili, la seconda ha più parte tra i dissimili. La  conversazione ricerca che si contracambi il gusto col gusto, benché nell'istesso  genere non sempre. Alla beneficenza si corrisponde con la gratitudine, la qual  pur consiste in beneficenza, o in servizio, o in ossequio.</p>
	<p>La prima spezie di amicizia pare che si ristringa il più delle volte al piacere: la  seconda si estende quasi del pari all'utile, all'onesto, all'onore, né però dal  piacere intieramente si discosta. Per la unione, e per la tranquillità de' cittadini  serve l'una e l'altra amicizia, ma più la seconda assai. Perché quella col tener  concorde ciascuno ordine da per sé, vien quasi a fare più città d'una sola città:  ma questa, unendogli tutti insieme, di più membri difformi costituisce un corpo  uniforme. La prima si vale di proporzione aritmetica, la seconda di geometrica,  e dell'una e dell'altra insieme ne risulta ragione simile alla armonica. Nello Stato  popolare bene ordinato s'intromette non gran fatto la seconda, la quale poi  quasi intieramente conserva il regno. Gli ottimati si vagliono del pari dell'una e  dell'altra. Ne' governi cattivi poi entra la violenza invece della amicizia: e se pur  questa anco v'ha parte, non serve a tenere uniti i cittadini insieme per  conservazione del ben publico, ma sibbene alcuni soli per interessi privati.  Nella sola licenza popolare quasi vedesi sbandita appieno ogni amicizia, e  l'interesse publico, fatto insieme di ciascuno e di nissuno, rimaner più assai,  che in ogni altro governo, in preda alla licenza, alla trascuratezza, al caso. Così  la licenza popolare, come fu talora la republica di Atene, e più d'una volta  quella di Fiorenza, riesce di peggior condizione d'ogni altro reggimento civile.  Licurgo, il quale parve che più d'ogni altro legislatore pensasse alla perpetuità  della sua republica, si mostrò anco maestro migliore per introdurvi e per  mantenervi l'amicizia.</p>
	<p>L'educazione conforme de' fanciulli, per la quale avean del continuo a vedersi  insieme, e a conversare domesticamente; e gli esercizi uniformi, ai quali veniva  ciascuna età obligata, come altresì i publici convivii, erano produttivi di quella  amicizia, la quale ai simili si adatta. L'avere autorità da padre ciascuno uomo di  età sopra i giovani, e l'esser questi tenuti a riverire con osservanza figliale tutti i  più attempati congiungeva i dissimili con tenace vincolo di beneficenza e  d'ossequio. A questo medesimo fine fu introdotto in Roma che i più poveri e i  più vili vivessero sotto protezione de' più nobili e più potenti: dove, mentre che  questi facevano beneficio a que' primi, e venivano da essi all'incontro  compensati con servizio e con ossequio, mantenevasi unione e concordia fra  tutti.</p>
	<p>Tra i giovani altresì, i quali in Campo Marzio si univano per i loro giochi  d'arme, nasceva domestichezza, e dalla domestichezza scaturiva amore. Né qui  mi si dica, con Corisca, che
<quote rend="block">
<l>Il lungo conversar generi noia,</l>
<l>E la noia disprezzo, e odio al fine;</l>
</quote>
perché questo riesce ben vero ne' gusti d'amore, i quali saziano tosto,  posciaché il secondo giorno gli apporta meno intensi del primo: come si  verifica altresì, dove altri stia ritenuto per non perdere di autorità, altri si rechi a  soggezione l'aver sempre a secondare le voglie del compagno: ma la  domestichezza tra gli eguali, quando l'uno non interrompa i disegni dell'altro, o  non vi si dia soverchia concorrenza, o non vi si frametta intoppo di cervello  davantaggio altiero o caparbio, sempre divien più cara, quanto più s'interna.  Però la conversazione de' giovani di Sparta e di Roma, dove non entrava di  mezzo altro interesse che di onore e di gloria, gli rendeva concordi e amici,  senza che vi si avesse a temere d'altro pericolo che di gare nascenti da  concorrenze; dalle quali possono poi germogliare col tempo odii e contenzioni  civili.</p>
	<p>Non vi manca tuttavia il rimedio opportuno, il quale, o non conosciuto o non  messo in uso dai Romani, fu benissimo posto in opera da Licurgo, mentre  lasciò che i giovani definissero le querele loro coi pugni; invenzione, che servì  di gioco e di medicina per fare evacuare l'ira e il rancore. Con questo  temperamento forse anco i nostri padri sfuggirono in gran parte la peste delle  fazioni de' guelfi e de' ghibellini, de' Neri e de' Bianchi, le quali sì infettarono il  rimanente d'Italia, che poi debole e fiacca non ebbe lena da resistere alle  invasioni de' barbari. Riesce tuttavia pericoloso il provvedimento quando il  popolo si divida in due fazioni, perché, troppo irritando una parte l'altra,  potrian crescere sì le risse e le discordie, che ne nascessero al fine Sediziose guerre, e cittadine.</p>
	<p>Però conviene che i magistrati sieno sempre pronti e vigilanti a frenar l'ire, a  temperare gli orgogli. Ma in Sparta, dove le risse erano fra giovanetti, e sempre  sugli occhi de' loro maestri de' costumi, ch'essi chiamavano pedonomi, i quali  e mitigavano la colera, e impedivano il far sette, e riconciliavano insieme subito  gli animi alterati, riusciva ottimo provvedimento a terminar tutte le querele, a  finire gli odii di quella età, accioché poi si avesse nella lunga conversazione a  ristringere insieme con maggior vincolo di benevolenza e di amore. Bene è vero, che in quelle città, dove i giovani si allevano per istituzion publica  riposati e quieti, come per esempio in questa nostra, il rimedio non sarebbe  opportuno. Però noi con stile affatto contrario allo spartano ammaestriamo i  nostri figliuoli nelle creanze e nelle lettere in casa discosto dalla frequenza e  dalla conversazione, finché giungono alla età di vestire la toga. Allora poi,  ridotti al broio, dove l'uno è posto in necessità ora di pregare ora di ringraziar  l'altro, se vogliono aprirsi l'adito ai gradi e agli onori, si vengono tutti ad unire  insieme in vigore de' propri interessi; legame più d'ogni altro forte e tenace. Vi  si aggiunge l'uso del bacio, il quale non è di poco rilevo a tenere insieme  ristretti gli animi. Perché, mentre per stile della patria costumiamo così di  baciare coloro che ci vogliono male, come i compagni e gli amici, o pur di  ricevere da essi il bacio, conviene a viva forza imparare a reprimere gli affetti  impetuosi, e a mortificare gli spiriti altieri. Il nostro popolo, poi, al quale non si  rivede nissun conto de' suoi gusti, purché non vi si intrometta ingiuria  manifesta, si lega insieme con la catena delle ricreazioni e de' piaceri. E quantunque non si veda fra di noi sì scoperto il vincolo della protezione da  una parte, e dell'ossequio dalla altra, come era in Roma tra i patrizi e i plebei,  non però ne siegue che anco le nostre genti minute non abbiano i loro difensori;  sì che tra la protezione de' magistrati, che invigilano assai più in questa parte,  che non fecero mai in Roma, e la tutela de' privati gentiluomini vivono sicuri di  non essere oppressi; onde ne nasce poi, che riservano l'animo bene affetto  verso la presente costituzione di governo.</p>
	<p>Sì come le corde della cetera, benché diseguali fra di loro di grandezza di  corpo e di gravità e acutezza di voci, sì bene da maestra mano possono  accordarsi l'una con l'altra, e tutte insieme, che rendono grata e soave armonia:  così nella città i nobili e la plebe, i poveri e i ricchi, i potenti e i deboli, mentre  di modo si aggiustino insieme nelle azioni e nel viver loro, che gli uni  corrispondano agli altri, e tutti si accordino del pari a contracambiarsi di  vicendevoli uffici, vengono unitamente a produrre la quiete, a sicurezza, la  felicità publica, onde ne risulta poi anco la privata. Chi dice, che tra le fazioni  del popolo, o tra le gare de' grandi, o tra gli odii fra la plebe e i nobili viva più  sicuro, o con maggior autorità il principe, perché sempre con l'aderirsi ad una  parte può tener bassa l'altra, forse discorre accortamente se favella del tiranno,  ma, se intende del re, si appiglia al torto. Perché quegli, tutto rivolto  all'interesse privato, si procaccia la benevolenza di una parte, per non  soggiacere con troppo risico della vita, e dello Stato all'odio di tutti. Ma questi,  che pensa al beneficio commune, dispensa i premi e le pene, comparte il rigore  e la dolcezza secondo i meriti e demeriti, e conforme alla qualità delle persone,  senza mostrarsi parziale a nissuno, perché vuole il bene di tutti, e vive sicuro  della publica affezione, procurando egli la publica felicità.</p>
	<p>Bene è vero, che questa è una simmetria di città sì rara e singolare, che  <quote><foreign lang="lat">laudari facilius, quam evenire,</foreign></quote> disse Tacito, <quote><foreign lang="lat">vel si  evenit, haud diuturna esse potest.</foreign></quote> Però non si giudica mal fatto, per  tener la città in certo equilibrio, sì che una parte non opprima l'altra, l'opporre  a chi predomina, accioché non abbia di soverchio a crescere di forze o di  autorità, alcuna potenza contraria, che lo faccia stare a segno; come per  esempio il popolo al principe, la plebe ai nobili, e questi al popolo. E questo  forse fu lo scopo di Platone, mentre egli imaginò certo composto di republica  fatto di popolo, di tiranno. Ma forse questo è temperamento da pigliarsi più  tosto sul principio della infirmità, che quando ha già fatto il callo. Perché male  abituato non può risanarsi, mentre non si ricorra a sì aspri rimedi, che la  medicina sia bene spesso di più detrimento, che non sarebbe il sopportare la  infirmità medesima, quantunque atroce. Ma, quando si stimi pure opportuna la  opposizione delle parti, riuscirà sempre migliore fra tre, che fra due, che così è  più malagevole, che se ne avanzi alcuna davantaggio.</p>
	<p>Il credere anco di estirpar le discordie civili col seminar guerre esterne,
<quote rend="block">
<l>Come d'asse si trae chiodo con chiodo,</l>
</quote>
è pensier poco saggio. Perché, quantunque si divertisca per allora l'impeto  degli animi sdegnati, come avvenne più d'una volta in Roma, non però si  estingue il fomite delle dissensioni e delle gare. Anzi gente armigera sì nelle guerre infierisce, e sì per meriti, e per valore l'uno  precorre l'altro, che si leva ogni mediocrità, si toglie ogni uguaglianza di ordine,  si svelle ogni riverenza verso i magistrati; onde ne deriva poi che sempre il più  potente ripone
<quote rend="block">
<l>Ne la spada sua legge e sua ragione.</l>
</quote>
</p>
	<p>Perciò Mario e Silla, e Pompeo e Cesare, avezzi davantaggio al comandare e al  farsi ubbidire e temere negli eserciti e nelle provincie, non erano più capaci di  vivere sotto la disciplina civile delle leggi in Roma: come pur anco si è veduto  di fresco avvenire di que' primari capitani, i quali hanno tanti anni tenuto in  combustione il regno di Francia. Gente poi avezza ai lavorieri, e ai traffichi, la  quale entri in guerre esterne per isfuggire le domestiche discordie, se di  mercenari si vale, moltiplica i nimici: e se prende ella medesima l'arme, si  espone a troppo grave pericolo; poiché possono sì ben servire di preda  all'inimico, come a lei di difesa. Ma, quando anco vincesse, corre risico di  avere, innamorata delle arme, ad abbandonare quelle arti che le servono di  mantenimento: oltreché può meglio armata esercitar gli odii privati, che inerme.  Fa però di mestiere avvertire, che la guerra esterna, in quanto mette paura ai  cittadini, serve loro di freno a contenerli in officio, che però ebbe Sallustio a  dire alcuna volta di Roma: <quote><foreign lang="lat">Metus hostilis in bonis artibus Civitatem  retinebat;</foreign></quote> conforme alla qual dottrina Scipione Nasica avea già  consigliato nel Senato che non si distruggesse Cartagine: ma il progresso della  guerra poi, o più tosto le vittorie e i trionfi, producono contrari effetti. Taccio, che l'attendere il rimedio delle civili discordie dalle guerre esterne è un  dipendere dal caso, o certo almeno dalla prudenza, o dalla dapocaggine  dell'inimico. Però miglior temperamento sarà il prevenire con buoni preservativi  l'infirmità; e quando sopravenga inaspettata il medicarla con rimedi, i quali di  loro natura riducano a buona temperie gli umori peccanti, come fece Licurgo in  Sparta, e forse averebbe fatto il Soderino in Fiorenza, se non avesse avuto il  nimico troppo potente di fuore; e non con empiastri, che risanino per  accidente, o per ventura.</p>
	<p>Chi accorda la cetera discordata col tirar più una corda, e rallentar l'altra, e col  troncare le cattive e corte, e rimetterne delle buone, e di convenevole lunghezza,  può servir d'esempio a chi desidera di ridurre a buona costituzione una  republica discorde nelle sue parti. Quando poi il rimedio sia sì tardo, che la  febre, divenuta etica, non possa più risanarsi, converrà, che la città o rimanga,  quasi cadavero, nelle sue medesime ruine sepolta, o pur divenga preda degli  estrani. Nel primo caso disse Cornelio Tacito di Augusto, quando Roma, già  rimasa per le guerre civili senza lena e senza sangue, le cadde in mano: <quote><foreign lang="lat">Cuncta discordiis civilibus fessa, nomine Principis sub imperium  accepit:</foreign></quote> e nel secondo caso scrisse Giustino delle communità della  Grecia dal re Filippo di Macedonia oppresse: <quote><foreign lang="lat">Philippus Rex  Macedonum, libertati omnium insidiatus, dum contentiones civitatum alit,  auxilium inferioribus ferendo, victos pariter, victoresque subire regiam  securitatem coegit.</foreign></quote> Però città la qual pensi a vivere discosto da  rivoluzioni e da guerre civili, e sicura dagli insulti degli inimici, ha di bisogno di  tenere uniti i suoi cittadini di scambievole amore: né questo le verrà fatto mentre  non ben conservi la parità tra i pari, e la disuguaglianza tra i dispari con egual  retribuzione di benefici, e d'ossequio.</p>
	<p>Col prevenire, o divertire le concorrenze e le gare, che possono far dividere  ciascuno ordine in sette e in fazioni; con lo stare avvertito che nissuno ecceda  di soverchio gli altri del suo ordine in seguito o in facoltà o in onorevolezza di  gradi: con prevedere che uno ordine non si usurpi quello ch'è proprio degli  altri, come per esempio i nobili gli utili de' plebei, e questi le onorevolezze de'  nobili, rimarrà ciascuno sodisfatto, e contento dell'esser suo, e la città quieta, e  tranquilla. Però, mentre vi si aggiungano poi trattenimenti e gusti, i quali  mantengano la conversazione, tra nobili e nobili, e tra plebei e plebei; e legami  di beneficenza e d'ossequio tra gli uni e gli altri; ne nascerà quella amicizia  scambievole fra' cittadini, della quale così ebbe Aristotele nell'ottavo della  <title>Etica</title> a dire: <quote><foreign lang="lat">Videtur Civitates continere amicitia, et  legislatores magis ipsi, quam iustitiae student: concordia enim esse simile  quid amicitiae videtur, quam illi maxime affectant: seditionem vero, quae  inimicitia est, maxime expellunt. Nam si sint amici, iustitia opus non est: sin  autem sint iusti, amicitia indigent.</foreign></quote></p>
	<p>Dovunque si osservino le leggi vi sarà la giustizia, che per altro non  l'intendiamo communemente, che per la osservazione delle leggi, o per una  disposizione dell'animo all'osservarle: ma non viverà tuttavia contenta la città,  mentre non vi si aggiunga la benevolenza scambievole de' cittadini. Laonde,  qualora o si rallenti il rigore delle leggi, o si levi il premio, subito nasceranno  risse, germoglieranno turbulenze. Ma dove reciproco amore tenga insieme  avvinti i cuori de' cittadini, eziandio senza leggi si asterranno dalle ingiurie, e  saranno pronti ai beneficii. Perché il tiranno si conosce privo dell'amore de'  popoli, si affatica, scrisse Aristotele, <quote><foreign lang="lat">ut cives inter se diffidentes  reddat:</foreign></quote> e di più <quote><foreign lang="lat">bonos viros persequitur, quasi pestiferos, et  adversarios dominationi suae, non solum, quia fides eis inter se, et ab aliis  plurima adhibetur, neque accusant alios, neque ipsi inter se accusantur. </foreign></quote> Per contrario il buon principe, il quale sa d'essere egli sicuro dell'amore  de' sudditi, procura che si conservi anche fra di loro amore e confidenza,  perché s'abbia a vivere con più gusto, e per essere più gagliardo contra gli  insulti degli inimici; e favorisce la virtù e tira innanzi il valore, stimando il suo  imperio più nobile e più riguardevole <quote><foreign lang="lat">ex eo, quia melioribus imperet,  et non abiectis</foreign></quote>»</p></sp>
	<p>Così discorse gli anni adietro in Venezia in un ridotto di elevati e pellegrini  ingegni il signor Domenico Molino, prudentissimo e dottissimo senatore, dove  fu da tutti attentamente sentito e altamente ammirato. Vi si udì solo il signor  Marco Trivisano, gentilissimo ed eruditissimo spirito, il quale rimase alquanto  perplesso di quello che si era quasi sul fine del discorso di mente di Aristotele;  che l'amicizia scambievole fosse più atta, a contenere i cittadini in ufficio, che  la giustizia istessa.</p>
	<sp><p>«A che moltiplicar tante leggi, e innovare sì spessi editti, — disse egli — se può  l'amicizia civile da sé sola distorre i cittadini dalle ingiurie, e renderli al  beneficio e alla gratitudine ben disposti, e pronti?». Rispose il signor Domenico, che le buone leggi servivano sibbene ad inferire  l'amicizia, come ad introdurre la giustizia; e che anzi non facevano caso di  questa, se non in difetto di quella.</p></sp>
	<sp><p>«E perché, — soggiunse allora il <stage> Trivisano</stage> — non pongono ogni loro sforzo  nell'istillare l'amicizia sì bene ne' petti de' cittadini, che più non faccia di  mestiere né di giudice, né di giustizia?».</p></sp>
	<sp><p>«Il legislatore — tornò a rispondere il <stage> Molino</stage> — non dà egli le leggi da  osservarsi fra gli amici, ma ordina ben di modo la città, e dispone in sì fatta  guisa gli interessi de' cittadini, che si abbiano a voler bene insieme: ma le  operazioni della giustizia astringe sì per leggi a farle. Perché l'amicizia dunque  dipende da libera volontà di chi ama, e l'osservanza della giustizia in parte è  sforzata, poiché il giudice ci costringe ad osservarla, si è creduto che non torni  in acconcio al viver civile che si lascino i popoli, quantunque fossero bene  istituiti, senza il morso della giustizia».</p></sp>
	<sp><p>«Sarà dunque fatica di poco utile, — riprese il <stage> Trivisano</stage> — lo spargere i semi di  scambievole amore fra i cittadini, se mai non produce frutti senza l'acqua della  giustizia».</p></sp>
	<sp><p>Qui sorridendo il <stage> Molino</stage>, disse: «Se voi fate meglio le operazioni della vita  con due mani, che con una sola, contentatevi anco, che la communanza de'  cittadini operi meglio con l'amicizia scambievole, e con la giustizia insieme, che  non farebbe con la sola giustizia. Né perché dica Aristotele poter bastare la  prima senza la seconda, riesce però vero in prova, per non potersi amicizia sì  perfetta introdurre in atto, come la imaginiamo in idea. Basta bene, che  l'amicizia si scopra di sua natura più abile a preservare in buono essere le città,  che non fa la giustizia; perché, quantunque riuscisse poi il contrario in fatti,  doverà la causa alla imperfezione dell'uomo, il quale, tirato a traverso dagli  affetti, non può esserle rimesso sul diritto sentiero delle buone operazioni,  mentre col freno della giustizia non gli si usi forza per tirarvelo».</p></sp>

	<p>Qui tacque stanco dal lungo discorrere il Molino; rimase sodisfatto de' suoi  dubbi il Trivisano; e gli altri tutti, taciti e immoti, fissarono l'animo nella  considerazione de' bei pensieri uditi, de' nobili e pellegrini concetti spiegati:  de' quali, perché ne fu fatta conserva dal signor Marco Faustino, giovane non  meno erudito e facondo che di gentilissimi costumi adorno, il quale da uno  amico suo, che vi si trovò presente, n'ebbe parte: io, che poscia da lui gli  intesi, ho voluto farne menzione in carte, accioché in detrimento de' posteri  non se n'abbia a smarrire la memoria.</p>
	<p>Se la caligine del mio fosco ingegno renderà men chiari i raggi di tanto sapere,  certo non gli oscurerà in tutto; ché pure tra le più dense e fosche nuvole traluce  lo splendore del sole.</p>
</div1>
</body>
</text>
</TEI.2>
