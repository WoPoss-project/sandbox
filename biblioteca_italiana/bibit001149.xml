<?xml version="1.0" encoding="utf-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Pensieri sparsi</title>
            <author>Alessandro Manzoni</author>
         </titleStmt>
         <extent>40260 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit001149</idno>
            <availability>
               <p>Questa risorsa digitale è liberamente accessibile per uso
						personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Dell'invenzione e altri scritti filosofici</title>
               <title type="part">v.</title>
               <author>Manzoni, Alessandro</author>
               <editor id="ed">Castoldi, Massimo</editor>
               <publisher>Centro nazionale studi manzoniani</publisher>
               <pubPlace>Milano</pubPlace>
               <date>2004</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
				responsabilità dell'autore dell'opera sono stati soppressi nella versione
				digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
						riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
						sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
						ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Trattati</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2007-09-12T00:00:00.000+02:00</date>
            <respStmt>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2007-10-12T00:00:00.000+02:00</date>
            <respStmt>
               <name>Francesca Cascino</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2007-11-13T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1>
            <head>I</head>
            <p>Donde nasce, o protestanti, che gli increduli, che vivono nelle vostre comunioni, hanno per la religione cattolica lo stesso orrore; se non un più forte del vostro? e che gl'increduli che vivono fra noi, sono invece ben affetti alle opinioni, ai riti protestanti, a tutto ciò insomma che vi separa da noi?</p>
            <p>
	Voi dite che il motivo della vostra avversione è lo zelo per la purità del cristianesimo perduta dalla religione cattolica: come dunque la stessa avversione è ella così viva in coloro dei vostri ai quali non cale del cristianesimo? Questi hanno certamente motivi d'un altro genere, che quello messo innanzi, e forse creduto da voi.</p>
            <p>
	E noi pure diciamo che il motivo della nostra avversione al protestantismo (non già ai protestanti: Dio liberi!) è l'amore del cristianesimo, della religione quale Gesù Cristo l'ha istituita, e che non sussiste nelle Sette protestanti. E i nostri increduli, anteponendo, senza esame, e in una loro strana ipotesi, le Sette alla Chiesa, sono una forte presunzione della verità del motivo da noi addotto: giacchè mostrano che l'avversione cessa dove non vive l'amore del cristianesimo.</p>
            <p>
	Tutti i nemici del Vangelo odiano sommamente la religione cattolica. Qual carattere di questa, e qual fonte di riflessioni!</p>
         </div1>
         <div1>
            <head>II</head>
            <p>Montesquieu ha detto che il protestantismo conviene più alle repubbliche, e il cattolicismo alle monarchie, e questa sentenza è stata ripetuta mille volte, ed è divenuta come una massima provata. Questa asserzione contraddice un'altra massima ricevuta dai cattolici che la loro religione sia adatta a tutti i governi, e Montesquieu non ha cercato a stabilire che questa fosse falsa. Egli adduce una sola prova, e questa è così picciola e così parziale che si può dire che Mont[esquieu] ha descritto un poligono di cui non aveva osservato che un picciolo lato. Questa prova (l'avere il cattolicismo un Capo fuori dello stato) dovrebbe farlo credere anzi più proprio alle repubbliche che alle monarchie, dove è essenziale al monarca il non dividere il potere con alcun altro. Ma il vero è che è proprio ad ogni governo.</p>
         </div1>
         <div1>
            <head>III</head>
            <p>Le due parole<emph>Religion Nazionale</emph>, parole pronunziate da alcuni con riverenza, con ammirazione, con invidia, esprimono l'ultimo grado di stravaganza e di abiezione a cui possa giungere la ragione umana.</p>
            <p>
	Religione è credenza.</p>
            <p>
	La credenza è bella, ragionevole, in quanto si presta alla verità;</p>
            <p>
	Può esser colpevole; è certamente deplorabile, miserabile, quando si presta all'errore, credendolo verità;</p>
            <p>
	È non so che mi dire se si presta a cosa alla quale, col solo nominarla, si nega il carattere di verità.</p>
            <p>
	È carattere, è necessità, essenza della verità, che sia verità per tutti.</p>
            <p>
	Ora, chi, in punto di religione, crede la verità, e crede, per conseguenza, che tutti dovrebbero creder come lui, fa il migliore, il più felice, anzi l'unico buono e felice uso della ragione;</p>
            <p>
	Chi, in punto di religione, crede l'errore, e, appunto perchè lo crede verità, crede che tutti dovrebbero creder come lui, s'inganna nel fatto speciale, e resta nel senso comune, nella condizione più indispensabile della ragione per ciò che risguarda l'idea della verità in genere;</p>
            <p>
	Chi poi dice<emph>religione nazionale</emph>, dice<emph>verità per alcuni</emph>; o, se gli paresse meglio,<emph>credenza a ciò che non è verità</emph>. Può la ragione andar più in là, o più in giù? O, per dir meglio, va ella dove mostrano quelle parole? Chi le proferisce per approvarle, si rende egli conto di quel che vengono ad importare? Sente il loro doppio ed equivoco significato? Sceglie fra le due idee? Le riceve entrambe? No certissimamente; un inganno volontario di questa forza non è possibile. Chi dice<emph>religione nazionale</emph>fa come in tante altre cose fa chi, volendo e non volendo un'idea, l'afferma nel termine consacrato ad esprimerla, e la nega con un epiteto indicante una qualità incompatibile coll'idea stessa.</p>
         </div1>
         <div1>
            <head>IV</head>
            <p>[1] Dacchè alcuni Filosofi hanno voluto far misura dell'intelletto la parola non acconsentendo a nessuna idea che non si potesse esprimere, non è da stupirsi che abbiano poste in dubbio le verità rivelate e le verità morali più semplici e più universalmente sentite e tenute. Chi sa qual cosa non porrebbe in dubbio questa Filosofia s'ella procedesse? ma pare ch'essa decada di giorno in giorno.</p>
            <space type="stacco-narrativo"/>
            <p>[2] Coloro che non lavorano per vivere, e che abitando nelle città conversano più continuamente cogli altri uomini, ed esercitano assai più il loro ingegno, vanno senza dubbio soggetti a dolori morali ignoti al contadino e all'artigiano: ma la Provvidenza ha dato a quelli l'agio di cercare i soli veri ed utili rimedj a questi dolori; e tali rimedj sono nello studio sincero costante umile e profondo della religione.</p>
            <space type="stacco-narrativo"/>
            <p>[3] L'uomo sente d'aver bisogno d'una indulgenza infinita: dopo aver ricevuto il perdono dall'uomo ch'egli ha offeso, il suo cuore non è in pace ancora: e le colpe che non offendono gli altri uomini, ma ch'egli sente esser colpe, chi gliele perdonerà?</p>
            <p>
	Non è già la Religione da dirsi vera perchè necessaria, ma è necessaria perchè vera.</p>
            <p>
	Coloro che dicono esser la Religione necessaria al popolo fanno ad essa più larga testimonianza che non pensano: e dicono in favore della veracità di essa più che non credono dire.</p>
            <p>
	S'egli è vero (il che però non affermerei nè vorrei credere prima di aver fatto un confronto, o sentito testimonj oculati e spassionati) S'egli è il vero che i Cattolici sieno in generale meno composti e meno gravi nelle pubbliche funzioni di Chiesa che non i Protestanti, una ragione potrebb'esser questa: che la Religione non è per questi che un esercizio di tali tempi e luoghi, quando presso i Cattolici essa va legata con tutte le loro azioni. Quindi un Cattolico che non sia abbastanza staccato dalle cose mondane, che fomenti passioni non direttamente dannose al prossimo, ma contrarie all'amor di Dio, che non abbia per Dio l'amore di preferenza che gli si deve, ec., sente di non essere nella dritta via, si perde d'animo e si raffredda in ogni esercizio religioso, perchè sa che questo non sarà accetto a Dio quando non sia offerto da un cuore tutto Cristiano. Presso i Protestanti la Religione è, o mi sembra essere più accessoria.</p>
            <space type="stacco-narrativo"/>
            <p>[4] La più parte dei Filosofi politici che scrissero dopo la metà del secolo scorso posero per assioma che la popolazione sia il fondamento della potenza, civiltà e prosperità dei popoli, e che il numero degli uomini non possa mai crescere troppo: quindi coloro che ciecamente ricevettero questo principio non dubitarono di accagionare come poco previdenti e nemiche della perfezione civile le dottrine del Vangelo che lodano e consigliano ad alcuni l'astinenza dal matrimonio. Ma il Vangelo è eterno, e i sistemi degli uomini sono assai volte fallaci, e questo fu tale, e ormai tutti sono convinti che il celibato come il Vangelo lo consiglia è utile agli stati, ed alla popolazione di essi.</p>
         </div1>
         <div1>
            <head>V</head>
            <p>[1] Quegli scrittori i quali pretendono che la Religione dev'essere ricevuta dai popoli perchè è loro utile, e serve al mantenimento della società ec. non si accorgono che la loro tesi non può essere adottata, perchè i popoli nè vogliono, nè possono ricevere la Religione come mezzo di utilità. Non lo vogliono nè lo possono perchè nessun uomo consente a credere alcuna cosa per altro motivo che per motivi preponderanti di credibilità. Proponete ad un uomo di fare un'azione provandogli che gli sarà utile, voi gli date un motivo ragionevole: proponetegli di adottare una credenza come utile, egli vi risponderà, che il suo intelletto non può piegarsi che alla ragione nè ricevere che la verità.</p>
            <space type="stacco-narrativo"/>
            <p>[2] Le ingiurie hanno un gran vantaggio sui ragionamenti, ed è quello di essere ammesse senza prova da una moltitudine di lettori.</p>
            <space type="stacco-narrativo"/>
            <p>[3] La poesia che non ha per fondamento la verità ha fra gli altri questo inconveniente, che dal giudizio dei contemporanei il poeta non può cavare alcuna congettura sul giudizio della posterità, e sulla durata, o per meglio dire sul<emph>successo</emph>stabile de' suoi lavori. Perchè l'approvazione dei contemporanei può venire appunto dalla conformità di questa poesia<emph>speciale</emph>colle loro idee, idee che saranno rigettate da un'altra generazione. Esempi in abbondanza di poesie speciali. Quelle che ottengono l'assentimento dei posteri sono le poesie esprimenti un sentimento<emph>vero</emph>e<emph>sincero</emph>. Si dice da alcuni che il lettore si trasporta alle idee del tempo del poeta. Il lettore? cioè quindici o venti, o cento lettori che riguardano nella poesia l'andamento dell'arte e l'applicazione di alcuni principj per lo più arbitrarij. Ma per le nazioni la poesia speciale è morta affatto, e non rimane che come punto di storia, o per la poesia<emph>generale</emph>che vi si trova frammista.</p>
            <space type="stacco-narrativo"/>
            <p>[4] Falso modo di criticare: divertire l'attenzione dalla questione portandola su cose estranee p. e. singolarità dell'opinione, opposizione all'opinione di uomini rinomati ec. ec. Che ci siano in una nazione alcuni critici che ragionino a questo modo, poco importa; l'importante si è che il grosso dei lettori non secondi questo modo di criticare, ma vada dritto alla questione pigliandola nella sua vera posizione.</p>
            <space type="stacco-narrativo"/>
            <p>[5] La preponderanza attribuita al voto della maggiorità dalla maggior parte delle leggi è fondata su tre motivi:</p>
            <p>
               <list>
                  <label>1.<hi rend="sup">o</hi>
                  </label>
                  <item>Una più grande probabilità di giustizia e di sapienza nella persuasione del maggior numero.</item>
                  <label>2.<hi rend="sup">o</hi>
                  </label>
                  <item>Una minore ingiustizia, nel caso che l'assoluta giustizia non si ottenga, nel minor numero dei danneggiati, giacchè si eseguisce la volontà dei più.</item>
                  <label>3.<hi rend="sup">o</hi>
                  </label>
                  <item>Una maggiore probabilità di esecuzione tranquilla della determinazione presa, poichè la maggiorità, a cose pari, ha la forza superiore, e la minorità è portata a pazientare non avendo molta speranza di buon successo, in caso di resistenza.</item>
               </list>
            </p>
         </div1>
         <div1>
            <head>VI</head>
            <argument>
               <p>Dialogue entre un homme du monde et un poète</p>
            </argument>
            <p>— Je viens chercher les deux lignes, que je vous ai demandées par mon billet de ce matin.</p>
            <p>
	— Je supplie votre majesté d'employer ma main à choses faisables 
	— Quoi! à ce point? je vous savais paresseux, mais . . .</p>
            <p>
	— Il s'agit bien de paresse.</p>
            <p>
	— J'avoue que je ne saurais y voir d'autre difficulté.</p>
            <p>
	— Songez-y donc: voulez-vous que j'aille dire ce que je ne crois pas? et fort heureusement, car je tromperais de la bonne manière, si je le croyais.</p>
            <p>
	— Je veux cela, moi?</p>
            <p>
	— Mais oui, puisque vous voulez que je dise que mon écriture, en tant que mon écriture, a quelque valeur.</p>
            <p>
	— Vous avez trouvé cette demande–là dans mon billet?</p>
            <p>
	— Me suis trompé?</p>
            <p>
	— Je ne sais pas si je dois vous dire sérieusement que rien de semblable n'a pu me passer par la tête.</p>
            <p>
	— Tant mieux, tant mieux: il n'est rien tel que de s'entendre. Eh bien, puisque les deux lignes ne doivent pas dire cela, dites-moi donc ce qu'elle[s] doivent dire.</p>
            <p>
	— Je n'ai qu'à répéter la phrase de mon billet: ce que vous voudrez.</p>
            <p>
	— Mais c'est que je ne veux rien; et c'est là ce qui fait la difficulté.</p>
            <p>
	— Encore une fois, je ne vous comprends pas.</p>
            <p>
	— Voyons, mon ami; est-ce une nouvelle à communiquer?</p>
            <p>est–ce une demande à faire? est-ce une recommandation? 
	— Dois-je encore vous répondre sérieusement qu'il ne peut être question de rien de semblable?</p>
            <p>
	— De sorte que ces deux lignes n'auront aucun motif?</p>
            <p>
	— Aucun motif direct, soit: eh bien?</p>
            <p>
	— Et ainsi, je ne devrais les écrire; que pour écrire, comme l'adit mon confrère Pradon?</p>
            <p>
	— Eh bien, encore?</p>
            <p>
	— Eh bien, c'est justement ce que j'appelais tout à l'heure dire, ou si vous aimez mieux, sous-entendre, que mon écriture, en tant que mon écriture, a quelque valeur.</p>
            <p>
	— Ah ! c'est là que vous vouliez en venir, avec vos questions?</p>
            <p>
	— Sans doute, puisque c'est de là que vous étiez parti.</p>
            <p>
	— C'est bien subtil.</p>
            <p>
	— Cela se pourrait bien; car les mots n'ont que la signification que l'usage leur attribue; et j'ai remarqué que l'on appelle assez souvent subtiliser, ce qui pourrait s'appeler en d'autres termes: toucher le point de la question.</p>
            <p>
	— Seriez vous devenu philosophe? car il faut l'être, pour trouver une question en pareille chose. Eh bien, puisque vous voulez qu'elle y soit, je vais la trancher, en vous proposant moi-même un sujet. Il prendra plus de deux lignes, mais ce sera votre faute.</p>
            <p>
	— Voyons votre sujet.</p>
            <p>
	— Ecrivez notre dialogue.</p>
            <p>
	— C'est lumineux: le sens de mes paroles sera en opposition avec leur but. Je serai de mon siècle.</p>
            <p>
	— Sarcasme de vieillard, mon ami. Vous serez un homme comme il y en a toujours eû, et comme il y en aura toujours.</p>
            <p>
	— Vous avez raison; mais je tenais à finir par une épigramme.
</p>
         </div1>
         <div1>
            <head>VII</head>
            <p>La lunghezza, la complicatezza, e l'ostinazione delle dispute procede in gran parte da ciò, che l'una e l'altra parte contendono ognuna per la convenienza delle sue idee con una idea primitiva, con un tipo, della esistenza del quale entrambe convengono senza intendersi e senza definirlo. Vi è nelle dispute sempre una idea sottintesa, la quale fa il nodo della questione.</p>
         </div1>
         <div1>
            <head>VIII</head>
            <p>L'essere una quistione dibattuta da molto tempo, senza che mai ci sia stato accordo, o vittoria d'una parte, si dà per ragione di non doversene occupare. Io credo, al contrario, che a saperla pigliare non c'è argomento più nuovo d'una questione vecchia. Si può cercare il perchè la quistione abbia tanto durato, e questa ricerca ben fatta può essere la soluzione. Si troverà probabilmente che la cagione è il non essere stata mai ben posta la quistione: e ponendola bene si arriverà alla decisione. Si troverà talvolta che il vero punto è stato sempre accennato, sottinteso, ma non mai espresso, e che da questo solo è nata tutta la confusione.</p>
            <p>
	Questo si verifica nella quistione: qual sia il nome da darsi alla lingua.</p>
            <p>
	Che cosa si è preteso di cercare? Il vero, proprio nome, della lingua.</p>
            <p>
	Per finir la quistione bisogna trovarlo: la quistione non è mai finita, perchè non si è trovato, e non si è mai trovato perchè non c'è. Le due parti avranno ognuna due tesi da provare: l'una che il nome voluto dall'altra non aveva i caratteri etc. l'altra che conveniva il proposto da sè. La prima l'hanno provata sempre tutte e due;<note place="foot">
                  <p>Tutte e due sono state forti nella prima:</p>
               </note>e per conseguenza non hanno provata nè potevano nè potranno provare la seconda.</p>
            <p>Ogni parte lascia intatte le ragioni dell'altra, o le dissimula. Cerchiamo una soluz[ion]e nella quale si facciano entrar tutte.</p>
         </div1>
         <div1>
            <head>IX</head>
            <p>[1] Quelli che da tanto tempo rinfacciano alla Religione cattolica ch'ella proibisce l'esame e tronca il progresso dei lumi fondando la cognizione sull'autorità, non riflettono che essa non proibisce di cercare che dove è impossibile di trovare, cioè nel dogma, e che favorisce l'esame in tutto il resto.</p>
            <space type="stacco-narrativo"/>
            <p>[2] Uno dei tormenti degli uomini d'ingegno è che quando una verità è stata detta essi prevedono che finirà a prevalere, e intanto devono assistere alla lunga nojosa insopportabile guerra che le si fa, devono vedere la maraviglia e le risa di coloro che la trattano da paradosso. La cosa va per lo più tanto in lungo che quella verità stessa, se non è della più alta importanza, a forza di essere ripetuta nella questione, finisce ad annojare.</p>
         </div1>
         <div1>
            <head>X</head>
            <p>[1] Vi ha tali stati di società nei quali pare che le virtù negative sieno le sole riservate all'uomo. Non cooperare al male sembra il massimo della virtù. Ora è male che l'uomo non agisca pel bene: la Religione mantiene sempre una specie di virtù attive possibili in tutti i tempi che tengono esercitato l'uomo alle cose migliori. San Carlo ha esercitato attività in tempi in cui pareva che non fosse possibile. Si è detto che ha prostrati gli animi: questo giudizio suppone una dimenticanza completa della situazione degli animi a quel tempo.</p>
            <space type="stacco-narrativo"/>
            <p>[2] Un libro avrà tutto quello che suole piacere a molti lettori. Ingegno, novità, finezza, forza, si accorderà anche con molti sentimenti dominanti, toccando i quali si è quasi certi di riuscire. Voi direste che il suo successo sarà completo, ma vi si trova una idea importante, e per disgrazia giusta, e in contradd[izion]e con alcune pessime. Il libro non è dimenticato ma fischiato.</p>
         </div1>
         <div1>
            <head>XI</head>
            <p>Elvezio parlando del tratto che si racconta di Montecuccoli, che alla morte di Turenna lasciò il comando dell'esercito, allegando che non aveva più un nemico degno di lui. Elvezio lo chiama<foreign lang="fra">un sentiment fin et délicat de gloire</foreign>. È invece una proposizione che proverebbe una testa guasta e un cuore perverso, perchè suppone un uomo che mette per fine alla guerra non la difesa del retto, non il respingimento di un attacco ingiusto, ma la vanità d'un uomo. Vorrebbe dire: Ho ammazzato uomini finchè v'era un puntiglio di ambizione per me a farlo, ora non mi degno più. Che se credeva la guerra giusta e utile, doveva prestarvisi anche senza gloria. — Io so che il fatto è inventato: ma ecco come s'inventa per lo più quando si vuole applicare ad un'azione qualche ideale morale.</p>
         </div1>
         <div1>
            <head>XII</head>
            <p>V'ha degli esercizi dell'attività umana, che sono identici nell'intento e nello scopo; dimodochè, quantunque non diretti da un concerto, e, separati nel luogo e nel tempo, si può considerarli come una cooperazione comune, e portarne un giudizio complessivo.</p>
            <p>
	V'ha altri esercizi di questa attività medesima, i quali quantunque dello stesso genere non solo non hanno uno scopo comune, ma non possono aver luogo che per iscopi opposti, e per elidersi reciprocamente; sicchè non si può, dal lato del bene, qualificarli con una denominazione complessiva comune; se l’uno è buono, l'altro è necessariamente cattivo.</p>
            <p>
	La guerra è di questa categoria.</p>
            <p>
	Il lavoro è buono; un lavoro può esser buono senza che ve ne sia un altro vizioso necessario a farlo essere: una guerra difensiva di chi ha ragione è buona; ma non può esistere se non colla condizione d'una guerra ingiusta; non si può applicare ad entrambe la qualificazione buono.</p>
            <p>
	Un'opera diretta ad insegnare a lavorar meglio, è un'applicazione assolutamente buona dell'esperienza e della invenzione umana.</p>
            <p>
	Un'opera diretta a perfezionar l'arte della guerra, è buona in quanto accresce i mezzi di chi vuole lo scopo giusto, cattiva in quanto accresce quelli di chi vuole l'ingiusto:</p>
            <p>
	La prima ha uno scopo e un effetto unico: insegna a fare una cosa, e non altro.</p>
            <p>
	La seconda ha due effetti contraddittorii: insegna a uno il mezzo di fare una cosa, all'altro il mezzo d'impedirla.</p>
            <p>
	La prima quindi ha un intento certo: aiutare l'intelligenza, e dirigere le forze di chi vuole ottenere il tal prodotto.</p>
            <p>
	La seconda ha un intento dubbio, anzi contraddittorio: aiutare e dirigere chi vuole una cosa e chi vuole che la cosa non sia.</p>
            <p>
	Il risultato del lavoro, ben diretto, è una somma generale corrispondente alla generalità dei mezzi impiegati.</p>
            <p>
	Il risultato della guerra (che non può essere saviamente voluta da ambe le parti) è la somma corrispondente agli sforzi d'una parte, dedotta anche tutta la quantità di sforzi che è stata necessaria a contrappesare quelli della parte opposta.</p>
            <p>
	Certe simiglianze esterne della guerra col giuoco hanno fatto dire: la guerra è un giuoco: ma si somigliano più intimamente che non s'era pensato per questa condizione appunto, che non essendovi cooperazione, ma anzi contrasto di sforzi, una parte di questi è elisa da un'altra parte, il lavoro distrugge il lavoro, non c'è risultato comune, e insomma il guadagno non è una produzione, ma un trasporto, è una perdita d'un altro. Io credo che l'economia politica, intesa nel suo senso più generale e più filosofico, dovrebbe, per questo rispetto, mettere in una classe queste due cose classificate insieme per rispetti secondari, e quasi in ischerzo.</p>
            <p>
	So quello che c'è di apparentemente inesatto in questo pensiero così espresso; so che v'è un terzo risultato delle guerre, impreveduto, vastissimo alle volte, etc., ma questo, in quanto è utile, si potrebbe ottenere senza guerra; anzi le ragioni che mostrano la guerra non essere buona in sè, sono quelle stesse che insegnano il modo di ottenerlo.</p>
         </div1>
         <div1>
            <head>XIII</head>
            <p>Si può benissimo intendere come ci abbia di quelli che dicono sul serio doversi mantenere l'uso letterario della mitologia, perchè questa è simbolica, e racchiude molte importanti significazioni. Si può dico intenderlo, ma con una condizione: supponendo cioè che chi lo afferma non conosca di ciò niente altro che la pura e cruda formola colla quale esprime quella idea. Poichè se ne sa un tantinetto appena di più, se conosce un po' della storia di quei simboli, e delle circostanze in cui furono inventati, dello stato d'idee e di costumi etc. è assolutamente impossibile che vi trovi una convenienza con questi tempi e con questi intelletti: impossibile che non senta come tutto era motivato da cagioni e da fatti, da antecedenti specialissimi, senza i quali la cosa, quanto è curiosa a sapersi come storia, tanto è inapplicabile alle idee, come realtà nè come ipotesi.</p>
         </div1>
         <div1>
            <head>XIV</head>
            <p>La poesia, stromento di criterio della bontà delle azioni. Alcuni fatti giustificati in prosa non potrebbero mai divenir soggetto di encomio poetico. Fate un po' dei versi in lode della tratta dei negri, della S.<hi rend="sup">t</hi>Barthélemi, degli auto da fè, del tribunal rivoluzionario del 93, etc. cose in favor delle quali s'è pur ragionato in prosa. La poesia sembra allontanarsi dalla vita reale più della prosa: e all'opposto, rigettando le formole generali, convenute di quella, essa sovente si move, e si addirizza insieme alle più intime, primitive sensazioni, ai particolari in cui quelle si risolvono, che quelle non rappresentano. E appunto nei casi del genere suddetto, la prosa giustificatrice si serve di quelle formole etc.</p>
         </div1>
         <div1>
            <head>XV</head>
            <p>[1] Molte opinioni di buon senso si trovano molte volte nel corso di epoche anche lunghe nei soli scritti dei poeti: perchè si consideravano come paradossi, come opinioni fantastiche o popolari: e si credeva che la poesia dovesse ricevere le opinioni di questo genere. L'ode di J. B. Rousseau alla Fortuna ed altri esempi assai</p>
            <space type="stacco-narrativo"/>
            <p>[2] Fatto singolare e importante: che la Fede, prescindendo in parte da quei mezzi che la ragione usa per giungere alla persuasione, al convincimento, alla certezza, al sapere, conduce però l'intelletto a questo genere di riposo in un grado che nelle altre cose non si ottiene coi mezzi puramente razionali.</p>
         </div1>
         <div1>
            <head>XVI</head>
            <argument>
               <p>Della distinzione del bello morale e del bello poetico.</p>
            </argument>
            <space type="stacco-narrativo"/>
            <p>Stato della questione. Uso comune di questa distinzione riverita.</p>
            <p>
	Questa distinzione è perfettamente assurda.</p>
            <p>
	Il che si prova coi principj adottati da quelli stessi che l'impiegano.</p>
            <p>
	Primo: Riconoscono essi che l'approvazione d'un uomo, d'una nazione, d'un secolo, non basta a dichiarare irrevocabilmente bello un componimento poetico. — Esempj.</p>
            <p>
	Quale è adunque il punto in cui il giudizio pubblico si può riconoscere per una sanzione fondata ed immutabile?</p>
            <p>
	Non è possibile stabilirlo. Ma un punto in cui tutti convengono, e tutti devono convenire, si è che il giudizio sulle opere d'ingegno s'avvicina tanto più alla certezza quanto più è universale, costante, e portato da uomini colti, spregiudicati, veggenti.</p>
            <p>
	Secondo principio: Esistono delle verità morali. Quelli che confessano in un'opera la mancanza di queste verità, o l'opposizione ad esse, ammettono l'esistenza di queste verità.</p>
            <p>
	Combiniamo questi due principj. A misura che gli uomini si coltiveranno, abbandoneranno errori, e riconosceranno verità. Quelli che vedranno più verità morali saranno i migliori ragionatori, gli uomini i più avanzati. Ora il giudizio di questi sarà sfavorevole alle opere mancanti del bello morale. Ragione: perchè gli uomini non possono acconsentire a ciò che si oppone ad una verità da essi riconosciuta.</p>
            <p>
	Terzo[:] Il piacere che si prova nelle opere d'ingegno non è altro che acquisto d'idee, assentimento, riposo della mente.</p>
            <p>
	Quando la lettura d'un componimento fa nascere delle idee non suggerite, ma contrarie, quando una voce più imperiosa, l'ultima a farsi sentire, suona nell'animo il contrario di quello che parla il componimento, il diletto si cangia in combattimento, in dolore.</p>
            <p>
	Combiniamo questi tre principj. Le verità morali saranno dunque riconosciute dai migliori: il diletto letterario è assentimento, le idee opposte a queste verità saranno dunque spiacevoli ai migliori: il giudizio dei migliori, cioè il più autorevole il solo autorevole sarà dunque sfavorevole a queste opere. Il biasimo e l'indegnazione sarà tanto più forte quanto più artificiosi saranno i mezzi adoperati per far trionfare le idee immorali.</p>
            <p>
	Per rendere più chiara questa dimostrazione si pensi a ciò che dovrebbe fare un uomo veggente nelle idee morali per farsi piacere una poesia falsa in queste idee. Egli dovrebbe dire a se stesso: Vediamo da che lato mi possono toccare piacevolmente le idee di questo libro. Io ho una tendenza a dilettarmi di cose ingiuste, egoistiche, sensuali, basse, ec. Ridere è un piacere, io so che si può ridere della virtù, della sventura, ec. Ma questa tendenza io cerco se non di distruggerla completamente almeno d'indebolirla in me al segno di far trionfare in ogni occasione i sentimenti contrarj. Io ho cercato sempre di associare le idee di avversione e di disprezzo, al falso, al male, etc.; ora io deggio dimenticare tutti i principj che ho riconosciuti infallibili, e togliermi dalle abitudini mentali alle quali mi sono educato, per mettermi in quello stato d'animo ch'io riconosco pessimo, falso, indegno; fare il contrario di quello che credo doversi fare etc. per compiacere alle intenzioni di un poeta corrotto, irriflessivo ed ignorante, ignorante perchè vede meno di me, giacchè piglia gli errori per verità, perchè non ha preveduto, che al di là delle sue idee, contro le sue idee ve ne ha altre in cui l'intelletto ama di riposare ultimamente, d'un poeta mal accorto perchè non ha saputo giungere a quell'ultimo posto dal quale nessuna mediazione, nessuna scoperta, nessun perfezionamento potrebbe mai farlo uscire.</p>
         </div1>
         <div1>
            <head>XVII</head>
            <p>[1] I grandi uomini (dico gli uomini che hanno potuto esercitare e svolgere una straordinaria potenza intellettuale, sia nelle idee, sia nei fatti della società) hanno sempre lasciato dopo di sè qualche principio generale, e portatone qualche altro con sè nel sepolcro: hanno compiuta una doppia missione, di iniziativa, e di consumazione. Perciò sono stati utili talvolta non solo in ciò che hanno di buono direttamente, ma anche dove avevano una tendenza falsa, dove obbedivano ad una impulsione comune; hanno consumata la vitalità d'un errore, o ne hanno accelerato e ravvicinato la fine.</p>
            <space type="stacco-narrativo"/>
            <p>[2] Bisogna cominciare a dire (per quanto si può staccar cosa da cosa) le verità che non urtino di fronte le opinioni false predominanti: dirne molte molte di queste verità: il criterio si muta, le disposizioni intellettuali si mutano, e gli elementi di comparazione e di giudizio si moltiplicano nell'universale, e si arriva a segno che quelli ai quali una verità tale detta tempo innanzi avrebbe mossa una indegnazione irriflessiva, irrazionale, la ricevono con gioia, e par loro che l'avrebbero trovata, fors'anche che già la conoscevano.</p>
         </div1>
         <div1>
            <head>XVIII</head>
            <p>Il metodo analitico applicato più in grande alla storia ha diffusa l'idea del molto che si può conoscere in fatto di storia; dall'idea il desiderio: dall'una confusa e imperfetta, dall'altro ardente e insieme facile a contentarsi, il pensiero di servirsi di sintesi più che premature, di ipotesi, di induzioni etc. per far molto conoscere: metodo che oltre è il vizio inerente a tutti i metodi simili, ha in questo caso (del romanzo storico) il vizio singolare di presentare il vero e il falso, non solo indistinti, difficili a discernersi per sè; ma senza nemmeno il mezzo di discernere quello che lo scrittore ha creduto vero e voluto dar per vero.</p>
         </div1>
         <div1>
            <head>XIX</head>
            <p>Le verità matematiche si contrappongono sovente alle verità morali, come aventi una certezza d'un genere che non si può trovare in queste. A me sembrano però d'una medesima condizione, d'una medesima natura; certe e incerte le une e le altre a un modo: certe in sè, in una astrazione ipotetica, incerte nell'applicazione materiale ad un fatto, o piuttosto incerta l'applicazione medesima. Mi pare anzi che (in quanto si può far confronto di due tali modi di applicazione) le verità morali abbiano nell'applicazione il vantaggio d'una minore incertezza.</p>
            <p>
	Un quadrato ha, irrepugnabilmente, per l'intelletto una tal relazione di parti; ma dove è egli questo quadrato? nell'intelletto stesso. Cercate un quadrato materiale, fatelo apposta colla massima diligenza,. e cercate in esso la certezza delle relazioni del quadrato, la verità del quadrato: impossibile di trovarvele.</p>
            <p>
	I nostri sensi stessi ci avvisano che non le vi sono; o supponendo l'esecuzione precisa al punto che i sensi non possano fare questo giudizio, l'unico che possa allora fare l'intelletto sarà: non essere impossibile che tutte quelle verità ci siano (giacchè noi non conosciamo nemmen negativamente la materia a questo segno) ma essere impossibile di accertarsene, di verificare. Ora, chi dedurrebbe da questo non esser vera l'idea del quadrato? Nessuno certamente; e meno d'ogni altro quelli che contrappongono alle verità morali le matematiche appunto come contenenti la verità in un modo incomunicabile.</p>
            <p>
	Ebbene, l'idea del giusto è come il quadrato del matematico; e perchè non ne troviamo gli elementi precisi nel fatto, sarem noi fondati a negarla? 
	Ma, dicono, donde è ricavata questa idea del giusto? quali sono questi elementi che ci servono a formarla o a comprenderla? se non ne abbiamo che immagini sperimentali? la concepiamo insomma per altra via, o con altro mezzo che per fatti sperimentali, che quella stessa applicazione che voi pur chiamate incerta? e volete per questa giungere all'idea certa? Ma donde è ricavata l'idea del quadrato matematico? che mezzo abbiamo di concepirla? se non l'immagine d'un quadrato materiale in cui non è, o non si può verificare la certezza?</p>
            <p>
	Se volete che l'idea della giustizia non venga in noi d'altronde che dai fatti ai quali noi l'applichiamo, dite pure che la nostra mente, per una inesplicabile maniera di approssimazione va dal fatto al diritto nelle cose morali; ma dite anche che allo stesso modo va dalla cognizione d'una linea materiale alla comprensione della linea matematica; e che quando è a questa seconda e così diversa idea, la certezza che vi sente non può essere nell'un caso più che nell'altro oppugnata per la ragione che gli elementi, o le immagini, non davano alla mente stessa il modo di trovarvi la certezza.</p>
            <p>
	Ma v'ha però degli uomini che negano le verità morali astratte, non ve ne ha che neghino le matematiche: non si disputa su queste; su quelle sì.</p>
            <p>
	Perchè la volontà libera dell'uomo ha sulle idee morali un arbitrio che non ha sulle altre.</p>
         </div1>
         <div1>
            <head>XX</head>
            <p>Le pene non sono utili soltanto a coloro che preservano dalle ingiustizie, spaventando quelli che sarebbero tentati di commetterle, ma sono utili anche a questi (oltre più ragioni ovvie) perchè questo sentimento di timore che loro incutono è meno doloroso, meno inquieto, meno affliggente dei desiderii che sopprime.</p>
            <p>
	Questo va inteso con discrezione, cioè nel supposto di pene ragionevoli stabilite per uno scopo giusto. Osservazione applicabile a molti altri generi di sanzione in un senso estesissimo di questo vocabolo: ciò che minacciando fa passare la voglia.</p>
         </div1>
         <div1>
            <head>[XXI]</head>
            <p>La possibilità in questione è affermata, non nel testo di S. Tom[maso], ma nella conclusione (pag. 190, col. I<hi rend="sup">a</hi>, in fine) che è del P. Nicolai, come dal secondo frontispizio dell'annesso volume. Credo che nell'ediz[ion]e del Migne (V. nel mio studio, nello scaffale tra l'uscio e la finestra) non si trovino le conclusioni, appunto p[er] non essere lavoro di S. Tom[maso]. Il quale, del resto, dice il contrario ne' termini più espressi, pag. e col. id.;<note place="foot">
                  <p>
                     <foreign lang="lat">Nihil potest, praeter Deum, ab aeterno fuisse.</foreign>
                  </p>
               </note>e nell'articolo 2<hi rend="sup">o</hi>della stessa questione 46, stabilisce, non meno espressamente, che l'avere il mondo avuto principio è articolo di fede (pag. 191).</p>
         </div1>
         <div1>
            <head>[XXII]</head>
            <p>
               <foreign lang="lat">PARACLITUS autem Spiritus quem mittet Pater in nomine meo, ille vos DOCEBIT omnia.</foreign>
            </p>
            <p>
	L'uomo aspira a riposare nella contentezza, ed è agitato dal desiderio di sapere; e pur troppo, abbandonato a se stesso cerca la sua soddisfazione in vani diletti ed in una scienza vana. Oggi ci è dato un Consolatore che insegna. Felici noi, se sappiamo comprendere che l'unica vera gioia, e l'unico vero sapere vengono dallo Spirito che il Padre ci manda, nel nome di Gesù Cristo.</p>
            <p>
	I. Le gioie del mondo spesso si cercano invano, e il faticoso correr dietro ad esse non conduce che all'afflizione — quando si ottengono, sono intorbidate da inquietudini, guaste da mancanze — e se fossero anche prette ed intere, non durano, e la memoria che sola di esse ci rimane non ha con sè che rammarico e disperazione. — La gioja dello Spirito è infallibile; ci è promessa; per ottenerla, basta desiderarla sinceramente — è pura e tranquilla — cresce sempre e si perfeziona, accompagnata dalla speranza; e la morte che tronca tutte le altre gioie, non è per questa che un mezzo a giungere al compimento desiderato.</p>
            <p>
	II. La scienza del mondo è imperfetta e insufficiente: quanto più l’uomo procede in essa, tanto più ne conosce e i limiti [e] le incertezze, tanto più la sente inferiore alla sua curiosità — è tormentosa, e per questa sua insufficienza, e perchè le cognizioni che essa somministra, fanno nascere desiderii che essa non può soddisfare. La scienza dello Spirito è compiuta:<foreign lang="lat">docebit omnia</foreign>, tutto che è necessario all'acquisto d'una felicità e d'una scienza più perfetta, ci da tutte le cognizioni che noi desidereremmo di possedere se sapessimo conoscere ciò che può essere utile per noi — è consolatrice, e perchè dove cessano le sue rivelazioni, dove cominciano le oscurità, ivi sovrabbonda la Fede che riempe ogni vuoto della mente, che umilia soavemente la curiosità, e conforta l'animo con una certezza più forte e più piena di quella che nasce dalle scoperte umane; e perchè tutte le cognizioni di questa scienza ci portano a riconoscere in ogni avvenimento un giudizio misericordioso, a trovarvi una ragione di rassegnazione, di conformità, di speranza.<foreign lang="lat">Prudentia Spiritur, vita et pax</foreign>(se la citazione è esatta) .</p>
            <p>
	Conchiusione.<foreign lang="lat">Sermo quem audistis non est meus, sed Ejus, qui misit me, Patris.</foreign>— Gesù Cristo nostro Esemplare ha proferite parole che noi dobbiamo ripetere, sentire, praticare; se vogliamo aver parte con Lui; e quante volte quelle parole sono per noi terribili da proferirsi, perchè racchiudono la nostra condanna, e svelano una funesta e colpevole contraddizione tra il nostro Esemplare e la nostra condotta! Ma ben con fiducia possiamo ripetere quelle parole:<foreign lang="lat">Sermo quem audistis non est meus, sed Ejus, qui misit me, Patris</foreign>. Sentiamo, è vero, in esse profondamente quanta sia la debolezza, la miseria dell'uomo, poichè l'Uomo perfetto, Gesù Cristo, per dar valore alla sua parola, protesta che non viene da Lui; ma sentiamo tutta la forza di Dio nella certezza che la parola che è stata data a Gesù Cristo dal Padre, Gesù Cristo la ha trasmessa a noi, ne ha meritato il possesso alla sua Chiesa, la quale ha ricevuto dallo Spirito la virtù di diffonderla, e di mantenerla in perpetuo sulla terra. L'uomo che parla per un tal comando dimentica la sua miseria, confida egli stesso nelle parole che escono dalle sue labbra, perchè sa di Chi sono:<foreign lang="lat">Ejus, qui misit me, Patris</foreign>. E quegli che parla nella presente circostanza, tanto più si consola e si rassicura, pensando che la missione gli è stata conferita da Dio in questo giorno appunto in cui Egli ha diffuso il suo Spirito sopra ogni carne, in cui i figli degli uomini sono stati chiamati a profetare e ad insegnare, ecc. ecc.</p>
         </div1>
      </body>
   </text>
</TEI.2>
