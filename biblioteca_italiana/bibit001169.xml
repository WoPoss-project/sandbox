<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Il discorso della bellezza e della grazia</title>
      <author>Benedetto Varchi</author>
    </titleStmt>
    <extent>16 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001169</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Opere di Benedetto Varchi ora per la prima volta raccolte con un discorso di A. Racheli intorno alla filologia del secolo 16. e alla vita e agli scritti dell'A. ; aggiuntevi le lettere di Gio. Battista Busini sopra l'assedio di Firenze</title>
        <author>Varchi, Benedetto</author>
        <editor id="ed">Racheli, Antonio</editor>
        <editor id="ed2">Busini, Giovanni Battista</editor>
        <publisher>dalla sezione letterario-artistica del Lloyd austriaco</publisher>
        <pubPlace>Trieste</pubPlace>
        <date>1858</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-04-29T00:00:00.000+02:00</date>
      <respStmt>
        <name>Giulia Buccini</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-05-05T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<front>
<titlePage>
	<docTitle>
		<titlePart type="princ">Opere di Benedetto Varchi ora per la prima volta raccolte</titlePart>
			</docTitle>
	<docImprint>
		<publisher>Editore</publisher>
		<pubPlace>Luogo</pubPlace>
		<docDate>Data</docDate>
	</docImprint>
</titlePage>
</front>
<body>


<div1 type="discorso">
<argument><p>TRATTATO DI M. BENEDETTO VARCHI, NEL QUALE SI DISPUTA, SE LA GRAZIA PUO' STARE SENZA LA BELLEZZA, E QUAL PIU' DI QUESTE DUE SIA DA DESIDERARE.</p></argument>

<ab type="dedica"><emph>A MONS. LEONE ORSINO
VESCOVO DI FREGIUS.</emph></ab>


      <p>Vostra Signoria mi domanda di due dubbi, primieramente se la grazia può stare senza la bellezza: secondariamente, qual più di queste due sia da desiderare, o la bellezza o la grazia. Il primo dubbio è malagevolissimo; ed io non oserei parlarne così all'improvviso, se non mi ricordassi d'averne favellato altre volte ne' <emph>Problemi d'Amore</emph> e sopra la traduzione di quel nobilissimo Epigramma di Catullo che comincia:</p>
<quote rend="block"><lg>
<l><foreign lang="lat"><emph>Quintia formosa est multis, mihi candida, longa:</emph></foreign></l>
<l><foreign lang="lat"><emph>Recta est;</emph></foreign></l>
</lg></quote>
<p>il quale tradusse ancora ed allegò a questo proposito medesimo il dottissimo Pico, conte della Mirandola, nel terzo libro del suo Commento sopra la sesta stanza. Dico dunque più per desiderio, ch'io ho di piacere a V. S. che con credenza di soddisfarle, che lo scioglimento di questo dubbio consiste nel sapere che cosa sia bellezza, e che cosa sia grazia; e questo non si può sapere con miglior modo o più sicuro, e certo mezzo che mediante la difinizione loro. Onde presupponendo, che V. S. intenda della bellezza naturale corporale (dico naturale rispetto alla divina, e rispetto alla bellezza che si vede ne' corpi artificiali) la bellezza non è altro che una certa grazia, la quale diletta l'animo di chiunque la vede e conosce, e dilettando lo muove a disiderare di goderla con unione, ciò è, a dirlo in una parola, lo muove ad amarla. La grazia è una certa qualità, la quale appare e risplende nelle cose graziose, o vero graziate.</p>
      <p>Da queste definizioni si cava, che dovunque è bellezza, quivi necessariamente è ancora grazia, ma non già per l'opposito dovunque è grazia, quivi è ancora bellezza necessariamente, sì come dovunque è uomo, quivi è ancora di necessità animale, ma non già all'incontro. E così pare a me che sia sciolto e dichiarato il primo dubbio: perchè io direi che la grazia può essere e stare senza la bellezza, favellando di quella che si chiama così volgarmente nel modo che si dichiarerà di sotto, se bene la bellezza, intendendo ora della vera, non può stare, nè essere senza la grazia. E dalla soluzione di questo primo dubbio si vede manifestamente la soluzione del secondo. Chi non vorrebbe più tosto la bellezza, nella quale necessariamente si ritrova la grazia, che la grazia sola, e di per sè? Dico bene, se fosse possibile ritrovarsi bellezza senza grazia, ch'io per me vorrei più tosto esser graziato che bello; e così credo che vorrebbero tutti quelli che tengono la bellezza potere stare senza la grazia. E questi per la maggior parte dicono, che la bellezza non è altro che la debita proporzione e corrispondenza di tutte le membra tra loro; e così vogliono che la bellezza consista e risulti nella debita quantità e dalle convenevoli qualità delle parti, aggiuntovi la dolcezza o soavità de' colori. E di questa sentenza par che sia Aristotile, il gran filosofo, e nel terzo della <emph>Topica</emph> e nella <emph>Rettorica</emph> ed ancora nell'<emph>Etica</emph>; dove egli non vuole, che una donna possa essere bella, la quale non sia grande; la qual sentenza intesa così semplicemente è senza fallo alcuno contro la sperienza e contro al senso. Conciosia che, come dice il Pico, si vedono tutto il giorno delle donne, le quali e nella quantità e nella qualità sono benissimo proporzionate, e tuttavia non sono belle; e se pure cotali s'hanno a chiamar belle, non sono graziate, e la grazia è quella che ci diletta e muove sopra ogni cosa: onde molte volte ci sentiamo rapire più da una donna la quale sia graziata, ancora che nella figura e ne' colori potesse essere assai meglio proporzionata, che da una la quale, avendo tutte le condizioni sopraddette, manchi al tutto e sia privata di quella qualità, che noi gravia e i Latini ora venustà chiamano e talora venere. Senza che se la bellezza consiste nella proporzione e misura delle parti, come essi vogliono un medesimo viso, non ci parrebbe ora bello ed un'altra volta altramente, essendovi la medesima proporzione e colori; e per non dir nulla che niuna cosa semplice e spiritale non avendo corpo, nè parti, non sarebbe bella, come dicono i Platonici; e così le scienze, le virtù, i versi, le prose, l'anime, l'intelligenze e Dio stesso, non si potrebbero chiamar belle, come noi facciamo tutto 'l giorno.</p>
      <p>Ma per tornare al proposito, un corpo il quale non abbia grazia, ancora che sia grande, ben disposto ed ottimamente colorato, non si può, secondo me, chiamare bello veramente. E questo è quello che voleva dir Catullo, a giudizio mio, in quello suo Epigramma leggiadrissimo allegato da me di sopra, il quale noi traducemmo già e commentammo; il quale commento se avessi trovato, come non ho, forse avrei, se non meglio, certo più lungamente soddisfatto alla dimanda e desiderio di V. S. La traduzione di esso, perchè mi rimase nella memoria la vi manderò volentieri tale, quale è, ancora che discordi in non so che da quella del Pico, il quale ne lasciò due versi senza tradurre perchè non gli facevano, penso, a bisogno ; ed io non per contendere con ingegno sì grande, ma per imitare sì buon giudizio ed apparare da sì perfetto maestro ancora nelle cose minime, li tradussi tutti di nuovo in questa maniera:</p>
<quote rend="block">
<lg>
      <l>Quinzia a molti par bella, a me par bianca,</l>
<l>Grande, dritta, ben fatta, e finalmente</l>
<l>Parte per parte in lei nulla non manca;</l>
<l>Ma 'l tutto non è bello interamente,</l>
<l>Perch' ella d'ogni grazia è fatta manca,</l>
<l>Nè pur un gran di sal la fa piacente:</l>
<l>Lesbia è bella ch' è bella tutta, e sola</l>
<l>Tutte le grazie a tutte l'altre invola.</l>
</lg></quote>

      <p>Vede V. S. come egli confessa che in lei è la qualità e il colore, dicendo bianca, e la quantità dicendo grande, e così tutte l'altre parti a una a una spicciolate, come noi diciamo: nè però vuole, ch' ella sia bella, non avendo grazia che alletti e tiri gli animi. Ma qui si potrebbe dubitare meritamente, onde nasce questa qualità e grazia, della quale noi ragioniamo, la quale senza dubbio non risulta, come credono molti, dalla misura e proporzione delle membra convenevolmente colorate. E che sia vero questo oltra le ragioni assegnate si può vedere manifestamente dalle bellezze che si veggono ne' corpi artifiziati; perciocchè in essi non procedono dalla materia propriamente e principalmente, ma dall'arte; che se ciò fosse, ne seguirebbe ch' ogni mediocre maestro, avendo del medesimo marmo, saprebbe contraffare una figura del Tribolo, pigliando le medesime misure e proporzioni; anzi tutte le figure, che fossero d'una materia medesima, e d'una medesima grandezza appunto, sarebbero belle a un modo. E che se fosse V. S. avrebbe potuto far fare il suo calamaio e la culla costì senza mandare fin qua al Tasso. Dovemo dunque confessare che quella bellezza, che noi diciamo grazia non nasce da' corpi, nè dalla materia, la quale di sua natura è bruttissima, ma nasce dalla forma, che le dà tutte le perfezioni che in lei si ritrovano; onde la bellezza in questi corpi inferiori così naturali come artifiziali, non è altro che quella grazia e piacenza, per dir così, la quale ha ciascuno di loro dalla sua propria forma sostanziale o accidentale che sia, nelle cose naturali naturale, e nelle artifiziate artifiziata. E perchè la propria forma dell'uomo è l'anima, dall'anima viene all'uomo tutta quella bellezza che noi chiamiamo grazia; la quale non è altro, secondo Platone, che un raggio e splendore del primo bene e somma bontà, la quale penetra e risplende per tutto il mondo in tutte le parti. Dalla quale opinione non è lontana quella sentenza divina di Aristotile nel primo libro del <emph>Cielo</emph>, la quale tolse ed interpretò divinamente Dante nel principio del Paradiso, quando disse:</p>
<quote rend="block">
<lg>
      <l>La gloria di Colui che tutto muove</l>
<l>Per l'universo penetra, e risplende</l>
<l>In ogni parte più e meno altrove.</l>
</lg></quote>
      <p>Ma perchè i misteri d'amore sono non meno infiniti che divini, onde quanto più se ne ragiona, tanto più e tanto maggiori cose che dire ne restano, noi per venire una volta a fine e non entrare in nuove difficoltà, lascieremo di dichiarare, onde è che una donna medesima, se bene è graziatissima, non pare a tutti così e non muove e diletta ciascuno egualmente, anzi a un medesimo spesse volte pare diversamente; e molte per lo rovescio, se bene non sono così graziate, allettano però e rapiscono molti mirabilmente. Non voglio già lasciare una contraddizione e falsità manifesta, la quale appare nella soluzione del primo dubbio, e massimamente che in dichiarando quella si verrà ancora, s'io non m'inganno, a dichiarare il sentimento delle parole d'Aristotile. La contraddizione è, che io ho detto che la bellezza non può essere senza la grazia, il che è verissimo; ma che la grazia può bene stare senza la bellezza, il che par falso ed impossibile, come vede ciascuno da sè, essendo la bellezza una certa grazia la quale muove e diletta l'animo di chi l'intende; onde dovunque è detta grazia, è bellezza ancora, e così per l'opposito. Dovemo dunque sapere, che la bellezza si piglia in due modi, uno secondo Aristotile e gli altri, che vogliono ch'ella consista nella proporzione de' membri, e questa si chiama ed è bellezza corporale, la quale sola conosce e per conseguente ama il volgo con gli uomini plebei: e come si conosce con tutti cinque i sensi, così ancora con tutti cinque i sensi si gode; e quelli che principalmente amano questa bellezza, sono poco, o niente differenti dagli animali bruti. L'altra bellezza consiste nelle virtù e costumi dell'anima, onde nasce la grazia di che ragioniamo, e questa è e si chiama bellezza spiritale, la quale è conosciuta e conseguentemente amata dagli uomini buoni e speculativi solamente; e però diceva Plotino, il gran Platonico, intendendo di questa bellezza, che niuno bello era cattivo; e questa, sì come non si può comprendere, se non con la mente, con gli occhi e con gli orecchi, così non si può godere se non col pensiero, col vedere, con l'udire, come testimonia tante volte in tutti i luoghi, tanto leggiadramente il nostro platonico M. Francesco, insieme con tutti gli altri Toscani antichi e moderni, e più che qualunque altro, il dottissimo e reverendissimo monsignor Pietro Bembo, cosi ne' suoi divini sonetti, come nelle sue dolcissime e leggiadrissime prose. Onde quando io dico, che la bellezza non può stare senza grazia, intendo della bellezza spiritale e platonica; ma quando dico che la grazia può stare senza la bellezza, intendo della bellezza corporale ed aristotelica, perchè altramente tanto è grazia, quanto vera bellezza, e non si può trovare l'una senza l'altra mai. E però è meglio senza dubbio la grazia così intesa che la bellezza falsa e corporale; e per meglio dichiarare questa parte, dove consiste tutto il dubbio, dico che la grazia è vera bellezza dell'anima, se bene può stare in un corpo, che non sia così proporzionato, e, come volgarmente si dice, bello, non può però stare in uno sproporzionato e sozzo affatto; anzi bene spesso si congiugne insieme la grazia dell'animo, che noi chiamiamo veramente bellezza, e la proporzione e misura del corpo, ancorchè il Petrarca dicesse per più innalzare la sua Madonna Laura:</p>
<quote rend="block">
<lg>
<l>Due gran nimiche insieme erano aggiunte</l>
<l>Bellezza ed Onestà;</l>
</lg></quote>
<p>con quel che viene. E che volle significare il maestro di tutti i poeti latini nel nono libro della sua Eneide, quando d'Eurialo favellando disse:</p>
<quote rend="block">
<lg>
<l>E la virtu, ch' in un bel corpo suole</l>
<l>Venir più grata?</l>
</lg></quote>
<p>E se alcuno mi domandasse, perch'io nella definizione della Bellezza, non ho detto grazia semplicemente, ma una certa grazia, risponderei, per dichiarare meglio di quale grazia intendea, ciò è di quella che diletta e muove ad amare, conciosia cosa che noi chiamiamo grazia molte volte qualità che dilettano, ma non già muovono ad amare, come quando diciamo: Il tale ha grazia nel leggere, ed il tale nello scrivere: chi negherà che Ciano profumiere, così gobbo, non abbia grazia, e come noi diciamo volgarmente, garbo in tutte le sue cose? Nè però muove, ch'io creda, se ben diletta e piace.</p>
      <p>Ma perchè l'ora è tarda, ed io mi sono disteso nello scrivere, non mi accorgendo, più ch' io non pensava, mi serberò a dichiarare più a l'agio, onde viene, che procedendo la vera bellezza dalla forma e dall'anima, tutte le cose ch' hanno anima non sono, o più tosto non si chiamano belle, e similmente qual sia la cagione che molti non conoscono il bello, e per conseguente non l'amano, non si potendo amar quello che prima non si conosce. Ecco ch'io ho detto a V. S. in quel modo che ho giudicato più agevole prima l'opinione falsa dei volgari, che la bellezza si possa ritrovare senza la grazia, detto però in guisa, che la si possa salvare da ogni menzogna e falsità; e poi la seconda vera, che la bellezza e la grazia siano una cosa medesima, e mai non si possano separare l'una dall'altra, onde chi desidera l'una, desidera ancora l'altra parimente. E queste cose pareva a me, ch' ella volesse sapere principalmente, se ho ben compreso il sentimento della sua lettera. E perchè non so se mi sono stato troppo lungo, o troppo breve farò scusa dell'uno e dell'altro, raccomandandomi a lei e a tutti gli altri insieme con Luca, e con M. Carlo.</p>
      </div1>
</body>
</text>
      </TEI.2>
