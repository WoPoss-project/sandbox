<?xml version="1.0" encoding="utf-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Di alcuni modi di dire opposti alle regole ricevute</title>
            <author>Alessandro Manzoni</author>
         </titleStmt>
         <extent>12130 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit001170</idno>
            <availability>
               <p>Questa risorsa digitale è liberamente accessibile per uso
						personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Scritti linguistici inediti</title>
               <title type="part">v.</title>
               <author>Manzoni, Alessandro</author>
               <editor id="ed">Stella, Angelo</editor>
               <editor id="ed2">Vitale, Maurizio</editor>
               <publisher>Centro nazionale studi manzoniani</publisher>
               <pubPlace>Milano</pubPlace>
               <date>2000</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
				responsabilità dell'autore dell'opera sono stati soppressi nella versione
				digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
						riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
						sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
						ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Trattati</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2007-09-10T00:00:00.000+02:00</date>
            <respStmt>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2007-10-12T00:00:00.000+02:00</date>
            <respStmt>
               <name>Francesca Cascino</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2007-11-13T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1>
            <head>Principii generali per servire d'Introduzione</head>
            <div2 n="Principi generali">
               <p>Alcuni modi di dire contrarii alle leggi, alle analogie grammaticali, ma pure usati più o meno, noi ci proponiamo di esaminare se debbano esser rigettati come solecismi, secondo il parere di alcuni, o se vogliano essere ammessi come eccezioni: nel qual caso dovrebbero divenir soggetto di nuove regole.</p>
               <p>
	L'incertezza, e le decisioni erronee (secondo noi) sui quesiti speciali che proporremo ci sembrano nascere dall'inavvertenza di alcuni principii dai quali dipende propriamente la soluzione. Ora questi principii derivano immediatamente da altri principii e da fatti notissimi, evidentissimi, non disputati da persona. Ci sia dunque permesso farci da questi: abbiam presa questa via come quella che ci è paruta la sola; sperando del resto che il picciolo e breve fastidio cagionato da un'evidenza volgare e, per così dire, gaglioffa, possa esser compensato dal trovare lo stesso grado di evidenza in cose o controverse o non osservate, e che servono di criterio a quistioni interminabili fin che si piglino per altri versi.</p>
               <p>
	La lingua ital.<hi rend="sup">a</hi>, come tutte le altre lingue, ha delle norme generali, applicabili ai casi simili etc. (definire più presso alla cosa) che si chiamano regole.</p>
               <p>
	E in essa, come certamente in molte, e probabilissimamente in tutte le altre lingue, queste regole sono in fatto violate in casi parziali. Non cerchiamo per ora nè da chi, nè da quanti, etc. Ci basta per ora di osservare soltanto il fatto, nel modo il più generale.</p>
               <p>
	Queste violazioni ponno essere senza nessun motivo razionale, nascere o esser nate da ignoranza, da capriccio, da mescolanza di altre lingue, da una causa qualunque parziale e temporaria che ha ben potuto produrre il fatto, ma senza che alcuno possa dire in che siano perpetuamente utili; tali insomma che a considerarle in sè meritino titolo di viziose. V'ha chi pretende in principio generale e assoluto che tutte le tali sieno assolutamente da rigettarsi?</p>
               <p>
	(Esempii)</p>
               <p>
[                                                                                                                   ]</p>
               <p>
	Questi modi sono certamente opposti a norme grammaticali ricevute: ma si disapprova chi ne fa uso? Si disapproverebbe se parlasse o scrivesse altrimenti: si considerano come anomalie, divenuto per esse titolo onesto, come eccezioni; anzi come regole. Ma se uno su quell'analogia dicesse . . . Esempii [  ] sarebbe disapprovato. Quale ragione si dà di una tale differenza? Che le prime sono sancite dall'Uso. Ragione bonissima.<note place="foot">
                     <p>Nota. Nel supposto che si dicano i perchè, nei quali vi sarà la difficoltà di convellere le cose sancite dall'uso. Esempio della tenacità di questo nella lingua lat. Piena d'irregolarità capricciose, noiose, difficili a conoscersi tutte. Tendenza degl'ignoranti a correggerle, e a ricondurre le parole alle norme generali. Eppure non si è corretta, e si è finito piuttosto coll'abbandonarla. Dire: abbandonarla, perchè questa parola sta egual.<hi rend="sup">te</hi> colle due ipotesi: l'una che le lingue neolatine sieno nate dalla corruzione di quella: l'altra che le fossero coesistenti, e sieno divenute generali per lo decadimento delle lettere e della lingua scritta latina. Osservaz.<hi rend="sup">e</hi>singolare. La guerra dura tuttavia. La lingua lat. benchè morta, serba rigidamente il suo uso con tutte le anomalie, nelle grammatiche, negli scritti dei latinisti colti, etc.; i fanciulli che l'imparano, i pochi esperti che la scrivono o la parlano per necessità la storpiano con ispropositi la più parte cagionati dalla tendenza ad applicare fedelmente regole, di cui non conoscono le anomalie.</p>
                  </note>
               </p>
               <p>
	(Vedere se convenga dire perchè la ragione è buona. Volendo esser breve, bisogna dir cose triviali e chiare soltanto in apparenza: andar più al fondo, porterebbe lungaggine. Sarà probabilmente meglio passarsene, e in questo caso non affermare neppure che la ragione è buona: basta che sia ricevuta).</p>
               <p>
	Abbiamo dunque già una ragione che giustifica le violazioni: l'Uso. Non solo giustifica, ma converte in regole, prescrive, violazioni che non hanno nessun'altra buona ragione che le raccomandi.</p>
               <space type="stacco-narrativo"/>
               <p>Ma sono possibili, anzi esistono violazioni, che l'hanno la loro buona ragione.</p>
               <p>
	Le regole hanno bensì una tendenza una pretensione di generalità, ma non sempre danno i mezzi in proporzione delle prescrizioni. Sono convenzioni, abitudini, fatte e venute come hanno potuto, con una certa inespressa tendenza bensì a somministrare i modi d'esprimere tutte le idee e le modificazioni d'idee, ma che in fatto non li somministrano sempre.</p>
               <p>
	In questo caso la violazione può avere uno scopo d'utilità, e rigorosamente parlando essere un perfezionamento lodevole, un rimedio ad una mancanza.</p>
               <p>
	E anche qui il sentimento generale va d'accordo colla ragione. In tutte le lingue colte c'è esempii di trasgressioni commesse volontariamente da qualche scrittore distinto, e non dico scusate, lodate da tutti, perchè vi ravvisano una riuscita di espressione felice, sincera, piena, alla quale le regole non davano il mezzo di arrivare.</p>
               <p>
	Ecco dunque una seconda cosa che può giustificare le violazioni delle regole: il Bisogno.</p>
               <p>
	Che s'ella può bastare nel caso di violazioni fatte da un uomo solo, a giustificare una che è novità per tutti, quanto più non sarà valevole a giustificare quelle che sono di un numero di scrittori o parlatori, e che per conseguenza hanno per sè anche più o meno dell'Uso, quell'Uso che basta per sè a sancire anche quelle che non sono legittimate da nessun bisogno?</p>
               <p>
	Ce ne ha infatti nella lingua ital.<hi rend="sup">a</hi>di queste in cui si trovano le due condizioni, e che non sono riprese da nessuno.</p>
               <p>
	Es.<hi rend="sup">i</hi>
               </p>
               <p>
[                                                                                                                   ]</p>
               <p>
	Ma vi ha (e di alcune di queste noi ci proponiamo di trattare) delle irregolarità usitate più o meno, e pure biasimate da alcuni, e proscritte come solecismi; e proscritte per la sola ragione che sono contrarie alle regole.</p>
               <p>
	Ora, dietro al fin qui detto ci sembra di poter liberamente asserire che questa ragione sola e nuda non è il vero criterio di tali quistioni, che applicata assolutamente a tutti i casi è fallace, perchè in molti casi è passibile di eccezioni. Bisogna dunque abbandonarla e fondare la ricerca sovra altri principii.</p>
               <p>
	Noi gli abbiamo esposti: ci si permetta di ricapitolarli, per indicare succintamente il metodo che terremo nell'esame dei casi speciali.</p>
               <p>
	La lingua ital.<hi rend="sup">a</hi>ha regole che in casi speciali sono trasgredite.</p>
               <p>
	Queste trasgressioni possono essere inutili, o motivate da un Bisogno.</p>
               <p>
	Inutili, l'Uso basta a legittimarle.</p>
               <p>
	Inusitate il Bisogno basta a renderle anche lodevoli.</p>
               <p>
	Le due condizioni riunite dell'Uso e del Bisogno avranno per conseguenza inevitabile tanto più di forza, e una irregolarità sarà tanto più da ammettersi e da sancirsi quanto più vi concorrano entrambe.</p>
               <p>
	Noi proporremo adunque alcune maniere di dire irregolari e disputate, e cercheremo se e quanto elle abbiano di queste due condizioni.</p>
               <p>
	Quanto all'Uso, addurremo degli esempii. Quanto al Bisogno, cercheremo se elle esprimano realmente modificazioni o relazioni d'idee che non si potrebbero da un modo regolare.</p>
               <p>
	Sì nell'una che nell'altra di queste due ricerche, non si può aspirare ad un grado di certezza di evidenza incontrastabile matematica. Oltre l'imperfezione dello scrittore in questo caso, generalmente la materia per sè non è suscettibile che di quella certezza approssimativa, che nel suo massimo grado lascia sempre luogo a repliche ostinate, a sotterfugi, a sottigliezze puntigliose. Ma nella prima ricerca singolarmente, in quella che risguarda l'Uso il pericolo è di gran lunga maggiore, e infinite sono le eccezioni che altri può fare agli esempii addotti, può trovarli speciali, antiquati, ignobili, che so io: mille qualità per le quali possa pretendere che non attestano veramente quello che per antonomasia si chiama l'Uso. Uso! La parola certamente destinata ad esprimere una idea essenzialissima in fatto di lingua, e la parola, oserei dire, la meno definita, la meno accompagnata da una idea, da idee accertate, comparate, la più indeterminata etc. Ma se per dare la chiarezza necessaria (quanto per noi si può) alle questioni, che siam per trattare, e la certezza ragionevole alle soluzioni, abbisognasse mettere in chiaro quella idea, noi certo non ci saremmo messi a trattare tali quistioni. La discussione intorno all'Uso non può mai essere accessoria; ella supererebbe dassai dassai in estensione, come supera in importanza la materiuola che abbiamo scelta a trattare. Però abbiamo posto studio ad antivenire al possibile le obiezioni, prendendo esempii da varii scrittori, quanto abbiam potuto, e da varii tempi, perchè vi se ne trovi dei varii generi ai quali le varie opinioni attribuiscono di poter essere testimonii dell'Uso, parola adoperata da ognuna in senso diverso. Con tutto ciò, si potrà forse trovare nello stesso tempo che ve ne siano introdotti di quelli che non contano, e ne manchino di quelli che dovrebbero contare. Su questo punto particolare preghiamo il lettore di sospendere il suo giudizio finchè abbia veduta la Conclusione, nella quale si troverà non già una risposta a questa obiezione, ma una osservazione ch'essa ci ha somministrata, e che ci sembra importante, e che se non è falsa varrebbe più assai d'una giustificazione.</p>
               <p>
	Abbiamo adoperati i termini grammaticali comuni, ad onta delle eccezioni date ad essi da grammatici filosofi. L'uso che noi ne facciamo non è per ragionare sul loro valore, sull'uficio, sulla classe alla quale appartengono razionalmente; ma puramente per indicare questa o quella parte del discorso. A questo semplice uopo i termini comuni come i più noti sono i più proprii, ancorchè esprimano una idea inesatta, e sieno fondati sur una classificazione viziosa.</p>
            </div2>
            <div2>
               <head>I</head>
               <head>Nominativo assoluto</head>
               <p>[                                                                                                                   ]</p>
            </div2>
            <div2>
               <head>II</head>
               <head>Concordanza razionale — o sottintesa — o di senso</head>
               <p>«Ogni cosa pieno».</p>
               <p>
«L'esercito si mossero».</p>
            </div2>
            <div2>
               <head>III</head>
               <head>Pronome ripetuto</head>
               <p>[                                                                                                                   ]</p>
            </div2>
         </div1>
      </body>
   </text>
</TEI.2>
