<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Lettere scritte dall'Inghilterra</title>
            <author>Ugo Foscolo</author>
         </titleStmt>
         <extent>121480 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit001197</idno>
            <availability>
               <p>Questa risorsa digitale è liberamente accessibile per uso
                        personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Prose e saggi</title>
               <title type="part">v.</title>
               <author>Foscolo, Ugo</author>
               <editor id="ed">Gavazzeni, Franco</editor>
               <editor id="ed2">Terzoli, Maria Antonietta</editor>
               <editor id="ed3">Lavezzi, Gianfranca</editor>
               <editor id="ed4">Lombardi, Elena</editor>
               <publisher>Einaudi-Gallimard</publisher>
               <pubPlace>Torino</pubPlace>
               <date>1995</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
                responsabilità dell'autore dell'opera sono stati soppressi nella versione
                digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
                        riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
                        ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Lettere ed epistolari</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2008-06-23T00:00:00.000+02:00</date>
            <respStmt>
               <name>Sara Loddo</name>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2008-07-23T00:00:00.000+02:00</date>
            <respStmt>
               <name>Ilenia Sabelli</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2008-07-24T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="Al lettore">
            <opener>
               <salute>AL LETTORE</salute>
            </opener>
            <epigraph>
               <lg>
                  <l>Quid est aliud tollere e vita vitae societatem,</l>
                  <l>Quam tollere amicorum colloquia absentium?</l>
               </lg>
               <bibl>Cicero philip. II. 2.</bibl>
            </epigraph>
            <p>Lettore</p>
            <p>Queste mie sono lettere d'uomo esule il quale scrivendo per ozio agli amici suoi intorno 
alla nazione a cui rifuggì, ripensava purtanto alla patria che gli vennero fatti de' paragoni fra 
l'Inghilterra e l'Italia.</p>
            <p>E tu pure guardane alcune per ozio e non leggere un po' seriamente fuorchè la sola 
dettata con animo di pubblicarla — ed è questa: e la non è prefazione da ch'io non presumo 
di darti un libro d'autore. Onde discorrerò teco quanto nelle altre lettere con gli amici miei; e con 
pari sincerità. E quand'anche tu non l'accolga con pari fiducia, t'accorgerai, spero, ch'è lettera 
d'uomo ad uomo.</p>
            <p>I miei pareri intorno agl'Inglesi derivarono tutti da sentimenti istantanei, spassionati 
d'astio o d'amore; ond'io li tengo per equi — ma a prometterli giusti mi bisognerebbero 
esperimenti più cauti e più lunghi. Se non che il troppo esaminare assedia il giudizio di dubbj e 
disanima la fantasia che quasi ispirazione ci move ad esprimere ingenuamente i sensi e i pensieri 
destati in noi dalla presenza di cose nuove.</p>
            <p>A quanto dico de' miei concittadini, troverò forse contradditori — non però 
credo che nessuno mai potrà smovere nella mia mente opinioni avveratemi da molti anni di prove 
dalle calamità dell'Italia e dal mio proprio dolore.</p>
            <p>E appunto perchè su l'Inghilterra io scriveva, per così dir, novellando; e intanto nella mia 
memoria risanguinavano piaghe — per le quali il forte sdegna di lasciar udire lamenti; e il 
cittadino vorrebbe poterle palliare; nè io bramava che di sfogarmi secretamente — io allora 
non m'intendeva, o lettore, che tu pure dovessi essere depositario delle lettere mie. Io le spediva a 
pochi. Poi da che mi sono pure accertato come lungo il lor viaggio traversando gl'Ufficj di Polizia 
erano disigillate e per lo più custodite da molti, piacemi che siano lette, e con diritto più onesto, da 
tutti.</p>
            <p>Adunque vedile tali e quali io spensieratissimo del tuo giudizio me le lasciava dettare 
dall'anima or mesta or ilare e per lo più affettuosa e talor corrucciata, e alle volte, e n'ho vergogna, 
un po' querula — non mai maligna; da ch'io non mi sento sì debole da odiare i mortali, nè 
sono, nè vorrei essere sì felice da disprezzarli. Io confesso che le umane cose mi fremono spesso per 
entro la mente con sì aspra disarmonia, e me la perturbano di immaginazioni e meditazioni sì 
rincrescevoli, da provocarmi a sgombrarle con impazienti parole. E mentre parlando e scrivendo mi 
disacerbo, io mi trovo convinto che noi non siamo colpevoli l'un contro l'altro che per errori di 
calcolo — e calcolando il più delle volte interessi suggeriti dalla fatale incontentabilità 
ingenita in noi e da cui sgorga ogni danno. Ma ad ogni danno il dolore di cui tutti siamo discepoli ci 
avverte che abbiamo sbagliato — allora la verità e il bisogno d'ajuto vicendevole e di pietà 
ci riconsigliano ad ascoltare l'uno per l'altro gl'impulsi del cuore i quali di necessità sono sempre più 
d'amore che d'odio. Perchè credo che la natura non avrebbe potuto crearci essenzialmente sociali, se 
non ci avesse muniti d'un istinto che dì e notte ci avverte di cercare la nostra nell'utilità della società 
fuor dalla quale noi non potremmo mai vivere.</p>
            <p>So che i seguaci di due grandi Maestri hanno esaminato l'uomo in istato di natura: e gli 
uni affermano con giuramento ch'esso era d'innocenza angelica e che la società lo ha corrotto; però 
ha ragione di odiarla. Gl'altri l'hanno conosciuto benissimo anch'essi e con ciffre d'algebra 
— le quali anche nel nostro secolo matematico e spergiuratore van più credute d'un 
giuramento — dimostrarono ch'era un tigreconiglio; però merita d'essere disprezzato e in 
catene.</p>
            <p>L'un Maestro era Ginevrino e per giuste ragioni si temeva di meritar l'odio altrui e per 
riversarlo sul mondo perorava alle donne le quali non sono molto propense all'odio del genere 
umano; — tuttavia era eloquentissimo ed autore di moda; or tanto più congetturo che 
comincino a dimenticarsene. L'altro era Inglese, e d'anima più vigorosa; ma sgomentata 
naturalmente da terrori panici: e consigliava de' principi i quali gli davano retta, e morirono 
profughi; e credo che oggi anche il loro sangue sia spento sopra la terra. Un grande Monarca aveva 
anima e forze e mente ad effettuare la teoria; incatenò, disprezzò la razza umana Europea 
dall'oriente all'occidente e dal mezzo giorno correva con popoli e i lor principi armati da lui sotto al 
Settentrione — vedilo sotto la zona torrida e solo.</p>
            <p>Ma sì fatti esempi sono utili a' poeti tragici.</p>
            <p>Per te, o lettore, sarà più grato spettacolo a guardare quell'uomo della natura che troverai nella 
tua famiglia e nella tua città — e se tu pure non hai più nè patria nè casa —guardalo 
ne' tuoi pellegrinaggi; è anche meco qui in questo libro, ove Italiani ed Inglesi avendo per autore e 
rammentatore la sola Natura ripetono con idiomi e vestiarj moderni caratteri al tutto diversi, che gli 
uni e gli altri avevano già rappresentato più secoli innanzi. Rivedrai gl'Italiani che un dì venivano 
qui a recitare da arbitri de' popoli dell'Oceano, contentarsi oggi della parte di alzare il sipario, come 
i Britanni ne' Teatri d'Italia. E qui, e da per tutto, tu ed io volere e non volere saremo spettatori e 
spettacolo, e costretti a commercio di applausi, di dilegi, e di piacere, e di lagrime e di soccorsi e di 
recriminazioni e d'amore. Troverai l'uomo della natura anche nelle terre popolate da soli selvaggi; e 
sentirai un istinto perpetuo ad amarlo ed esserne amato — tuttavia dov'ei non ha un aratro 
con un tribunale e un altare ti darà ragioni più forti da tremare, e da querelartene.</p>
            <p>Pur se tu, o lettore, se' all'età mia, avrai per avventura notato in te e negl'altri che i 
giovinetti si querelano degl'individui — e i giovani si querelano del mondo — gli 
uomini fatti, della fortuna — e che avanzando nella virilità si querelano di sè soli — 
e veggendosi vicini a quarant'anni, cominciano, siccome io fo, a querelarsi solamente della natura la 
quale invero par ch'abbia decretato non solo che da' nostri piaceri sgorghino sempre i dolori, ma che 
anche dai calcoli indispensabili a' nostri bisogni derivino inevitabili errori — forse che tu ed 
io inoltrandoci nella vecchiaja saremo fatti sì savj da poter movere i nostri ultimi passi 
tacitamente.</p>
            <p>Per altro la digressione la ho fatta per te, o lettore, se tu se' giovine — e se se' 
giovine tanto più mi sei caro — affinchè dagli altrui scritti e da' miei tu non desuma che il 
genere umano meriti odio e disprezzo. Or non se' tu uomo? non ti senti tu misero? sarai più misero, 
se persisterai ad effettuare sistemi contro de' quali le tue viscere esclameranno; e se gl'affetterai 
sarai ridicolo agl'altri ed a te. Il disprezzo è un sentimento di cui rari, assai rari mortali sono 
veramente capaci. L'odiare è meno infrequente — ma nota, che l'odio è la catena più grave 
insieme e più abbietta con la quale l'uomo possa legarsi all'uomo, perchè le sue anella sono 
intrecciate dalla colera e dal timore.</p>
            <p>S'anche, o lettore, sì fatti avvisi ti sono superflui, a me importava di non tacerli. 
Pubblicai sono oggimai sedici anni cert'altro volumetto, e non potendo per anche esporre le opinioni 
che allora — ed ora in gran parte — mi parevano vere, le ho rinfiammate delle 
lugubri passioni che allora m'ardevano. E temo non siano luce tristissima da funestare a' giovinetti 
anzi tempo le vie della vita e disanimarli dall'avviarsi con allegra spensieratezza. I molti lettori ch'io 
non mi sperava non mi sono compenso del pentimento ch'io pure non temeva; ed oggi n'ho, e n'avrò 
anche quando quel libercolo e questo saranno dimenticati da te. Intanto potresti averne alcun frutto, 
considerando in due età sì diverse e a traverso le fortune e le opinioni del secolo nostro il medesimo 
umano individuo. Perchè se tu guarderai un po' attentamente e me e chiunque mortale o per vanità, 
o per imprudenza, o per necessità si disvela dinanzi a te, forse t'avvezzerai a guardare assai meglio 
dentro di te.</p>
            <p>Per onor del secreto e per l'altrui quiete rimutai molte iniziali di nomi — e per 
compiacere il men ch'io potessi a certa pettegola curiosità ch'oggi in voi lettori, e in noi scrittori 
sottentra all'amor del sapere, sottrassi parecchi aneddoti, e vi ho lasciato lacune. Veggo che a 
supplirle, come pure a diradare ripetizioni — a schierare i fatti dispersi — a non 
trarti a balzar meco qua e là dietro le mie riflessioni — e a frenare l'impazienza e appianare 
le diseguaglianze dello stile di queste lettere, mi bisognerebbe più tempo che non a rifarne di pianta 
per te — e le verrebbero peggio: da che dovrei pure studiarmi a compilarti in via epistolare 
una serie di dissertazioni accademiche. Or io non so d'essere d'accademia veruna, — e ove 
anche abbracciassi con occhio filosofico un ampio orizzonte ond'esporti a grandi pennellate le intere 
Nazioni, io mi ritrarrei sopraffato. Guardo appena gl'oggetti più prossimi, e mi tocca a rimirarli ad 
uno per uno e sempre più addentro tanto da poter dire a me e agli amici miei quel tanto ch'io vi 
discerno finchè la profondità me li fa parere invisibili. Inoltre l'uso e l'abuso ch'io fo della mia 
lingua non mi consente di largheggiare nelle doti di quello stile che i nostri pittori chiamano nella 
loro arte piazzoso.</p>
            <p>La lingua (Italiana) ch'io scrivo, o lettore, oltre le facoltà perfezionatele o procacciatele 
dall'età, e che tu per avventura conosci, n'ha una nata seco e di cui trecento anni d'inerzia, d'usi 
forestieri e di servitù l'avrebbero del tutto spogliata, se non fosse facoltà ingenita ed è: un'ardente 
diritta evidente velocità. I suoi primi scrittori ricavavano le idee dai sentimenti del loro cuore e 
dall'esperienza della lor vita; se ne accertavano nella loro mente con sincera meditazione; però 
poteano significarle senza vocaboli astratti: e per farle sentire e vedere anche agli altri, illuminavano 
le loro frasi di metafore d'oggetti agevoli a sensi; e costringendo la loro sentenza in un conflato 
d'affetti e d'immagini, la vibravano quasi saetta che senza fragore nè fiamma lasciava visibile tutto 
il suo corso in un solco di calore e di luce e arrivava infallibile al segno. Ma quelle erano anime 
maschie, alti intelletti, uomini liberi, amatori del vero, perchè agli applausi ed al lucro anteponevano 
la gloria avvenire e la patria, e parlavano a popolo di repubblica, passionato, indocile, immaginoso, 
dal quale toglievano tutte le ricchezze native dell'idioma; e bastava nobilitarlo. Poscia la mollezza 
intiepidì le passioni; l'educazione commessa a' frati sfibrò gl'ingegni: i letterati erano arredi di corti 
spesso straniere, le accademie pasciute dai Re, e la Inquisizione le udiva. Così anche i magnanimi 
tacquero; e se taluno d'eta in età parlo con l'eloquenza degli avi, la nazione non era più atta ad 
intendere e la lingua piacque ridotta a musica senza pensiero; finchè la filosofia del secolo scorso, e 
poi la vittoria trapiantarono in Italia lo stile francese che ne sviò da' Latini e da Greci. Tuttavia 
accrebbe le idee, e perchè imbarbariva la lingua per mezzo della tirannide, irritò l'amor patrio, e 
taluni la depuravano anche dalla scabbia insinuatasi per vezzo d'usi stranieri da un secolo e più. Or 
da quattr'anni ogni speranza di patria dileguasi; e gl'ingegni frementi sotto Napoleone si giacciono 
in muta costernazione. E coloro che scrivono o per venalità o per vanità non hanno altra 
suppellettile che di parole; e combattono tra di loro. Gli uni, ad immiserire con grammaticali 
superstizioni la lingua — gli altri, a snaturarla con formule matematiche, o con vocaboli 
metafisici che inorgogliscono l'intelletto e confondono l'evidenza delle idee, stile de' romanzieri de' 
poeti e degli storici d'oggi, avvampante d'entusiasmo e di passioni artefatte.</p>
            <p>Onde vedendo io le libere doti native della mia lingua indegnamente neglette mi sono 
sin dalla adolescenza studiato di giovarmene, e tanto che oggimai, parmi, io n'abuso. Se non che di 
questo argomento discorro storicamente in una lettera, e la vedrai sotto il titolo <title>Epoche della 
lingua Italiana</title> — da che ad agevolarti a scegliere intitolai ciascheduna lettera del 
soggetto al quale principalmente essa mira, e vi posi un'epigrafe sì perchè quella sentenza mi 
suggerì alle volte di scrivere, e sì perchè un motto d'antico scrittore darà da pensare più utilmente. E 
a scansare la dissonanza della varietà assai vicina, disposi le lettere più a materie che a date, in tre 
serie: nell'una perlopiù trattasi d'<emph>Usi</emph> — nella seconda di 
<emph>Letteratura</emph> — e nell'ultima di <emph>Politica</emph>.</p>
            <p>Su di che, se tu se' lettore Italiano non ti dolere se non m'udrai perorare per la nostra 
indipendenza per la quale io usciva d'ogni speranza dal dì che la gioventù nostra agguerrita alle 
armi restò tutta quanta a cadaveri su i ghiacci di Russia. E da che dispero della mia patria tanto 
meno presumerò d'arrogarmi diritti di cittadino e parteggiare in paese non mio dove vedo 
religiosamente e lietamente onorati i diritti d'ospite e d'uomo. A me attonito della prosperità somma 
di questa nazione e della estrema calamità della mia giova esplorarne le origini negli annali e ne' 
costumi de' due popoli anzichè ne' consigli dei Ministri, nelle consulte de' parlamenti o nelle 
controversie degli scrittori. Ad essi importano interessi presenti e provvedimenti futuri, mentr'io 
non credo di poter ottenere la verità che nella certezza e dall'imparzialità del passato.</p>
            <p>Odo come taluni vanno missionari di dogmi che oggi si chiamano liberali; e 
dimostrando geometricamente la perfettibilità del genere umano, intenderebbero ch'ogni uomo anzi 
che provvedere alle faccende della propria città s'affrettasse a promovere i diritti de' popoli e la 
prosperità universale. Ai quali perchè so che m'incolperanno di nessun zelo per la umanità, io 
confesserò che la filosofia a me par fatta decrepita e non possa oggimai che ciarlare. E da che essi 
pur menano vita contemplativa e da pellegrini al pari di me, io rammenterò lor da fratello che 
Maometto non capitò male se non perch'ei profetava con le armi alla mano.</p>
            <p>Ad altri più attivi rincrescerà forse ch'io ascriva le origini della servitù dell'Italia al 
diritto che nelle repubbliche del medio Evo talvolta il popolo talvolta i principi e talvolta i nobili 
avevano di proteggere la libertà. Davvero, o lettore, io non vorrei nè da sè nè congiunte veruna di sì 
fatte protezioni. La libertà a me par cosa più divina che umana, e l'ho veduta sì necessaria e insieme 
funesta e sempre sì corruttibile fra mortali, ch'io non la darei da amministrare fuorchè alla Giustizia 
la quale la governasse con leggi preordinate, immutabili, e d'inesorabile fatalità e concedesse anche 
i fulmini in mano a' Re che ne godano come il Giove Omerico il quale non poteva operare se non se 
per decreto del fato, nè mai rivocare il suo giuramento:</p>
            <p>Forse che allora gli amici, gli amanti, e gli sposi, i fratelli e le madri disgiunti dalla 
fortuna e con presentimento di non più rivedersi, non sarebbero necessitati — o di vivere 
come se la morte si stesse fra loro — o a fidare i secreti del domestico santuario alla stampa.</p>
            <p>Or lettore viviti lieto.</p>
            <closer>
               <signed>Ugo Foscolo</signed>
               <dateline>Kensington 25 Dicembre 1817</dateline>
            </closer>
         </div1>
         <div1 n="Romanzi">
            <head>[Romanzi]</head>
            <head>I</head>
            <p>Da che i pittori sono oggi fatti dottori; e i dottori pittori, noi non abbiamo più quadri. 
Due secoli fa cominciavano già a professar chirurgia, e ho letto — non so se in Vasari o in 
Condivi — come un pittore per emulare Michelangiolo aveva fatto tante notomie sovra i 
corpi de' morti da disgradarne sei medici; e nominava grecamente i muscoli tutti e le cartilagini e i 
tendini — <hi rend="italic">sta bene</hi> risposegli un fiorentino; <hi rend="italic">Michelangiolo ad ogni modo sa rimpiattare sì laide cosacce a lor luogo; e non che 
mostrare ch'ei ne abbia imparato le litanie; e' te le copre da non lasciar parere ch'ei abbia patito di 
vederle scarne, fetide, sozze, e senza moto o calore come te le hai vedute ne' cadaveri, e le putono 
ne' tuoi quadri</hi>.</p>
            <p>Poscia fu ed è moda che i professori di Metafisica francesi, Inglesi, e Tedeschi 
insegnassero belle arti. Mengs diede precetti ed esempi a dipingere metafisicamente. Le nostre 
Academie dissertano intorno al <emph>Bello</emph>, alla <emph>Grazia</emph>, al 
<emph>Sublime</emph>; teorie ignote all'età del Correggio e di Michelangiolo, i quali 
contemplavano le creazioni della natura con cuore non per anche gelato dalle speculazioni, e con 
mente vergine di sistemi. Ad essi bastava mostrare il <emph>Come</emph> sentivano e 
immaginavano la natura bella, sublime, e graziosa; or tutti vogliono trovare il 
<emph>Perchè</emph>.</p>
            <p>Intanto i nostri giovani poeti svogliati delle Muse, delle Grazie, e di tutte le Deità 
dell'Olimpo; e sdegnati anche delle fantasie romanzesche dell'Ariosto, cavalcano i destrieri nuvolosi 
di Odino; e rompono lancie in onore della <foreign lang="fra">poesie romantique</foreign>. 
Appunto in quest'ora, e sono le dieci della sera, ei vanno vagando fra gli avelli Teutonici e 
arrampicano per le torri che in Italia da più di cinque cento anni eran già tutte

<quote rend="block">
                  <lg>
                     <l>Di teschi antiqui seminate al piede,</l>
                     <l>E upupe e gufi e mostri avversi al sole</l>
                     <l>Svolazzavan per esse, e con ferali</l>
                     <l>Stridi portavan miserandi auguri</l>
                     <l>E fama è ancor che pallide fantasime</l>
                     <l>Lungo le mura de i deserti tetti</l>
                     <l>Spandean lungo acutissimo lamento</l>
                     <l>Cui di lontan per entro al vasto bujo</l>
                     <l>Le cagne rispondeano ululando.</l>
                  </lg>
               </quote>

Il Parini che dipingea sì da maestro gli spauracchi di que' castelli aveva imparato da' latini e da' 
greci a raccogliere dalla natura sì ammirabile e insieme sì amabile nel nostro clima, le liete 
immagini che danno alla terra la luce eterna del cielo. Credo che il Canova senza queste 
immaginazioni disprezzate oggi per moda tedesca in Italia, sarebbe riescito mezzano artefice. La 
sua Psiche e l'Ebe e le sue grazie si starebbero tuttavia incarcirate nelle rupi del Carrarese. Bensì i 
poeti che le idearono gli hanno prestato — e Fidia confessavalo — ingegno, occhio e 
scalpello, da farle balzar da macigni per lasciare incorruttibili immagini di giovinezza e di beltà fra 
mortali

<quote rend="block">
                  <lg>
                     <l>Perchè Febo gli disse: Io Fidia primo</l>
                     <l>Ed Apele guidai con la mia lira.</l>
                  </lg>
               </quote>

Ma la Metafisica ha novellamente distribuito il reame della letteratura a due principi: Omero nel 
mezzodì; ed Ossian a Tramontana. Noi già avvezzi alle usurpazioni settentrionali, e a cantare il ben 
venuto a chi arriva, abbiamo bandita la corte del vecchio Re per corteggiare gli spettri del nuovo. 
Intanto gl'Inglesi cacciano il Re bardo come impostore convinto e confesso — e non senza 
giustizia ma forse con troppa durezza: Noi scriviamo tuttavia per provare la sua antica legittimità da 
che la legittimità è teoria di gran moda. Certo è che ne' versi del Cesarotti è alle volte poeta 
meraviglioso. Ad ogni modo è invenzione di uomo scozzese vestito solitamente in frack e parrucca, 
mascheratosi da vecchissimo bardo. Il Cesarotti che aveva più sapere e più genio tentò prova più 
ardita: protesse Ossian contra Omero; rivestì Omero mezzo da bardo e mezzo da damerino, e fe 
dell'Iliade un poema che non è nè Italiano, nè Greco, nè nuovo nè antico, nè settentrionale nè 
meridionale, nè divino nè umano nè dotto nè barbaro. Si giustificò con teorie e il suo esempio e la 
sua fama allettarono la gioventù a veleggiare per l'Oceano della Metafisica. Gridano come Dante

<quote rend="block">
                  <lg>
                     <l>L'acqua ch'io prendo giammai non si corse;</l>
                  </lg>
               </quote>

ma esso aggiungeva

<quote rend="block">
                  <lg>
                     <l>Minerva guida e conducemi Apollo</l>
                     <l>E nove Muse mi dimostran l'Orse.</l>
                  </lg>
               </quote>

e i nostri cacciano Apollo e Minerva e le Muse tutte nove, e non so che stella polare ei riguardino; 
so ch'ei vanno approdando nell'isola della <foreign lang="fra">poesie romantique</foreign>.</p>
            <p>S'io avessi telescopio vorrei, Donna gentile, esplorare quanti giri e quali perturbazioni 
patiscano oggi gli asterismi poetici d'Albione. Ma io non ho potere alcuno nè diritto di dirne sillaba; 
nè so d'avere inteso contro di loro che un unico fattarello. Un poeta pregato da Lady C* B* 
recitavale al caminetto un poema sovra la rosa. La signorina sviò gli occhi dal poeta, e li teneva 
attentissimi sovra il suo sottopiedi di felpa a rabeschi. L'autore se ne richiamò — <hi rend="italic">che?</hi> rispos'ella <hi rend="italic">non m'avete voi forse fatto entrare il capriccio 
di trovare in questo mese di crudo verno una rosa? or voi me l'avete sminuzzata in tanti petali, e 
stami e che so io; poi mandandola al tempio dell'Amore universale a celebrare le sue nozze me 
l'avete fatta smarrire dagli occhi; e il mio capriccio di vedere una rosa non s'è smarrito — 
però ne guardo una qui ricamata come Dio vuole su la felpa verde del mio sottopiedi</hi>.</p>
            <p>Frattanto io loderò i nostri <emph>romantici</emph>, purchè mi lasciano dire ch'io non 
gli intendo: e s'anche intendessi non mi crederebbero; e direi una verità che mi farebbe parere 
arrogante e bugiardo.

<quote rend="block">
                  <lg>
                     <l>Sempre a quel ver c'ha faccia di menzogna</l>
                     <l>Dee l'uom chiuder le labbra quant'ei pote,</l>
                     <l>Però che senza colpa fa vergogna</l>
                  </lg>
                  <lg>
                     <l>Ma qui tacer nol posso: e per le note</l>
                     <l>Di questa Commedia, <emph>Contin</emph> ti giuro</l>
                     <l>S'elle non sian della tua grazia vote</l>
                  </lg>
                  <lg>
                     <l>Ch'io vidi per quest'aer grosso e scuro</l>
                     <l>Venir notando una figura in suso</l>
                     <l>Meravigliosa ad ogni cuor sicuro.</l>
                  </lg>
               </quote>

Veggo la Metafisica trasfigurata in poetessa laureata a' dì nostri nel Campidoglio con solennissime 
pompe dinanzi al popolo ed a principi, senza che nè occhio di diplomatico, nè orecchio di 
Gazzettiere abbia mai potuto avvedersene. Corre trionfante in un cocchio cantando odi italiane in 
prosa francese e facendo analiticamente all'amore. E s'ella non avesse bandito i poeti latini, si 
udrebbe applaudita all'uso antico romano:

<quote rend="block">
                  <lg lang="lat">
                     <l>Quo me fama levat terra sublimis et a me</l>
                     <l>Nata coronatis musa triumphat equis</l>
                     <l>Et mecum in curru parvi vectantur amores</l>
                     <l>Scriptorumque meas turba secuta rotas.</l>
                  </lg>
               </quote>

Or se in questi versi tradotti in piane parole voi, Donna gentile, non troverete da analizzare nuove 
verità filosofiche; vedrete a ogni modo che quantunque fantastiche non restano d'essere umane. <hi rend="italic">La Fama m'innalza sublime oltre la terra, e la Musa nata da me trionfa con cavalli 
inghirlandati. Gli Amori e i pargoletti m'attorniano condotti meco nel cocchio; e le mie rote sono 
seguitate dalla folla degli scrittori.</hi>
            </p>
            <p>La poetessa laureata, afflitta di misero amore, passa per Firenze ed entra in 
<emph>Santa Croce</emph> a trovare conforto sovra i sepolcri de' grandi ingegni che pur troppo 
piansero anch'essi, e forse più ch'altri per malfortunate passioni; ed ora non mi par Metafisica. Se 
non ch'essa vede in quella chiesa la tomba del Boccaccio, ch'io ho veduta parecchie miglia fuor di 
Firenze. Legge sovra una lapide <emph>Leonardo Bruni Aretino</emph>; non fa caso il nome e il 
casato, bastale che sia d'Arezzo, e compatriota di <emph>Pietro Tacci Aretino</emph>. Guarda il 
globo terraqueo e i suoi abitatori a un occhiata nell'universo; guarda gli anni confusi coi secoli 
nell'eternità e la scienza de' tempi è per essa superflua a ottenere la scienza de' fatti: nè le importa 
che Leonardo nascesse innanzi al 1370 e Pietro dopo il 1490. Le importa di ragionare con 
filosofiche antitesi.</p>
            <p>L'Aretin, cet homme qui a consacrè ses jours a la plaisanterie, et n'a rien èprouvè sur la 
terre de serieux que la mort. Or quest'Aretino è da noi cognominato l'<emph>Infame</emph> 
perch'era un ignorante che pasceva la plebe ed i principi di libri osceni, di laide adulazioni e 
calunnie, ed era rimunerato di pensioni, di bastonate, di pugnalate e di satire tanto serie per lui, 
ch'ebbe ad impazzarne e morirne di rabbia; e non ottenne se non la fossa che nessuno nega a 
cadaveri, nessuno cerca, e nessuno sa più dove sia. L'altro Aretino cognominato lo 
<emph>Storico</emph>, fu de' più benemeriti della letteratura Europea, illustre per ambascerie e 
magistrature, e venerabile per antica gravità de' costumi; però giace fra Michelangiolo e 
Galileo.</p>
            <p>La Metafisica contaminò quelle grandi anime ch'essa voleva onorare, perchè illuse una 
donna di bellissimo ingegno a fondare avvenimenti storici sopra la favola, e a descrivere l'Italia con 
mille invenzioni, ricopiate di pianta pochi anni fa da un Inglese Ecclesiastico con la giunta di 
riflessioni tutte sue sul carattere degli Italiani. E pare dotto ne' classici, ma affettò di viaggiare e di 
scrivere per <foreign lang="fra">Bon ton</foreign>. E in Inghilterra, più che altrove, ogni specie di 
moda scorre come elettricità dai palazzi ai tuguri e da romanzi alle Università.</p>
            <p>La Metafisica sedusse la stessa donna a galoppare seco in carrozza, e penetrare in un 
voltar d'occhi negli usi, nelle opinioni, nella letteratura, e nelle viscere delle nazioni. Spiana teorie 
incomprensibili con neologismo tedesco, con entusiasmo ginevrino, con eloquenza inesauribile, 
amabilità femminile, ardire grazioso — e molta e ricca e ardente immaginazione; se la 
troppa fiducia di sè e della credulità de' lettori non la disviasse ad ingannare se medesima e gli altri. 
Il mondo corre ad ammirar cose ignote, e come s'accorge che la finzione non imita la verità e non sa 
dove trovare gli originali dipinti nel quadro s'adira dell'inganno, e deride l'artefice; e i libri non 
sopravvivono alla prima curiosità.</p>
         </div1>
         <div1 n="Moda">
            <head>MODA</head>
            <opener>
               <salute>Al contino C*** a Milano</salute>
            </opener>
            <epigraph>
               <lg>
                  <l>Qui l'uso de' mortali è come fronda</l>
                  <l>In ramo che sen va e l'altra viene</l>
               </lg>
               <bibl>Dante <title>Parad.</title>
               </bibl>
            </epigraph>
            <p>Sere scorse il B. T. venne a confessare come ei non v'aveva mai scritto certo Gazzettino 
su le fogge et le bon ton del bel mondo di Londra. E diceva ch'ei nel partirsi di Milano ve lo aveva 
promesso allorchè parenti e amici gli si raccomandavano addossandogli nuove noje domestiche, 
quand'ei viaggia per patire piuttosto noje straniere. Questo richiedere e promettere leggieri è delle 
mode d'Italia; nè parmi di quelle che qui avrebbero corso:

<quote rend="block">
                  <lg>
                     <l>Qui ognun vuol far da sè non comandato</l>
                     <l>Se ti raccomandi      se spacciato.</l>
                  </lg>
               </quote>

Sono versi facili spero. Sono oggimai cinque anni, pur non mi sono dimenticato dei vostri 
rammarichi per la lettera che vi scrissi da Firenze a Napoli mezza prosa mia e mezza versi altrui. 
Deploratemi, io non so scrivere lettere che a Mosaico: e appena la memoria non mi suggerisce de' 
versi pianto la penna — Ma i versi greci li traduco per tutti; i latini li volgarizzerò in 
pianissima prosa per voi — l'Inglese già lo sapete — Francesi non me ne ricordo 
— e degl'italiani intendete quel che potete.</p>
            <p>Or il B. T. avrebbe potuto scrivervi il Gazzettino del bel mondo assai meglio di me. 
Egli, il M. G. ed io — per quest'anno — siamo tre forestieri tanto quanto di moda, 
ma il B. è qui da più lungo tempo e si è inglesato sì fattamente ch'appena gli resta il nome di 
Milanese e non ha di continentale fuorchè il vezzo di baloccarsi per tre o quattro ore ogni mattina su 
e giù per la stanza vestito in Giacchetta, in cuffiotto da notte e in pantoffole. Qui tutti appena usciti 
di sotto le coltri si vestono di tutto punto innanzi colazione, e pochi non si rivestono innanzi pranzo. 
Sappiatelo per che volendo stare alle mode Inglesi sarà bene che incominciate la mattina — 
non per tempo; e se v'alzaste innanzi undici ore sareste plebeissimo in Londra forse più che in 
Milano.</p>
            <p>E non solo il B. T. avrebbe potuto, ma voleva mantenere ad ogni modo la sua promessa, 
sopra tutto in cosa che a voi premeva assaissimo; se non che ora doveva avviarsi verso la Scozia, e 
chi sa quando mai avrebbe agio da compilarvi quel Gazzettino — e ripetevami addio 
senz'abbracciarmi perchè il servo veniva all'uscio a fargli lume a scendere le scale; e qui 
l'abbracciarsi non è di moda: anzi il baciarsi fra uomini è atto nefando. Neppur le Donne si baciano 
spesso fra loro: bensì all'occasione del buon viaggio e del ben tornato le si lasciano — non 
so se con meno scrupolo ma certo con più disinvoltura che le nostre giovinette — baciare da 
loro amici:

<quote rend="block">
                  <lg>
                     <l>Nè di rossor si vedono</l>
                     <l>Contaminar la gota</l>
                     <l>È la vergogna inutile</l>
                     <l>Ove la colpa è ignota.</l>
                  </lg>
               </quote>

Ma il saluto più solito, è il toccarsi la mano. Quando le ti accolgono o le ti dicono addio, ti stendono 
la palma con fanciullesca ingenuità quasi cercando la tua; poi vanno scuotendo il loro braccio ed il 
tuo guardandoti amabilmente fisso negl'occhi — le amiche o le anime affettuose te la 
porgono nuda — le semplici conoscenti o sdegnose, col guanto:

<quote rend="block">
                  <lg>
                     <l>«con occhi parchi e gli atti in se raccolti»</l>
                  </lg>
               </quote>

le superbe o ritrose non te la porgono in modo veruno. E pare che le t'intimino: <hi rend="italic">Forestiero tu meriti forestiera accoglienza</hi>. Onde se poi le si degnano di trattarmi 
all'Inglese io continuo a salutarle da forestiero.

<quote rend="block">
                  <lg>
                     <l>E a me pur piace</l>
                     <l>Che Donna vada altera e disdegnosa</l>
                     <l>Non superba o ritrosa,</l>
                     <l>Amor regge il suo imperio senza spada.</l>
                  </lg>
               </quote>

Nessuna fuori che la Regina in Pubblico presenta la mano da baciare — chi può — e 
sa — la bacia forse alla sua innamorata in secreto. Quel baciare per complimento o rispetto 
le belle mani in Italia mi dava pur noja! le baciavano alle spose in mia presenza i cavalieri veterani 
serventi della suocera: le baciavano i cascamorti che non potevano aspirar ad altro: le baciavano i 
Senatori procaci come Sileni ubbriacatisi tracannando la patria alla salute d'ogni nuovo 
conquistatore che li pagasse: e vidi talvolta che una bella mano era baciata in un unico punto da un 
Secretario; da un Ajo; da un Maestro di casa; da un Poeta arcade; da un Buffone; da un Maestro di 
grammatica che qualche volta era gobbo — e quest'unico bacio collettivo usciva dalle labbra 
d'un Prete sudicio che per lo più nelle case nobili esercita contemporaneamente tutti gl'impieghi 
come sopra. Però l'uso è scaduto di moda: e pare che non voglia continuare per molti anni fuorchè 
in Venezia; seppure Venezia in pochi anni non tornerà com'era quattordici secoli addietro, abituro 
di pescatori.</p>
            <p>Ma qui si tratta del nostro secolo di mode e di baci — e tu sì Didimo Chierico 
amico mio! tu ne sapevi più d'Anacreonte.</p>
            <p>Voi di certo, caro Contino, non potete conoscere l'amico mio Didimo: appena è 
conosciuto da me e da tre o quattro altri. Poi non l'abbiamo veduto più: nè so se egli cammini 
ancora sopra la terra: purtroppo! non ho più quasi speranza di parlargli e d'udirlo. Voi non 
conoscete quel Chierico amico mio ed egli credo che conoscesse voi, ed i vostri parenti. Nacque nel 
bel Colle in Inverigo tutto cipressi fra l'Adda e il Lario — ond'è mezzo vostro concittadino 
tanto più ch'ebbe la tonsura dall'Arcivescovo di Milano.</p>
         </div1>
         <div1 n="Serie di Gazzettini scritti non volendo al Contino C***  Milanese">
            <head>lsqb;Serie di Gazzettini scritti non volendo al Contino C*** Milanese]</head>
            <argument>
               <p>ORIGINE DELLA MODA — CHIEDERE E 
PROMETTERE</p>
            </argument>
            <p>Allorchè il B *** vi scriveva ch'io mi sono uno de' rari forestieri alla moda — non vi 
narrava che un po' più del vero. Bensì assicurandovi ch'io potrei compilarvi meglio di lui il 
gazzettino del bon ton e degli usi e del bel mondo di Londra, e ch'ei v'aveva promesso — 
non vi dicea tutto il vero. Ma questa è delle mode perpetue ed universali in Europa di noi gente alla 
moda; ed indispensabile a scansare gl'inconvenienti della verità, e lo smacco della bugia — 
non dico il rimorso, perchè è cosa di coscienza, e non s'ingerisce gran che nel bon ton — 
non direi neppure il rossore perchè è istinto involontario della rozza onestà; —e quand'è 
raffinata la si converte in onore, che ci obbliga a vergognare non tanto della simulazione necessaria, 
quanto della imprudente sincerità.</p>
            <p>Or perchè io sono costretto da una caduta di cavallo a starmene in casa — io 
forse, ma non ve lo prometto, v'andrò per cinque o sei corrieri scrivendo delle letterine che vi 
faranno per ora da supplemento del gazzettino, è importantissimo che voi mi concediate per 
assioma che la <emph>Necessità</emph> è <emph>Madre legittima della Moda</emph>, come di 
tutte le azioni di noi figliuoli della Natura uomini e bestie.</p>
            <p>Allorchè la Necessità è maritata al Bisogno, partorisce l'industria e l'economia che ci dà 
i pochi dolori e i pochi piaceri che si chiamano indispensabili, e perchè sono i più naturali, si 
sentono forse meno fortemente. E l'uomo n'ha bisogno di forti e moltissimi.</p>
            <p>Poi la Necessità si marita all'Interesse, ed è più feconda e partorisce l'avidità, la villania, 
l'avarizia, l'inumanità, l'astuzia mercantile e molte professioni che si chiamano liberali; le quali ad 
ogni modo ci danno molti piaceri, e forti, — ma troppo simili, e troppo modesti — E 
noi abbiamo bisogno di varietà e di apparenza.</p>
            <p>Allora la Necessità si divorzia dall'Interesse che le assegna una ricchissima dote, e si 
marita al Capriccio, e lo fa padrone di tutto il suo; com'avviene alle Signore attempate che si 
maritano co' giovinotti, — però egli n'è innamorato che quasi non li diresti marito e moglie, 
e partoriscono la Noja, la Curiosità, la Vanità, la prodigalità finalmente la Moda — e questa 
poi fa nascere le più diverse[?] voluttà e noje che mai possano esercitare &lt;la&gt; 
fantasia nostra che è creata per inquietare e inquietarsi: onde vedete che sebbene questi parti 
dell'ultimo letto si chiamino superflui, sono pur sempre figli legittimi della Necessità; e questo vi 
sia una delle tante prove dell'insufficienza delle lingue, le quali non hanno vocaboli da significare 
nemmen la millesima parte delle cose; così che i metafisici sono obbligati alle definizioni, ed io 
come vedete alle allegorie.</p>
            <p>Ora tornando all'uso necessario a chiunque è nato ed educato a vivere nel bel mondo, di 
condire la verità d'un po di bugia, non so se prevalga qui più che da noi. N'ho qualche esempio 
tuttavia direi che noi come servi siamo più necessitati ad industriarci con mezzi termini. Inoltre noi 
siamo naturalmente dotati di più fantasia — la quale ci seduce a dire bugie, ma ci ispira 
altresì a dipingere de' quadri più simili alla Natura e delle poesie men metafisiche delle inglesi 
— le quali oggi, sono di moda, —parmi.</p>
            <p>Il vero schietto si è che il B*** v'ha promesso il gazzettino mentre ch'ei saliva in calesse 
per fuggire le noje domestiche, anche a patti di trovarne di peggio altrove. Ma le noje esterne sono 
sempre più tollerabili delle interne. Or accade sempre in Italia che gli amici e i parenti col cuore 
angosciato degli ultimi congedi si raccomandano alla memoria del viaggiatore, e gli addossano 
commissioni, ed ei con le lagrime agl'occhi, promette. Questa Moda di richiedere e promettere da 
leggieri la è moda più nostra che inglese:

<quote rend="block">
                  <lg>
                     <l>Qui ognun vuol far da sè non comandato,</l>
                     <l>Se tu ti raccomandi se' spacciato.</l>
                  </lg>
               </quote>
            </p>
            <p>La principale cagione si è, che qui tutti e anche il Re derivano il loro diritto dalle Leggi, 
e noi dobbiamo impetrarlo dalla protezione de' Ministri forestieri: e di questo quanto al richiedere: e 
quanto al promettere; noi come vi dissi abbiamo più fantasia, il che presuppone più rapidità di moti 
di cuore i quali sono sempre imprudenti, e per lo più affettuosi.</p>
            <p>Poi quando al viaggiatore si sono asciugate le lagrime, ei calcola — ed ecco 
perchè il B*** ora s'ingegna ch'io mi pigli in sua vece l'impresa del gazzettino.</p>
            <p>Or sommando gli effetti de' servigi scambievoli che la diversità della educazione e 
del&lt;la&gt; indole produce in Inghilterra e in Italia, parmi che si possa distinguerli e giudicarli 
equamente così: l'Inglese ti serve spontaneo, costante, e liberalissimo — ma se se' altero ti 
disanima dal pregarlo, e se sei importuno ti respinge e ti disprezza. L'italiano fa più commercio di 
minimi servigi continui che promette[?] e che legano di tenuissime fila gli animi 
umani, tanto più grati meno importano gratitudine. Quindi gl'Inglesi hanno &lt;più&gt; durezza e 
insieme più verecondia; gl'italiani &lt;sono&gt; più servizievoli e più importuni — io non 
so cosa vorrei più; so che ho un che di barbaro nel mio cuore — e nè rinfaccio — nè 
chiedo.</p>
            <p>L'altra Moda dell'andare raminghi per noja è prepotentissima in Inghilterra più che in 
verun altro angolo della terra; e quanto più amano ed hanno ragioni di amarla la loro terra, tanto più 
la fuggono, — per paragonarla alle altre, e godere come Adisson del cielo d'Italia — 
e delle messe[?] che produce, e tornare a baciare la loro terra — essi dicono 
che questa è curiosità — ma la curiosità vien anch'essa dalla noja.</p>
            <p>Onde non si può dire &lt;n&gt;eppur[?] che qui viaggiare è di moda, bensì 
chi non ha viaggiato non può essere mai di moda, da qualche eccezione in fuori; ma in Italia chi ha 
viaggiato è di moda. Però voi avete fatto benissimo a viaggiare in due mesi da Milano a Napoli, 
— ed godere del vostro regno per quasi un anno — poi in quattro mesi andata e 
ritorno da Milano in Iscozia, ed ora godrete son certo, — e nessuno può più di voi avere 
bisogno del gazzettino per poter parlarne assennatamente —</p>
         </div1>
         <div1 n="Saggio d'un Gazzettino del bon ton inglese —  Londra deserta">
            <head>[Saggio d'un Gazzettino del bon ton inglese — Londra deserta]</head>
            <argument>
               <p>
                  <foreign lang="lat">XV Catullo iam — vagari</foreign>
               </p>
            </argument>
            <p>Voi in Inghilterra ci siete già stato per tre settimane — e il conte C*** per 
quattro — e il Marchese V*** per cinque, e altri così — fra quali a' dì scorsi il 
Marchese C. — esaminò l'Inghilterra nell'<hi rend="italic">Hotel Sabloniere</hi>, e non 
usciva mai che per vedere il bel mondo nel circuito di <hi rend="italic">Leicester Square</hi>; e 
bastavagli. S'annojò; e dopo quindici giorni partì a ridire e giurare e confermare l'antica novella 
della inospitalità degl'Inglesi. Ma voi, Contino mio, vi siete affaticato correndo a vedere il paese col 
volo e l'occhio dell'Acquila, e avendo conversato con postiglioni e con osti, non potete parlare che 
della ruvidità degl'Inglesi — e il Marchese C*** e voi tutti vi siete doluti della venalità di 
tutti e di tutte.</p>
            <p>E così va fatto, perchè è pur moda, e anche inglese. Anzi per dir giusto l'andare e tornare 
volando è oggi in tutta l'Europa un indizio <foreign lang="fra">du supreme bon ton</foreign>. Per 
lo più sì fatti viaggiatori portano seco fuori di casa loro tutte le virtù, eccettuata l'indulgenza perch'ei 
se la serbano da poterla esercitare assai più utilmente con le lor Dame. E intanto vedono a Milano, a 
Firenze e altrove le contesse A — B — C — D — sino col Z che 
assordano &lt;l'&gt; aria e tutte le vie col fracasso e la pompa delle carrozze — e saltano da 
Baccanti ne balli, e sfoggiando nelle veglie, e ne' palchetti in teatro dinanzi i forestieri allo 
splendore di mille lumiere i lor vezzi invecchiati per la gioventù del paese, aspirano non 
potend'altro alla celebrità dell'infamia. Però i forestieri tornano attoniti dell'inverecondia delle 
Italiane. Ma scioperati! a voi bastano le lettere dell'abbiccì a registrare ne' vostri itinerari le venti o 
le ventiquattro che fanno chiasso per mille; ma a contare le vereconde vi bisognerebbero numeri 
— e non le trovereste mai fra quelle poche che sole ne' pochi giorni della vostra dimora 
possono darvi nell'occhio. Le cittadine Italiane alle quali la mediocrità della fortuna concede 
moderate passioni e modestissima vita hanno più desiderio e più agio da coltivare il loro ingegno e 
il loro cuore, e tremerebbero d'aprire la loro stanza a sfacendati, impertinenti, curiosi, impudenti, 
fastidiosi quali pur siete, e lasciarvisi vedere quando le stanno le lunghe ore sedute con gli occhi 
intenti or ad un libro e or al viso del loro Bambino dormente — Ma questo di proverbiare la 
fama delle donne forestiere era mestiero anche de' viaggiatori antichissimi; e se ne veggono indizi 
in un frammento d'un comico greco.

<quote rend="block">
                  <lg>
                     <l>Ospite riedi a Sparta; e di Medea</l>
                     <l>Narra, e di Danae ingorda d'oro e d'altre</l>
                     <l>Famose d'oggi: a te la fama taccia</l>
                     <l>Le buone: or va: qui l'ottima è colei</l>
                     <l>Che molto in casa e poco in piazza è nota.</l>
                  </lg>
               </quote>

Per altro io ammiro — e in buona fede — ammiro chiunque adempia al suo scopo 
risparmiando il più che si può le tre cose le più care alla vita — oro, tempo, e riposo. Or chi 
viaggia per moda, non ha di mira se non il ritorno e si strugge di riaffacciarsi rinnovato di abito 
d'usi e di fama e poter raccontare

<quote rend="block">
                  <lg>
                     <l>Le novità vedute; e dire io fui.</l>
                  </lg>
               </quote>

Ma voi beato! beatissimo più degli Inglesi, a quali per essere arruolati nemmen da gregarj 
nell'esercito della &lt;Moda&gt; tocca correre almeno mezza l'Europa; nè s'attentano di troppo 
ostentare o promovere a spada tratta usanze straniere; nè fare le cose strane delle quali 
imbizzarriscono allorchè sono nel Continente come uno ch'io vidi ire attorno in Italia col cappellino 
da Donna. Invece a voi, Contino mio caro, a farvi invidiare dal vostro bel mondo bastano quattro 
mesi fra andata e ritorno; e se disprezzate gl'usi, gl'artefici e i Libri Italiani, se affettate d'impazzare 
in casa vostra come alcuni Inglesi impazzano fuori di casa loro, voi siete esaltato Eroe della 
moda.</p>
            <p>Ed ecco come godete de' vostri allori pacifico mentre la disgraziata mia gamba e la 
moda mi riducono più infelice de' più infelici Eroi della Grecia — mentre il bel mondo 
Inglese che da mezzo Gennaro in qua godeva delle veglie, de' conviti, de' balli, dello strepito, delle 
nebbie, del fumo e dei Clubs di Londra, è costretto a primi caldi della stagione a disperdersi, agitato 
dalla moda che corre la città cavalcando un ronzino di Posta e scoppiettando con la frusta desta chi 
dorme, e sferza chi non si move, e imperversa

<quote rend="block">
                  <lg>
                     <l>Non altrimenti fatta che d'un vento</l>
                     <l>Impetuoso per gli avversi ardori</l>
                     <l>Che fier la selva senza alcun rattento</l>
                     <l>I rami schianta abbatte, e porta i fiori</l>
                     <l>Dinanzi polverosa va superba</l>
                     <l>E fa fuggir le dame e gli amadori.</l>
                  </lg>
               </quote>

chi rifugge alle sue ville, — chi alle altrui — chi alle locande della campagna 
— chi a Bagni di Bath o di Cheltenham — e chi a bagnarsi lungo le spiagge 
dell'Oceano, e Dame e donne, e bambini a sei a dodici con le nutrici, e ragazze a frotte come se le 
fuggissero dal Monastero, ed aje e avole con i medici,

<quote rend="block">
                  <lg>
                     <l>Movon battendo l'aure di clamori</l>
                     <l>Quasi stormi d'augei. Così campate</l>
                     <l>Al verno e alla rovina delle piove</l>
                     <l>Schiamazzano le gru quando alla zuffa</l>
                     <l>Rinfieriscon più ardite in primavera</l>
                     <l>E dritto all'Ocean tendono l'ali</l>
                     <l>A dar guerra a Pigmei; odi pur l'alto</l>
                     <l>Dividersi alle strida orride l'aere.</l>
                  </lg>
               </quote>

Dissi Dame e donne da che per le ragioni assegnatevi nel numero precedente, qui alle volte la 
figliuola d'un Bottegajo non vuol giurare fedeltà conjugale se lo sposo Bottegajo non le promette 
innanzi tratto ch'essa e i Signorini futuri andranno per un pajo di mesi <foreign lang="eng">to enjoi 
the beauty of the cuntri</foreign>, e a rifarsi in salute a bagni di mare —Ridete? — 
ma e venti anni fa le madri e le suocere patrizie in Italia non ottenevano forse che il notaro nello 
scritto dotale rogasse che una giovinetta allevata fin allora al candore e al pudore, avrebbe avuto 
diritto di scegliersi a genio della madre e della suocera un cavaliere servente ed un confessore? Ed 
erano indispensabili affinchè la sposa non fosse dissimile dalla suocera e dalla madre. Il cavaliere 
servente le faceva a un tratto smarrire la ridicola semplicità del candore — e il confessore 
avvezzavala a poco a poco a raccontare senza pudore i suoi falli — a saldare i debiti con la 
coscienza, ed a farne con più fiducia degli altri.</p>
            <p>È vero che qui si tratta di Bottegaj e in Italia era affare per Patrizi — Ed intanto 
il bel mondo inglese va al mare — Taluni ammalano e passano il mare a invocare le Najadi 
minerali d'Acquisgrana e di Spa — chi corre in Olanda a compiacersi della bella unione de' 
cattolici fiamminghi e di tanti Eretici d'ogni setta — chi va a Parigi a godere dello spettacolo 
de' Gladiatori nella camera de' Deputati — chi va a venerare per cinque o sei settimane la 
patriarcale integrità degli Svizzeri, e l'austerità magnifica della natura e arrampica per quelle 
montagne

<quote rend="block">
                  <lg>
                     <l>Con la moglie e l'ancella, e figli e il cane</l>
                  </lg>
               </quote>

e poi stampa un itinerario e narra al mondo ch'ei vi è salito

<quote rend="block">
                  <lg>
                     <l>
                        <foreign lang="lat">Cum sociis natoque penatibus et Magnis Dis</foreign> —</l>
                  </lg>
               </quote>

Chi per vedere la cattedrale di Colonia, innanzi che i Prussiani la lascino andare in rovina, parte di 
Oxford o di Cambridge con cento lire, ed avendone consumate cinquanta sino ad Anversa torna 
prudentissimo indietro; chi si contenta di bere alla salute della Moda una dozzina di Bottiglie 
all'hotel Dessein à Calais — e chi non sa dove andare va ad ogni modo — e chi non 
può, si rimpiatta in casa a finestre chiuse e ad orecchie incerate come i compagni d'Ulisse per non 
udire lo scoppiettare del frustino della moda; e se l'ode rimpiattasi non so dove e le donne che n'han 
più paura

<quote rend="block">
                  <lg>
                     <l>Come le rane innanzi alla nemica</l>
                     <l>Biscia per l'acqua si dileguan tutte</l>
                  </lg>
               </quote>

Ed io? eccomi qui dannato come il povero Teseo a sedere immobilmente, e addolorare impedito 
d'un piede e relegato in un'Isola come il povero filottete — e se potrò movermi e uscire di 
casa, sarò come il povero Bellerofonte il quale dal giorno

<quote rend="block">
                  <lg>
                     <l>Che fu da tutti abbandonato i numi</l>
                     <l>Per la campagna degli Alei vagava</l>
                     <l>Solo; e si ritraea donde mirava</l>
                     <l>Vestigio d'uomo, e il suo cor divorava.</l>
                  </lg>
               </quote>

Londra brulica tuttavia di un milione e più di mortali; ma guai se mi approssimassi a un di loro 
— se non dicessi che Londra è un deserto — e se si scoprisse ch'io non son andato in 
campagna! Noi esercito della moda abbiamo per sacramento l'obbligo di osservare e ridire se tutti 
ed uno per uno i nostri commilitoni fanno o no il debito loro. Onde come io potrò salire in carrozza, 
viaggierò sino ad una casuccia che ho già tolto a pigione tre miglia fuor di città tanto da poter dire 
anch'io che sono stato in campagna.</p>
         </div1>
         <div1 n="Saggio d'un Gazzettino del Bel Mondo">
            <head>SAGGIO D'UN GAZZETTINO DEL BEL MONDO</head>
            <opener>
               <salute>Al Contino C*** a Milano</salute>
            </opener>
            <div2 n="n. 1">
               <head>N 1 Gazzettino del Bel Mondo</head>
               <opener>
                  <dateline>Londra Mercoledì 9 luglio 1817</dateline>
               </opener>
               <argument>
                  <p>Notizie — Arte di dire la verità — Eroine teatrali e loro campioni 
— Mezzi divorzi — Alcibiadi — Mercantesse di profumi — Vesta di 
camera — Gambe rotte per moda — Poema dedicato alla Moda — Augurj a 
bambini — Poeti commensali — Dedicatorie italiane — Epigrafi 
inglesi.</p>
               </argument>
               <epigraph>
                  <lg lang="lat">
                     <l>Impransi correptus voce magistri</l>
                  </lg>
                  <bibl>Horat.</bibl>
               </epigraph>
               <p>Caro contino — Allorchè il Cavaliere P*** vi scriveva ch'io mi sono uno de' rari 
forestieri alla moda — non vi diceva che un po' più del vero. Bensì accertandovi ch'io 
compilerei meglio di lui il Gazzettino del <emph>Bel Mondo</emph> — e ch'ei vi aveva 
promesso — vi diceva un po' meno del vero.</p>
               <p>Questa appunto è delle mode universali e perpetue di noi gente alla moda, perchè riesce 
utilissima a scansare gl'inconvenienti della verità e della bugia — non dico il rimorso che è 
cosa di coscienza, la quale non s'ingerisce gran che nelle mode — non direi neppure il 
rossore, che è istinto della rozza onestà, la quale quand'è ingentilita in onore ci stringe a vergognare, 
non tanto della necessaria simulazione, quanto dell'imprudente sincerità. I Francesi ne sono maestri: 
gli Svizzeri vanno più sempre imitandoli come orsi che ballano. Quanto agl'Inglesi non saprei dirvi, 
n'ho degli esempi: tuttavia — e prescindendo da' diplomatici co' quali e de' quali parlo di 
rado — gl'Inglesi non mi pajono simulatori; bensì dissimulatori e senz'arte: ascoltano e 
tacciono. Infatti sono più liberi de' francesi, più indipendenti degli Svizzeri, e non tremano mai, 
come noi, sotto la verga di nuovi signori; ond'hanno poca necessità d'industriarsi con sotterfugi 
servili.</p>
               <p>Inoltre gl'Italiani sono dotati di più fantasia, la quale se congiura con la tirannide a 
disciplinarci a colorare la verità di bugie, congiurava altresì con la libertà del genio a insegnarci a 
fingere meglio la natura nelle pitture, e ci dettava poesie più ad immagini che a sentenze. 
Congiurava e dettava.</p>
               <p>Il grande Bacone che aveva studiato — così non l'avess'egli praticato assai male 
— il <foreign lang="fra">Bon ton</foreign> nelle Corti, notò nel suo <title>
                     <foreign lang="eng">Essais on truth</foreign>
                  </title>, che <hi rend="italic">un po' di tinta di bugia 
aggiunge garbo alla verità</hi>. Or il <foreign lang="fra">Bon ton</foreign> non gira egli per tutti 
noi su l'unico cardine d'illuderci e piacerci scambievolmente?</p>
               <p>Comunque sia io stassera mi starò alle parole di Madonna Laura discesa una notte in 
visione al suo innamorato già vecchio — ed ei morì appunto in quell'anno — e gli 
disse:

<quote rend="block">
                     <lg>
                        <l>Per finzion non cresce il ver nè scema</l>
                     </lg>
                  </quote>

onde su la faccenda del Gazzettino, promessovi dal Cavaliere P***, il vero schietto si è, ch'ei me 
l'ha voluta addossare — però, mescendo quel che è con quel che non è, vi ha dato una 
risposta da cortigiano e da Metafisico.</p>
               <p>E il fatto sta ch'egli, il Marchese L***, ed io componiamo per quest'anno il triumvirato 
degli Italiani alla moda. Io sarò il Lepido — e il Cavaliere, se alcuna Cleopatra cantante o 
danzante non lo seduce a correrle dietro per l'onde sul navicello di Duvre, otterrà il lungo e pacifico 
regno d'Augusto. Ma non credo ch'ei voglia lasciar andar in disuso la moda nostra di professarci 
cavalieri a visiera alzata, e insieme cassieri privati delle Eroine teatrali.</p>
               <p>Qui quando risplendono da Eroine sono applaudite secondo il loro merito e la loro 
fortuna nell'arte; ma sono anche giudicate secondo i loro portamenti domestici. Però vestono 
modeste, vivono oneste, o cautissime; e siedono in compagnia fra le oneste o cautissime in ogni 
casa. In Italia le matrone sole sono in diritto di imporre rispetto per le lor debolezze; e ne abusano 
tanto, da far sospettar male delle virtù d'ogni donna; e peggio di quelle che vivono di commedie, e 
di canto e di ballo alle quali anche le cittadine chiudono l'uscio. La femminile castità non creduta si 
perverte in vizio sfacciato; e più che mai quando ha bellezza, gioventù, povertà, libertà, seduzioni, 
satire, adulazioni, esempi nobili; tutte in somma quelle <emph>occasioni prossime</emph> che 
secondo i Gesuiti fanno veniale il peccato. E dove i Duchi e i Marchesi vanno militando a spada 
tratta per una famosa plebea, le loro consorti usurpano la prerogativa delle Regine di nobilitar 
favoriti — per lo più forestieri, e se egli è tedesco gli danno il titolo di <title>
                     <foreign lang="fra">Monsieur le Baron</foreign>
                  </title> — * * * * * * * * * * eppur la è d'animo 
nobile al pari de' suoi natali e vidi com'essa ne' giorni delle sciagure diè prova di fede generosa e 
virile alla Vice Regina più che non lo squadrone di tutti voi ciambellani e scudieri.
Ma nelle donne quel detto del Petrarca è pur vero!

<quote rend="block">
                     <lg>
                        <l>Natura non può star contra il costume</l>
                     </lg>
                  </quote>

In Inghilterra i mezzi divorzj sono rarissimi, o poco apparenti che appena appena se ne 
bisbiglia.</p>
               <p>Or io fo pure la figura sguajata! — appunto il Cavaliere P*** mi rispondeva un 
giorno a Milano: <hi rend="italic">E vi par egli poco il farsi vedere in Faeton amante riamato della 
donna ammirata dal popolo ed aspettata in tutte le città Capitali d'Europa? — Ma e il 
ridicolo?</hi> gli diss'io — <hi rend="italic">Ma e Alcibiade</hi>, mi rispos'egli, <hi rend="italic">vestito da Spartano non sarebbe stato egli ridicolo agli Ateniesi</hi>? Io gli 
raccomandai che se mai fosse proverbiato da suoi concittadini, vedesse di capitanare come 
Alcibiade contro di loro un esercito. Ei borbottò non so che di Don Chisciotte, e la questione finì 
per allora — tanto più che, da poco divario in fuori, menava io pure la bella vita; e mi sono 
pur oggi quell'io

<quote rend="block">
                     <lg>
                        <l>
                           <foreign lang="lat">Quem tenues decuere togae nitidique capilli</foreign>
                           <note place="foot">
                              <p>
                                 <bibl>Horat. lib. I. <title>Epist. 
XIV</title>
                                 </bibl>.</p>
                           </note>
                        </l>
                     </lg>
                  </quote>
                  <hi rend="italic">a chi stavan bene gli abiti lindi e le nitide ciocche</hi> — A ogni modo ei 
potrebbe, quanto al Gazzettino, servirvi meglio d'assai. Sebbene ei sia capitato qui dopo di me, ei 
già conosce, e paga più di me il sartore di Corte e i calzolai di
<hi rend="italic">Bond Street</hi>
                  <quote rend="block">
                     <lg>
                        <l>E la fata che grida: acque odorose!</l>
                        <l>Tinture! incanti contro gli anni e i nei!</l>
                        <l>E latte fresco di Parigi e rose!</l>
                        <l>Profumi! — e vende taciti imenei.</l>
                     </lg>
                  </quote>

così la Moda in Europa ribiondisce ad un modo i suoi sudditi — ma con minime varietà più 
di mille, argutissime, bizzarrissime e spesso fanciullesche; e talvolta anche innocentissime, amabili 
e tutte proprie d'un solo paese; ed inimitabili e quasi anche inosservabili da' viaggiatori. In fatti il 
Cavaliere P***, benchè oggimai siasi tutto quanto Inglesato, non s'è ancor divezzo dell'uso di 
baloccarsi per tre o quattr'ore ogni mattina su e giù per la camera — e come tutti i Patrizi 
continentali, continua a dare udienza in zimarra, in cuffiotto da notte e pianelle. Qui non è vezzo. 
Anzi ognuno appena uscito di sotto le coltri, si veste di tutto punto e fa colazione a mani lavate; e 
pochi non si rivestono innanzi pranzo. Sappiatelo, perchè volendo stare agli usi Inglesi, sarà bene 
che cominciate la mattina — non troppo per tempo — in città un po' prima di mezzo 
dì: e in villa, un po' dopo le dieci.</p>
               <p>Anch'io, mio caro Contino, mi sto lietamente sdrajato di notte e di giorno da che mi è 
toccato precipitarmi di cavallo, ed ho una gamba in pericolo e insieme il conforto che la mia 
disgrazia è di moda. Qui v'è da incontrare gambe e braccia signorili storpiate più che nani e chierici 
gobbi in Milano. Anzi mentre scrivo, Lady *** giace anch'essa sopra un soffa, e per lo stesso 
accidente; e anche per questo viviamo di simpatia — ma la è simpatia che mi fa star assai 
peggio:

<quote rend="block">
                     <lg>
                        <l>Quando novelle a chiedere</l>
                        <l>Manda l'inclita Nice</l>
                        <l>Del piè che me costringere</l>
                        <l>Suole al letto infelice,</l>
                        <l>Sento repente l'intimo</l>
                        <l>Petto agitarsi del bel nome al suon:</l>
                     </lg>
                     <lg>
                        <l>Rapido il sangue fluttua</l>
                        <l>Ne le mie vene; invade</l>
                        <l>Acre calor le trepide</l>
                        <l>Fibre, m'arrosso; cade</l>
                        <l>La voce . . .</l>
                     </lg>
                  </quote>

Così che a riavermi ripenso al Conte Alfieri ed a voi, Contino mio caro.</p>
               <p>Non però crediate che sian versi tragici. Li scriveva il Parini vostro concittadino; ed era 
infermo de' ginocchi fin dall'adolescenza: ma nacque anima ardente, educatasi per proprio vigore da 
sè: nè languì per età, nè per presentimento di morte. Compose nel 1799 con estro generoso il 
sonetto:

<quote rend="block">
                     <lg>
                        <l>Predaro i Filistei l'arca di Dio</l>
                        <l>Tacquero gl'inni e l'arpe de' Leviti</l>
                     </lg>
                  </quote>

e avea settant'anni: lo dettò; e dopo un'ora e mezzo spirò.</p>
               <p>Morì povero perch'era figlio di contadini, e non vendeva libelli nè elogi. Leopoldo II, 
passando per la vostra città, vide un vecchio d'altero aspetto che strascinavasi sul bastone. Intese 
ch'era lo zoppo Parini; e volle che al suo stipendio di lettore di eloquenza il comune aggiungesse 
tanto che il vecchio s'ajutasse d'un calessetto. Ma i Luogotenenti de' Monarchi obbediscono per lo 
più a' ricchi della provincia; e gli avi e i padri vostri ottennero ch'ei continuasse a strascinarsi 
infermo e stramazzare nel fango e far ridere il volgo<note place="foot">
                     <p>Vedi l'Ode del Parini 
intitolata <title>La Caduta</title>.</p>
                  </note>. Perchè ei deplorando i loro miseri obbrobrj, gli 
aveva redarguiti con severità giusta di cittadino, con dignità d'uomo, e con ingegno temuto ed 
odiato. Oggi lo celebrate come lume della vostra città.</p>
               <p>Ei non giovò a mutar gli usi, da che alle anime irruginite bisognano armi, leggi e regno 
lungo di Principi non forestieri. Nè voi lo intendete; perchè pare ch'ei non volesse farvi spregievoli 
al popolo, e sperando di assuefarvi a pensare, vestì la satira di stile derivato dal genio de' sublimi 
scrittori e dal suo. Derise usanze di quell'età quasi tutte italiane, e per lo più vostre municipali; ed è 
arduo anche a' dotti stranieri: e riuscirà d'anno in anno più oscuro a' nostri nepoti. Infatti ei dedicò il 
suo bel volumetto con una lettera alla <emph>Dea Moda</emph>. Ma spiò la natura com'era 
modificata ne' cuori de' personaggi ch'ei dipingeva, e il gusto de' pochi ch'ei desiderava giudici del 
suo quadro: lo tratteggiò con l'ardire di chi sa di potere e dovere manifestare la verità odiata da' 
contemporanei, e desiderata da' posteri; e la abbellì degli ornamenti che hanno lode d'antichi, perchè 
da venticinque secoli e più sono sempre splendidi e freschi. Però la <emph>Moda</emph> si 
compiacque della Dedica; e benchè ella non sappia nè leggere quel poema nè ravvedersi de' suoi 
capricci, lo ha favorito, e lo proteggerà; e quando nessuno si ricorderà più di noi avrà lettori ed 
interpreti.</p>
               <p>Studiatelo; o non foss'altro provatevi. Ha per titolo il <title>Giorno</title>, ed è 
distribuito in quattro canti: <title>Mattino</title>; <title>Meriggio</title>; <title>Vespro</title>; 
<title>Notte</title>: e celebra gli studj ridicoli, le oziosissime occupazioni, i vizi spregievoli, le 
noje invidiate, e i delitti impuniti ne' quali i patrizj spendevano con perpetuo ricorso immutabile, 
impreteribile, le venti quattr'ore delle tenebre e della luce. Vedrete le fogge, e il bel mondo milanese 
e il <foreign lang="fra">bon ton</foreign>; e vi compiacerete che da cinquant'anni in quà il giorno 
vostro non siasi alterato che di poche apparenze. La rivoluzione fu meteora che lo ottenebrò; ma il 
Sole invocato da voi raggiava di sopra la tempesta — or eccola diradata; e godete e 
splendete d'antica e novissima gloria; e il vostro poeta la aveva antiveduta.</p>
               <p>Però che non sì tosto uno di voi nasceva a popolar gentilmente la presente generazione, 
ei s'accostava alla vostra culla a bisbigliarvi all'orecchio:

<quote rend="block">
                     <lg>
                        <l>Tu sarai simile</l>
                        <l>Al tuo gran Genitore<note place="foot">
                              <p>Vespro verso la fine.</p>
                           </note>
                        </l>
                     </lg>
                  </quote>

E intanto i vostri frati maestri ed aij futuri — e poetini abatini braccieri delle vostre nonne 
— e pastori e bifolchi Arcadi — ed accademici, vi cantavano in coro il 
<title>
                     <foreign lang="lat">Carmen Genetliacum</foreign>
                  </title> vaticinando molti be' presagi 
uditi dal buon vecchio — e questo udito, son pochi anni, da me <hi rend="italic">che voi 
guidati dalle ombre de' cavalieri crociati, vostri antenati, navigherete a riconquistare 
Gerusalemme</hi>. Così spiravano gratitudine e divozione, ed erano invitati ogni domenica a 
pranzo a pagare il loro scotto recitando la parte di Sileno **********

<quote rend="block">
                     <lg>
                        <l>— dalla cui lubrica arte</l>
                        <l>Novella sposa vergognando parte.</l>
                     </lg>
                  </quote>

ma il marito e gli amanti le davano baja — però tornava a sedere e imparava. E da che era 
pur moda, il Parini aveva torto a presumere che un poeta sobrio potesse giovare a sì fatti ubbriachi. 
Forse farò che possiate paragonare a lui un emulo suo che v'ammaestrava — e tuttavia 
v'ammaestra — felicemente<note place="foot">
                     <p>Vedi Gazzett N 12.</p>
                  </note>. 
Avendo io oramai principiato, e non potendo far altro, andrò innanzi con de' fogli e li manderò ad 
impostare ogni martedì e venerdì, tanto che vi facciano da Gazzettino fino a che il Cavaliere P *** 
abbia agio da liberare la sua promessa. E da che m'avete scritto ragioni e doglianze contro di lui, 
perch'ei non v'ha per anco servito; ed io temo di dovervi servire in guisa che avrete da rammaricarvi 
anche di me, vi farò innanzi tratto un tantino di prefazione.</p>
               <p>Ma non posso ajutarmi da me a coricarmi in letto; e il mio infermiere si sta forse 
languendo di sonno. Dunque domani. Per ora, affinchè non foss'altro vediate com'io per amor vostro 
entro in un gran gineprajo, vi porrò qui la epigrafe generale de' gazzettini miei — e quando 
mai li vorreste cucire in un volumetto, fatela ricopiare nel frontispizio:

<quote rend="block">
                     <lg lang="lat">
                        <l>Nec me animi fallit Graiorum obscura reperta</l>
                        <l>Difficile illustrare latinis versibus esse</l>
                        <l>Multa novis verbis praesertim cum sit agendum</l>
                        <l>Propter egestatem linguae; et verum novitatem</l>
                        <l>Sed tua me virtus tamen, et spectata voluntas</l>
                        <l>Suavis amicitiae quamvis perferre laborem</l>
                        <l>Suadet: et inducit noctes vigilare serenas,</l>
                        <l>Quaerentem dictis quibus, et quo carmine demum</l>
                        <l>Clara tuae possim praepandere lumina menti</l>
                        <l>Res quibus occultas penitus convisere possis.</l>
                     </lg>
                     <bibl>Lucretius. I. 130</bibl>
                  </quote>

Ora mi proverò di darvi un volgarizzamento all'uso de' gesuiti che stempravano i poeti antichi in 
frasi moderne per comodo del Delfino di Francia.</p>
               <p>
                  <hi rend="italic">Non m'illudo; so quanto le invenzioni oscure de' Greci sieno 
malagevoli da illustrarsi in versi latini: anzi, per la povertà della lingua e per la novità delle cose, 
molte idee richiedono vocaboli nuovi. Non di meno la tua virtù e la sincerità della tua indulgente 
amicizia mi confortano a tollerare qualunque fatica, e a vegliare le notti serene fantasticando con 
quali elocuzioni e con che armonia io possa far prorompere i raggi del tuo lucido ingegno, sì che tu 
veda a un tratto tante cose sì occulte.</hi>
               </p>
               <p>Questa essendo prosa poetica potrebbe stare per epistola dedicatoria — e se la 
non vi dispiace, ricopiatela intitolandola del vostro nome con le seguenti varianti — invece 
di <emph>versi latini</emph>, scrivete <emph>gazzettini Italiani</emph> — e 
<emph>invenzioni Inglesi</emph>, invece d'<hi rend="italic">invenzioni de' greci</hi> — 
e alle <emph>notti serene</emph> aggiungete <emph>rarissirne in Londra</emph>. Il resto quadra 
a pennello.</p>
               <p>Veramente la è dedicatoria che stando alla moda Italiana pecca di laconismo. Pur siete 
compensato dalla prolissità dell'epigrafe ch'è moda degli Inglesi a' quali oggi par poco un motto 
lungo, e l'allungano con due o tre d'idiomi e sensi diversi. Pare a me che l'epigrafe abbia da 
annunziare quasi lampo la sostanza del libro, e la mente dello scrittore. Ma forse la loro mente 
consiste a far sapere ch'ei sanno più lingue.</p>
            </div2>
            <div2 n="N. 3">
               <head>N 3 Gazzettino del Bel Mondo</head>
               <opener>
                  <dateline>Londra Venerdì Luglio 1817</dateline>
               </opener>
               <epigraph>
                  <lg lang="lat">
                     <l>Atque obiter leget aut scribet vel dormiet intus.</l>
                  </lg>
                  <bibl>Iuvenalis: sat: III</bibl>
               </epigraph>
               <argument>
                  <p>Notizie. Incomincia la Prefazione all'uso moderno che tratta principalmente del 
<foreign lang="fra">bon ton</foreign> della Repubblica Letteraria — Lettori d'oggi 
— Ostilità nelle Università Tedesche, e ne' Teatri d'Italia.</p>
               </argument>
               <p>Volendo io, Contino lettore mio, che voi possiate da' miei Gazzettini dedurre alcune 
regole generali le men metafisiche e le più praticabili che si possa mai del bon ton; e perciò mi 
bisognerà penetrare nell'erudizione recondita delle mode si che dagli usi de' popoli e ceti e secoli 
diversi e principalmente della Repubblica Letteraria, la quale o drizza o storce tutte le teste europee, 
voi dessumiate esse regole —</p>
               <p>e volendo però compilarvi una prefazione nella quale l'antico metodo troppo breve 
— e anche mio, — sia conciliato con la moda Italiana, Inglese, Francese etc. di 
premettere lunghissime prefazioni —</p>
               <p>e volendo all'uso moderno conciliare anche gl'interessi dell'autore, del librajo, 
dell'editore, de' mecenati, de' lettori, de' critici, de' Revisori cortigiani politici e Teologici; e quindi 
dovendo parlare di noi tutti affinchè ogni cosa sia antiveduta, caso che dopo la morte mia un 
qualcheduno stimasse bene di pubblicare i miei gazzettini come opera postuma — vedo, 
contino lettore mio;</p>
               <p>che a potere effettuare tante necessarie mie volontà converrà ch'io discorra della 
conversazione tenuta una mattina da certi gentiluomini al tempo di Vespasiano Cesare in 
Roma.</p>
               <p>Adunque ho riletto un dialogo intitolato <title>
                     <foreign lang="lat">De causis corruptae 
eloquentiae</foreign>
                  </title> e vuol dire <emph>delle cagioni dell'eloquenza corrottasi</emph>. 
Non ha nome d'autore; bensì chi lo scriveva asserisce — «ch'essendo giovine aveva 
udito la conversazione di que' gentiluomini; e che poi la narrò e la pubblicò dopo molti 
anni». Forse quand'era già in età da paragonare con l'esperienza propria le opinioni che 
aveva ascoltato — e dopo d'avere per rispetto al mondo, a' suoi maestri, ed a sè dato lo 
studio ed il tempo, necessarj ad esporre con facondia, con grazia e con ordine in un brevissimo 
opuscolo lo stato dell'eloquenza forense letteraria e politica di quell'età. Vero è &lt;che&gt; il 
leggere in villa un volume al giorno di romanzi, di viaggi, di opere scientifiche e periodiche, oltre le 
gazzette e le lettere de' pettegoli, allora non era obbligo di moda. I lettori sapendo che l'autore aveva 
speso cinque anni a comporre un libretto, stimavano obbligo d'equità di spendere un po' più di 
cinque minuti ad intenderlo. Credo che anche i romani leggessero per fuggire la noja; ma forse ch'ei 
non trovavano l'inerzia la quale intorpidisce ciascheduno di noi in una agiata poltrona

<quote rend="block">
                     <lg>
                        <l>Come l'uom che non dorme e non è desto</l>
                     </lg>
                  </quote>

con un libro alla mano. Fors'anche gli autori non si speravano gloria da' libri da pubblicarsi ogni 
anno nel mese che il bel mondo torna in città — libri ottimi da scartabellarsi nella mezz'ora 
fra la colazione e la passeggiata, per dissertarne a tavola dopo le frutta, e poi rilegarli ad addobbare 
la sala della biblioteca — mode accolte più qui che in Italia. Tuttavia le sono meno ridicole e 
meno, assai meno, dannose e spregievoli dei caffè di Venezia, delle visite de' firentini, e de' sbadigli 
del casino de' nobili di Milano, — usi che con altri parecchj nella nostra patria sono celebrati 
in ogni città dalla mattina alla sera.</p>
               <p>Per altro gli antichi non avevano l'opportunità della stampa.</p>
               <p>Frattanto i Tedeschi seggono con la pipa in bocca, con la bottiglia a lato e la penna in 
mano e le Antichità di Grevio e Gronovio davanti gl'occhi a comporre e pubblicare ogni mese de' 
volumi in latino moderno conditi di greco e di dottissime villanie onde appurare le faccende 
dell'antichità — e questa fra l'altre: se il giovane che ascoltava quel <emph>dialogo su 
l'eloquenza corrottasi</emph> fosse Tacito che a que' giorni aveva da quindici in sedici anni, o 
Quintiliano che era allora intorno a' trentuno. Una signorina delle erudite di Londra, voleva stendere 
un articolo di Giornale a provare che nè l'uno nè l'altro potea dirsi giovine. La ho dissuasa 
dimostrandole come anzi che placare i combattenti, gli avrebbe provocati tutti contro di sè. Sapete 
pure, Contino lettore che quando la guerra è di <foreign lang="fra">bon ton</foreign> il più 
acconcio espediente è il ferirsi alla cieca. Però voi in platea dell'Opera e ne' palchetti unite la vostra 
voce all'orchestra e a' cantanti; altercando con improperi e clamori in difesa della fama della vostra 
Dama e intanto lacerate la fama del vostro avversario e la vostra e le orecchie dell'uditorio 
— ma è lite di moda; e dovete dissimulare che il miglior partito per l'onore della vostra 
dama è il silenzio. Su di che citerò l'autorità del cavaliere Guido Castiglione vostro concittadino il 
quale tre anni addietro in quella sua novella famosa scriveva:

<quote rend="block">
                     <lg>
                        <l>Noi siamo cavalieri e siam guerrieri</l>
                        <l>E ci facciam dipingere a cavallo</l>
                        <l>E combattiam a grida e vituperi</l>
                        <l>Che per nostra fortuna sono veri:</l>
                        <l>Così fuor de' pericoli di Marte</l>
                        <l>Mangiam beviam dormiamo fuor di pene</l>
                        <l>Ed ogni re ci lascierà da parte</l>
                        <l>Come incapaci di servirlo bene.</l>
                     </lg>
                  </quote>

E così ogni uomo è nato o ad affaticarsi dì e notte per vivere in pace con sè o a vivere per inquietar 
gli altri. Tutti aspiriamo sì ardentemente al riposo appunto perchè non possiam mai 
conseguirlo.</p>
            </div2>
            <div2 n="N. IV">
               <head>Gazz IV Adulatori antichi e moderni</head>
               <epigraph>
                  <lg lang="lat">
                     <l>admonitaeque tument gustato sanguine fauces</l>
                     <l>fervet et a trepido vix abstinet ira magistro</l>
                  </lg>
                  <bibl>Lucani Ph. IV</bibl>
               </epigraph>
               <argument>
                  <p>Notizie Gaz: Continua la Prefazione — Maestri di rettorica — 
Adulazioni di varii secoli e popoli — Poeti laureati, Cesarei, Istoriografi 
—</p>
               </argument>
               <p>Onde se taluno m'inquietasse pur tanto stringendomi a far merito quel Dialogo a Q. o ad T., 
nominerei forse Tacito; da che vedo che in quella conversazione il guasto della eloquenza viene 
imputato alla schiavitù del popolo, alla tirannide de' Cesari, alle adulazioni de' poeti e maestri di 
rettorica, e a' cortigiani che a' que' giorni erano spie. Vero è che Quintiliano nel suo gran libro 
sull'arte oratoria predica paternamente molti precetti santissimi di morale. Non di meno in quel libro 
parlando del Padre Inquisitore carnefice Domiziano lo chiama <hi rend="italic">Censore 
Santissimo de' costumi ed in tutto, e nelle lettere, Eminentissimo</hi>. Ed era in fatti censore 
santissimo. Seppe come innanzi ch'ei fosse nato, Calpurnia, Vestale Massima era stata in giovinezza 
accusata di violata verginità, ed assoluta da' giudici. Ei fece rivedere il processo, e condannarla 
vecchia, secondo le antiche leggi, a un supplizio rarissimo in Roma. Così da censore fe' non solo 
rinfrescare le leggi, ma andò a vederle eseguire; e vide una Vestale sepolta viva.</p>
               <p>Queste cose, Contino lettore mio, non andrebbero dette. Sento ch'io contamino voi e me 
e le care donne che forse un dì leggeranno i miei gazzettini. E imiterei gl'Illustratori di Quintiliano 
che le hanno tacciute. Se non che i Frati maestri in Italia vi dicevano — e vi diranno 
— che Quintiliano per la sua gran virtù d'insegnare rettorica — e intendevano anche 
di sè — meritò da Flavio Domiziano Cesare il Consolato, e presiedeva in Senato a' degeneri 
— e qui intendevano anche di voi — pronipoti de' Scipioni, de' Pompei e de' Catoni. 
E perciò ho voluto anch'io povero d'erudizione come pur sono, mettere un obolo nel capitale delle 
scuole d'Italia — e per notare a discolpa di Quintiliano che quegli elogi agli Imperadori 
erano richiesti per moda decretata dal Senato Romano.</p>
               <p>In fatti i titoli di <emph>Massimo</emph> — e di <emph>Giove</emph>, 
— e di <emph>Astro che splendeva d'eterna luce</emph> e che i nostri poeti e professori 
d'università davano ad usura a Napoleone, erano tolti da essi a prestito gratuito da' registri e 
<foreign lang="lat">Senatus consulti</foreign> dei Senatori del Regno d'Italia. Questo <foreign lang="fra">bon ton</foreign> ricominciava dalla discesa di Carlo VIII, e fu poi raffinato fra noi da' 
Padri Gesuiti, e ultimamente fu sublimato oltre ogni credere dal Senato Conservatore di Francia. Ma 
in Francia l'adulazione pare meno affettata, perchè è abbellita dalla amenità di que' letterati e dal 
garbo della loro lingua — inoltre è naturale e richiesta dall'indole del popolo che è 
vivacissimo, però alla tardità della ragione, antepone la prontezza della forza e della fortuna 
— e crede di buona fede che il più forte e il più fortunato sia per quel giorno il più savio e 
benemerito della patria. E senza dire degli onori ottenuti con astuta violenza da Robespierre 
abbiamo lettere da alcuni individui che gli scrivono spontanei. E ognuno, per una delle tante 
incoerenze umane crede d'essere meritamente lodato, e intanto gode d'avere costretto gli uomini ad 
avvilirsi ad esagerare le lodi.</p>
               <p>In Inghilterra il carattere del popolo è assai più grave e calcolatore ed ha pazienza da 
aspettare che la ragione cammini del pari con la forza. Da Cromwello in poi gli oratori politici e i 
giudici furono spesso sedotti; ma nè i Parlamenti, nè i Tribunali si sono mai lasciati atterrire. Il Re 
sceglie per lusso di corte un poeta intitolandolo <emph>laureato</emph>, — e in Vienna 
&lt;hanno&gt; titolo di <emph>Cesareo</emph>, ed sono di nazione Italiani, e scrittor&lt;i&gt; 
&lt;d'&gt; opere buffe da cantarsi da Eunuchi in abiti da donna; in Francia Luigi XIV che non 
voleva adulazioni poetiche lo intitolava <emph>Istoriografo</emph>; — dato da 
Napoleone, a dì nostri in Italia, a Vincenzo Monti perchè scrivesse il Bardo della Selva Nera 
[...] Qui per altro i versi non fruttano dignità nè ricche pensioni. Dryden fu l'ultimo 
celebre ingegno poeta di re e adulatore smaccato. Pope che era in tutto della scuola d'Orazio e di 
Boileau si professava &lt;di&gt; vita &lt;e&gt; d'anima libere; e le sue adulazioni meritavano fede 
de' lettori e gratitudine de' mecenati.</p>
               <p>Onde è da credere ch'abbia avuto moltissimi imitatori. Young fulminava la Corte il 
Ministero e i vizi dell'opulenza; e adulava ad uno ad uno i cortiggiani, i Ministri e gl'individui 
ricchissimi e non fu bene accolto. Il che è prova che i Moralisti malinconici per sistema, possono 
essere ipocriti fortunati in chiesa e con noi popolo di lettori; ma in corte bisogna maschera più 
disinvolta. Queste notizie intorno agli scrittori Inglesi le ho per vere, da che le intesi da tale che ama 
la patria sua e ne ha studiata la Storia: ma io non so della inglese Letteratura tanto da dire

<quote rend="block">
                     <lg>
                        <l>
                           <foreign lang="lat">Queaque ego miserrima vidi</foreign>
                        </l>
                     </lg>
                  </quote>
               </p>
               <p>Bensì <foreign lang="fra">del bon ton</foreign> adulatorio della Repubblica Letteraria, 
e dell'ingegno e dell'animo de poeti e antichi e miei contemporanei in Italia, ho già scritto più di 
proposito altrove. Per ora finirò questa prima parte del mio Commento sul Dialogo de' gentiluomini 
Romani col seguente paragrafo.</p>
               <p>Dico dunque che anche alle altere e forti anime intravvengono spesso o necessità, o 
capricci, o incontri non prevveduti da costituirsi adulatori &lt;ed&gt; infamarsi: Lucano adulò 
Nerone in un poema scritto contro la fortuna de' Cesari; accusò sua Madre, e poche &lt;ore&gt; 
dopo morì da forte. L'Alfieri per moto d'istantanea vanità esibì a Papa Pio VI la dedica d'una 
Tragedia; e fu fortunato che il Pontefice la ricusò. Su di che vedi le riflessioni leali di quel poeta 
nella vita ch'ei scrisse di sè. E però il letterato che ha animo ed onore non deve mai per generosità 
compiacere nemmen con parole modeste una dramma di lodi a' governi. Nè deve mai per pietà 
compiacere al misero popolo nè querele, nè satire tali ch'ei possa applicare al suo principe. Perchè 
mentre tu credi di dargli qualche conforto a sfogarsi, gli esacerberai le tre malattie popolari; la 
credulità, la malignità e la calunnia. Le satire e le adulazioni ubbriacano e assetano la plebe ed i 
principi, in guisa che n'ardono[?] sempre più, e ne chiedono maggiori, e più forti. 
Sarai quindi odiato e sprezzato dagli uni e dagli altri — e se t'attieni a un solo dovrai 
vendergli onore &lt;e&gt; anima. Il custode che si lasciava lambire la mano dal leone lo allettò a 
fiutare il sapore del sangue e la fiera divorò l'uomo. Bada dunque a far l'arte tua che sta tutta a 
destare or per mezzo del riso ed or per mezzo del pianto generose passioni negli uomini, affinchè 
sentano d'essere mortali, e s'innamorino dell'onestà. E quanto ai meriti de' Principi e alle miserie de' 
popoli lasciale in cura alla storia alle leggi ed al cielo.</p>
            </div2>
            <div2 n="N. V">
               <head>N V</head>
               <epigraph>
                  <p>
                     <foreign lang="lat">Quam multa ioca solent esse quae prolata si sint inepta esse videantur? 
quam multa seria, neque tamen ullo modo divulganda? —, ne convivalium fabularum 
simplicitas in crimen</foreign>
                  </p>
                  <bibl>Cicero Philip II. 2 Tacit. Ann. VI. 5.</bibl>
               </epigraph>
               <p>[...] anni — ed oltre alle poche Poesie liriche degne di quel nobile 
ingegno, l'Editore ammassò scartafacci e minute; così in vece di due schietti pubblicò cinque grossi 
volumi — con cura e disinteresse a dire vero; tuttavia con poca pietà verso le ceneri del 
Parini.</p>
               <p>Altri raccolgono le lettere, i biglietti, e i Polizzini de' morti; e irritano e svelano i secreti 
dei vivi. Sì fatti documenti ed aneddoti non sono innocui che dopo la seconda o terza generazione 
ed allora possono anche dar lume alla storia de' costumi cangiati col tempo. Eppur Tacito si scusa se 
per debito d'annalista narra fatti domestici di personaggi de' quali ancora vivevano i figli o i nipoti; 
e talor li dissimula. Aggiungete, Contino lettore che così non avremo più lettere leggibili d'uomini 
dotti. Scritte a penna andante sono per essi come per noi facilissima cosa; e piacevole anche alla 
posterità. Ma a studiarle bisogna più lavoro che a comporre un trattato e le riescono peggior mente 
nojose. Perchè quando i letterati prevedono che un loro biglietto alla lor innamorata sarà per essere 
aggiunto alla serie delle loro opere, lo scrivono appunto come Plinio e Voiture.</p>
               <p>Pur queste le sono doglianze vanissime. Fu chi con più diritto ed autorità le faceva 
cent'anni addietro; ma oggimai l'abuso è ridotto a moda. Onde io vorrei adattarmivi, anche per 
cortesia verso a *** Padova e *** Mantova. Se non che avendo io rilette le poche lettere ch'io ho 
del C*** dell'A*** e del B*** non ho mai trovato indizio che essi scrivendo a me abbiano avuto il 
pensiero alla posterità.</p>
            </div2>
            <div2 n="N. VI">
               <head>Gazzett. N VI Origine de gazzettini — scrittori pettegoli — La Harpe 
— Giuramenti [?]</head>
               <p>Ora dirò che dal dialogo di quei gentiluomini Romani apparisce che allora fosse <foreign lang="fra">bon ton</foreign> di scrivere a periodi rapidissimi e poco sonanti, a sentenze acute più 
che taglienti e a ragioni più profonde che splendide; e ad antitesi come queste mie. Sono molte le 
cause di sì fatto stile: nè so se dopo tante disquisizioni le abbiamo vedute tutte; ma la principale a 
me pare che provenisse dalla tirannide. Gl'ingegni erano ancora Romani e volendo pure farsi 
intendere erano necessitati a lasciare che i lettori li indovinassero. Il bisogno creò in Roma la moda 
della brevità misteriosa e la moda precipitò come avviene pur sempre in caricatura. Cosicchè un di 
que' gentiluomini deride le lungaggini di Cicerone. Ma chi parla al popolo non può ripetere una 
verità tanto che basti. Però gl'inglesi d'oggi sono per lo più scrittori chiarissimi. Credo che il modo 
di Cicerone dimandi troppo tempo a chi legge e il modo di Tacito troppo studio a chi scrive. Io gli 
ammiro come maestri; ma volendo stare a tu per tu con amici piglio i libri de' Firentini del 1300 che 
come Filippo di Commines dicevano le loro ragioni schiettissimi, e senza lussureggiare o condensar 
di parole, nè sapevano ancora cosa fosse in letteratura il <foreign lang="fra">bon ton</foreign>. I 
Greci conciliavano il <foreign lang="fra">bon ton</foreign> e la semplicità, se non che — 
fossero o no divoti — non parlavano nè scrivevano quasi mai che non nominassero quelle 
loro Deità. Or giacchè abbiamo ozio, poniamo che taluno d'essi di mezzo ingegno avesse pigliato a 
scrivervi il Gazzettino, ei v'avrebbe ne' primi tre capitoli fatto una cosa sola dell'epigrafe, della 
dedicatoria, della prefazione, incominciando, per esempio così.</p>
               <p>Capo I. Uno de' Poeti antichissimi narra come Venere sorgendo dal Talamo di Anchise 
sentì ch'era Dea e se ne dolse. E non tanto d'essersi fatta sposa a un mortale, quanto della vecchiaja 
dalla quale l'amante suo sarebbe stato un dì deformato. E rimiravalo afflitta e diceva:

<quote rend="block">
                     <lg>
                        <l>Ahi! coglierà te pur la vecchia etade</l>
                        <l>Egra, pensosa, che con l'ali pronte</l>
                        <l>Gli uomini incalza e in odio anche al ciel cade</l>
                     </lg>
                  </quote>

e baciatolo sospirando, risalì al Cielo. Nè venne più al letto di Anchise. Il quale raggiunto dalla 
velocissima età, consolavasi della immagine che avea pur sempre in cuore bellissima della Dea. 
Adoravala ringraziandola del non essere tornata più a lui; dacchè trovandolo sì rugoso essa 
l'avrebbe avuto a schifo e fuggitolo senza lasciargli nella memoria nè la gratitudine per que' sospiri, 
nè la soavità dell'ultimo bacio.</p>
               <p>Capo II. Or io rileggendo questi ed altri poeti consiglieri miei sapientissimi ed ilari, ho 
detto a me e dirò a te pure — amico mio, e un dì compagno gratissimo della mia gioventù 
— che oggimai siamo prossimi agli anni quaranta. Starà bene a pigliare commiato dalle 
belle e graziose giovani, or quando nol daranno forse mal volentieri e con affettuose parole. Bensì 
fra non molto le moveremmo a fredda pietà; poscia a riso; e per ultimo a noja. E a non essere più 
seguitate e rattristate da noi, ci chiuderebbero a chiave come dicono che l'Aurora pur faccia ogni dì 
con Titone decrepito:

<quote rend="block">
                     <lg>
                        <l>Fugge, nè obblia di chiudere la soglia</l>
                        <l>Ed ei un suon lungo lamentevol manda</l>
                        <l>E di gioja e di vigor tutto si spoglia.</l>
                     </lg>
                  </quote>

Or a confortare al doloroso commiato ho raccolto nella mia memoria e registrerò in questo 
volumetto che intitolo a te, amico mio, le nuove folie care e vaghe ne' giovani, ma disdicenti all'età 
matura appunto come le rose su la calvizie.</p>
               <p>Capo III. Adunque innanzi d'incominciare mi traggo di capo la ghirlanda di Rose, e 
invocherò te Venere e Amore; e voi Grazie, e le Ninfe seguaci vostre, fuggitive da' Satiri; e te Ebe 
la giovinissima fra le Dive; — e appendo al vostro altare la Corona. Sono Rose vostre: voi 
me le avete date a Boccioli rugiadose, ed ecco ve le rendo a fiori spiegati ma pur ancora fragranti, e 
non foss'altro non ancor tocche da crini canuti. Fate dunque ch'io d'oggi in poi mi rallegri con la 
ricordanza delle gioje che voi m'avete talor conceduto, ch'io rida delle folie; e ripensi alle lagrime 
che avete accolto assai volte in sacrificio da me. Sì che io rinsavito, e perdendo i vostri io vi trovi 
piaceri assai meno amabili ma necessari alla fredda solitudine dell'età.</p>
               <p>Capo IV. E qui il buon greco si farebbe a narrare fattarelli e con le solite allegorie 
predicherebbe moralità e senza mai parere filosofo. Se non che ogni Gazzettino che or empie 
quattro facciate di questo larghissimo foglio e in questi caratteri miei minutissimi, starebbe tutto 
chiuso nella misura di uno de' tre capitoli precedenti e per ogni capitolo avrebbe scritto per più d'un 
mese, e parrebbe dettato in mezz'ora. Io per altro &lt;scrivo&gt; come vedete all'uso moderno e 
prestissimo, tanto più ch'io qui tratto di mode, e continuerò per un pajo di settimane dopo le quali 
uscirò a quanto io temo di moda.</p>
               <p>E poi quel dar del vecchio a un amico anzi tempo non poteva essere di <foreign lang="fra">bon ton</foreign> che fra i Greci. I vecchj eleganti sono ben accolti in tutta l'Europa e 
meglio a Parigi ove per non lasciar sedute le fanciulle che non han ballerini, ballano con brio 
giovanile. E in Milano Don*** e Don*** etc. etc. preservano le dame dalla necessità di fidarsi a 
servitori venali. Non so come la cosa si stia in Inghilterra; ho veduto rara volta alcuni damerini 
sessagenarj; meno fatui de' Francesi e meno stupidi degli Italiani. Contano novellette un po' *** ed 
un po' lunghe, e le signorine pare che s'addormentino ed ei ne ridono, e corrono in un altro canto 
della sala a parlare di letteratura con gli uomini, nè mi sono informato più in là. Ne' paesi Svizzeri 
non ne ho veduto che uno solo. Desinava a tavola rotonda a' Bagni di Baden d'Argovia e discorreva 
in Tedesco per tutti noi, con parentesi d'un po' di Francese ed un po' di Tosse — 
ragguagliando &lt;le&gt; dame &lt;di&gt; molte fresche notizie delle cose di Parigi dov'egli non 
era mai stato, ma v'era appunto allora un suo figlio sotto ufficiale &lt;che&gt; gl'aveva mandato 
l'ordine <foreign lang="fra">de la fleur De Lys</foreign> da parte <foreign lang="fra">de l'ancien 
regime</foreign>. Così dicendo mostrava

<quote rend="block">
                     <lg>
                        <l>Con mani scarne e pupillette tremule</l>
                        <l>Tre Tabacchiere preziose e fulgide</l>
                        <l>Fibbie ed anella e mille cose mille.</l>
                     </lg>
                  </quote>
               </p>
            </div2>
            <div2 n="N. VII">
               <head>N VII</head>
               <p>Ma così chiacchierando la prefazione usurpa le materie de' gazzettini. Onde mi spiccierò a 
darvi, Contino lettore mio, cinque o sei avvertimenti principali; e poi verrò al punto capitale; e se 
mai me ne dimenticassi o qui o in alcuni de' seguenti numeri, come alle volte m'accade, cercatelo e 
lo troverete sempre nell'epigrafe. Adunque avvertite</p>
               <p>Primo. Se le mie lettere non vi capitassero, voi ricorrete per mezzo d'agenti diplomatici a 
Governi del Continente segnatamente a * . . . . . . . . . ** Berna, da che per meno pericoli e meno 
gravezza d'affrancatura li mando per quella strada.</p>
            </div2>
            <div2 n=" N. VIII">
               <head>N VIII Il furor letterato a guerra mena. Petrarca.</head>
               <p>Ed eccomi alla terza parte del mio discorso e alla più importante sul dialogo de' 
gentiluomini Romani del tempo di Vespasiano. Disputavano intorno al merito degl'Oratori antichi e 
moderni. Erano d'opinione contraria Oratori essi pure e Avvocati e peroravano in quella 
conversazione agguerriti d'eloquenza, d'ardire, e d'ostinazione. Non di meno non si lasciano mai 
sfuggire nè parola nè motto nè cenno, che non sia signorile; non saettano mai i difetti personali o i 
costumi domestici o i principii politici del loro avversario; bensì le opinioni letterarie e lo stile. E si 
offendono vicendevolmente con acuta e allegra ironia.

<quote rend="block">
                     <lg>
                        <l>L'ironia che va all'anima condita</l>
                        <l>D'arguto riso, e con amare lodi</l>
                        <l>L'onesto e il vero addormentati irrita.</l>
                     </lg>
                  </quote>

e allorchè si credono vincitori sorridono ingenuamente da far sorridere il vinto.</p>
               <p>E tali erano le liti letterarie anche un secolo innanzi quando Attico, Cicerone e Bruto e 
parecchi altri uomini egreggi disputavano, con opposte sentenze e con ardite risposte, intorno alla 
Virtù, alla Giustizia, e agli Dei; ma non passavano oltre all'ironia, che fu anche l'arme di Socrate e 
la maneggiava sì destramente da far sospettare del candore dell'anima sua. Ma egli deridendo i 
rettori parlò con vera eloquenza; e confondendo gl'ipocriti ed i sofisti morì per la verità. Sembrami 
che i Greci e i Romani quand'altercavano per illuminarsi l'ingegno non s'irritavano con invettive 
colle quali quando parlavano o per la patria o per il loro partito o per il loro proprio interesse, si 
laceravano nel Senato e nel foro. Qui nel Parlamento, a quanto io mi sappia, non s'affrontano a 
spada dritta; ma si trafiggono obbliquamente con que' motti pungenti a' quali i Lacedemoni per 
legge di Licurgo avvezzavansi fin da fanciulli.</p>
               <p>Quanto agli autori, ei s'accapigliavano una volta anche qui e si scapigliavano e 
ravvolgevano nella contesa gl'amici, i figli, e spesso la moglie e talvolta anche i parenti morti de' 
loro avversarii. Così volendo illustrare un'iscrizione sepolcrale o una sentenza della Bibbia 
scoprono i bassi natali o la indigenza de' loro contradditori, o le colpe de' loro congiunti — 
Questa a me pare ferocia inumana; perchè chi sfascia negli altri sì fatte piaghe toglie a quegli 
sfortunati la forza di tollerarle con pentimento e pudore. Per altro la è moda che da pochi anni in 
qua va scadendo, e se pur taluni la seguono qui son cigni neri per chi ha veduto in Italia le legioni di 
Corvi che pochi anni fa si gittavano congiurati or dalla plebe, or col Principe, or da' Patrizj e da' 
Preti sovra le piaghe de' generosi cavalli. — Ripeto un passo da me scritto e stampato allora; 
appunto perch'io, Contino lettore mio, qui ora la fo d'autore, e adempio al debito di citare le opere 
mie già scritte e quanto alle altre da scriversi, io ho in pensiero di dettare quattro lettere, la prima 
<emph>su' Duelli d'armi</emph>, la seconda <emph>su i duelli a braccia</emph>, che gl'Inglesi 
con derivazione latina chiamano pugillisti; — la Terza, <emph>su i duelli dei 
Galli</emph>, la quarta <emph>su i duelli di penna</emph>, e questa avrà per titolo 
<title>Eunucomachia</title>.</p>
               <p>Ed qui, Contino lettore, confesserò come sono stato sfidato assai volte e con fierissimi 
assalti a duelli di penna da maestri miei concittadini e talor anche stranieri, e mi sono sempre sentito 
vilissimo di coraggio e di forze. E però, affinchè non credessero ch'io tacendo li disprezzassi, e 
anche per non lasciare i lettori nostri giudici in dubbio, non ho trovato ripiego se non quest'uno, di 
far puntualmente ristampare gli stessi articoli di giornali e gazzette, epigrammi, dissertazioni, 
censure morali e accuse politiche, pubblicate a mio lume da suddetti letterati miei concittadini o 
stranieri e tutti maestri miei. Così ristampate senza alterare sillaba loro nè aggiungervi sillaba mia, 
io le lasciava distribuire agli amici, nemici, a' noti ed ignoti; ed io usciva d'ogni pensiero di quella 
faccenda. E così in nuovi incontri io farò per la gloria degli uomini dotti — per il mio dolce 
riposo — e per amore delle vergini Muse le quali un giorno in Atene a proposito di certa 
rissa sul merito d'Euripide e d'Eschilo dissero all'orecchio del poeta Aristofane

<quote rend="block">
                     <lg>
                        <l>Le Fornaje son use</l>
                        <l>a dirsi obbrobrii, e non le sante Muse.</l>
                     </lg>
                  </quote>
               </p>
               <p>Or concluderò, — e spero con equità. Considerate che que' letterati del tempo di 
Cicerone erano Consoli, Capitani d'eserciti, Pontefici Massimi, Padri della Patria, chi uccisor di 
Tiranni, e chi Signore del Mondo. Augusto scriveva tragedie, e non riuscendogli le bruciava; e 
Cesare dittatore oltre a suoi commentarj pubblicò un libro di soggetti grammaticali. E quei che nel 
Dialogo commentato fin qui disputavano intorno agli Oratori e di stile avevano per loro Clienti le 
intere Nazioni e primeggiavano per ingegno e dignità ed opulenza. Anzi uno di loro sdegnatosi della 
sua celebrità d'Oratore, coltivava la Poesia chiamandola la più Augusta e più santa d'ogni 
Eloquenza. Così spesso i Romani e i greci stanchi della inutilità delle stragi e delle fatiche 
dell'ambizione, si riparavano come ad asilo all'altare della Letteratura.

<quote rend="block">
                     <lg>
                        <l>Ch'erba e biada in sua vita non pasce</l>
                        <l>Ma sol d'incenso lagrime e d'amomo</l>
                        <l>E nardo e mirra son l'ultime fasce</l>
                     </lg>
                  </quote>

in vece dal rinascimento in qua molti autori non potendo aver nè gloria nè arte che questa 
&lt;di&gt; scrivere e dovendo pur pascersi di Biada o d'Erba sono spesso dalla loro iniqua fortuna 
e mal loro grado costretti a vendere satire e lodi, e guerreggiare come possono per la preda. 
— E rarissimi sono dal Cielo dotati della magnanimità di Dante il quale dice gemendo ch'era 
stretto dalla povertà a stendere la mano

<quote rend="block">
                     <lg>
                        <l>E sentirsi tremar per ogni nervo.</l>
                     </lg>
                  </quote>

E per non avvilire il suo ingegno avviliva il suo volto — E qui è tempo di finire la 
prefazione.</p>
            </div2>
            <div2 n="N. II">
               <head>N 2 Gazzettino del Bel Mondo</head>
               <opener>
                  <dateline>Londra Giovedì 10 luglio 1817</dateline>
               </opener>
               <argument>
                  <p>Notizie — Incomincia la Prefazione e tratta principalmente del Bon ton 
della Repubblica Letteraria — Lettori e scrittori d'oggi</p>
               </argument>
               <epigraph>
                  <lg lang="lat">
                     <l>Atque obiter leget, aut scribet, vel dormiet intus</l>
                  </lg>
                  <bibl>Iuvenalis Sat: III 242</bibl>
               </epigraph>
               <p>Volendo io, contino lettore mio, che possiate da' miei gazzettini dedurre alcune regole 
generali le men metafisiche e le più praticabili che si possa mai del Bon ton; e perciò mi bisognerà 
penetrare nell'erudizione recondita delle mode, si che dagli usi de' popoli, e ceti, e secoli diversi, e 
principalmente della Repubblica Letteraria, la quale o drizza o storce tutte le teste europee, voi 
desumiate esse regole;</p>
               <p>e volendo però compilarvi una prefazione nella quale l'antico metodo troppo breve 
— e anche mio — sia conciliato con la moda Italiana, Inglese, Francese etc. di 
premettere lunghissime prefazioni;</p>
               <p>e volendo all'uso moderno conciliare anche gl'interessi dell'autore, del librajo, dell'editore, 
de' mecenati, de' lettori, de critici, de' revisori cortigiani, politici e teologici; e quindi dovendo 
parlare di noi tutti, affinchè ogni cosa sia antiveduta, caso che dopo la morte mia un qualcheduno 
stimasse ben fatto di pubblicare i miei gazzettini come opera postuma — vedo, contino 
lettore mio;</p>
               <p>che a potere effettuare tante necessarie mie volontà, converrà ch'io discorra della 
conversazione tenuta una mattina da certi gentiluomini al tempo di Vespasiano Cesare in 
Roma.</p>
               <p>Adunque ho riletto un dialogo intitolato <title>
                     <foreign lang="lat">De causis corruptae 
eloquentiae</foreign>
                  </title> e vuol dire <emph>delle cagioni dell'eloquenza corrottasi</emph>. 
Non ha nome d'autore; bensì chi lo scrive asserisce — <hi rend="italic">ch'essendo 
giovane, aveva udito la conversazione di que' gentiluomini; e che poi la narrò e la pubblicò dopo 
molti anni</hi>. Forse quand'era già in età da paragonare con l'esperienza propria le opinioni che 
aveva ascoltato — e dopo d'avere per rispetto al mondo, a' suoi maestri, ed a sè, dato lo 
studio ed il tempo necessarj ad esporre con facondia, con grazia e con ordine in un brevissimo 
opuscolo un quadro della eloquenza forense, letteraria, e politica di quella età.</p>
               <p>Vero è che il leggere in villa un volume al giorno di romanzi, di viaggi, di opere 
scientifiche e periodiche, oltre alle gazzette e alle lettere de' pettegoli, allora non era di moda. I 
lettori sapendo che l'autore aveva speso cinque anni a comporre un libretto, stimavano obbligo 
d'equità spendere più di cinque minuti ad intenderlo. Credo che anche i romani leggessero per 
fuggire la noia: ma forse ch'ei non trovavano l'inerzia la quale intorpidisce ciascheduno di noi in 
una agiata poltrona

<quote rend="block">
                     <lg>
                        <l>Come l'huom che non dorme e non è desto</l>
                     </lg>
                  </quote>

con un libro in mano. Fors'anche gli autori non si speravano gloria da' libri da pubblicarsi ogni anno 
nel mese che il bel mondo torna in città — libri ottimi da scartabellarsi nella mezz'ora fra la 
colazione e la passeggiata, per dissertarne a tavola dopo le frutta, e poi rilegarli ed addobbare la sala 
della biblioteca; mode accolte più qui che in Italia. Tuttavia le sono meno ridicole e meno — 
assai meno — dannose e spregievoli dei caffè di Venezia, delle visite de' fiorentini, e de' 
sbadigli del casino de' nobili di Milano; riti che, con altri parecchi, ogni città d'Italia va celebrando 
dalla mattina alla sera.</p>
               <p>Per altro gli antichi non avevano l'opportunità della stampa. Inoltre descrivevano le cose 
com'ei le vedevano, senza volerle ingrandire agli occhi de' lettori sazievoli de' quali bisogna oggi 
adulare i capricci e la fretta. Esprimevano il senso, nè più nè meno che gli oggetti eccitavano nella 
loro anima; ne desumevano sentenze ovvie e dirette, che sono quasi sempre le più utili e le più vere; 
esponevano le loro idee con la sola lingua che aveano succhiata col latte; ed essendo la sola a cui 
s'erano applicati, non potevano imbarbarirla e se ne giovavano da padroni; poi non si curavano 
d'altro. Così diceva anche un eroe pazzo di gloria e d'amore, ma che nel resto parlava più 
saviamente di noi<note place="foot">
                     <p>
                        <quote>
                           <foreign lang="spa">Todos los Poetas 
antiguos escrivieron en la lengua que mamaron en la leche; y no fueron a buscar las estrangeras 
para declarar la alteza de sus conceptos</foreign>
                        </quote> — <bibl>
                           <title>Don 
Quixote</title> parte II lib 5 c. 16</bibl>.</p>
                  </note>. Oggi ogni scrittore va spaziando per la 
storia e la letteratura di tutti i secoli scorsi, e di tutte le lingue contemporanee; la vanità mista alla 
impossibilità ne induce a mostrare quello che non sappiamo; e gli autori studiano con noi, contino 
lettore, le vite degli uomini grandi ne' <emph>Dizionari</emph>; le scienze, nelle 
<emph>Enciclopedie</emph>; e la letteratura, ne' <emph>Giornali</emph> e nelle 
<emph>Gazzette</emph> — e la è moda europea.</p>
               <p>L'autore recente d'una storia in francese su la letteratura di varie nazioni, torna ad 
accusare gl'Italiani come citatori di passi greci e latini <emph>da parere pedanti più degl'Inglesi e 
poco men de' Tedeschi</emph>; e duolsi: <emph>che i Francesi non siano al tutto schietti della 
ridicola pedanteria di citar lingue morte ne' loro libri</emph>. — Temo che nè anche quei 
libri vogliano vivere molto. Così pur fosse che la Pedanteria facesse ridere! annoja — ma 
l'ignoranza è pur brutta! e ove la si mariti all'Orgoglio partorisce de' mostri che movono a ribrezzo 
ed a nausea; e hanno nome: <emph>Arroganza</emph>; <emph>Impudenza</emph>; 
<emph>Ciarlataneria</emph> ed <emph>Impostura</emph>. Se non che la consuetudine 
giornaliera non le lascia oggimai più distinguere dalle qualità loro contrarie, o le fa deridere come 
accadde al vecchio Sully fra cortigiani buffoni del figlio d'Enrico IV.</p>
               <p>Se i greci e i latini e gli scrittori d'ogni popolo antichi siano maggiori o no de' moderni, è 
perditempo a discorrerne. Bensì ci costringono a lettura più riposata e più attenta, e però sono più 
utili, da che avvezzano l'intelletto ad invigorire la facoltà di pensare.
Perchè oltre alla difficoltà delle loro lingue e alla rapidità del loro stile, ogni sentenza ne' libri 
antichi ravvolge affetti e pensieri profondi, invisibili a chi non ha occhio esercitato da rimirarli.

<quote rend="block">
                     <lg>
                        <l>Poi anche par che la giustizia voglia,</l>
                        <l>Dandosi il ben per premio e guiderdone</l>
                        <l>De la fatica, che quel che n'ha voglia</l>
                        <l>Debba esser valentuomo e non poltrone:</l>
                        <l>Or de l'ingegno ognun la zappa pigli,</l>
                        <l>E studi e s'affatichi e s'assotigli<note place="foot">
                              <p>
                                 <bibl>Berni <title>Orlando 
Innamorato</title> lib I canto XXV st 4. 6</bibl>.</p>
                           </note>.</l>
                     </lg>
                  </quote>
               </p>
               <p>Parmi che nel sommo della barbarie e della civiltà dei popoli, la facoltà di pensare è 
inattiva. I barbari, per troppa intensità di passione verso pochissimi oggetti potrebbero paragonarsi 
ai <emph>Maniaci</emph> — e noi, per troppa distrazione a infiniti capricci siam simili a 
<emph>Fatui</emph>.</p>
               <p>Se una donzella crea nella sua fantasia un uomo perfetto, e non vuol amar che quell'uno e lo 
adora ne' romanzi

<quote rend="block">
                     <lg>
                        <l>E vola sopra il ciel e giace in terra<note place="foot">
                              <p>
                                 <bibl>Petrarca, part. I. son 
105</bibl>.</p>
                           </note>
                        </l>
                     </lg>
                  </quote>

essa sta forse a pericolo di Mania — un'altra a cui tutti piacciono e non sa mai scegliere

<quote rend="block">
                     <lg>
                        <l>E nulla stringe e tutto il mondo abbraccia<note place="foot">
                              <p>
                                 <bibl>Petrarca <hi rend="italic">ivi</hi>
                                 </bibl>.</p>
                           </note>
                        </l>
                     </lg>
                  </quote>

è un po' <emph>Fatua</emph>. Or voi crederete ch'io alluda alle graziose giovani Inglesi. 
Guardimi il cielo! a me anzi pajono savie più che mai quand'escono d'ogni speranza di trovare 
marito.</p>
               <p>Notate che la <emph>Mania</emph> deriva dal troppo sentire; però è men difficile a 
guarire; ma è malinconica. La <emph>Fatuità</emph> non ha più forze da riaversi in salute; ma 
perchè è spensierata ed allegra piace al <emph>Bel mondo</emph>. Infatti allorchè per dismisura 
d'incivilimento, l'incapacità di riflettere ci rimena alle sciagure della barbarie, noi siamo sì fortunati 
da non poter avvedercene.</p>
               <p>I selvaggi destituiti di ogni arte e tradizione non hanno riti divini. <quote>
                     <hi rend="italic">I Fenni hanno gran ferocità, brutta povertà, non armi, non cavalli, non casa, pascono 
erba, vestono pelli, dormono in terra</hi>
                     <note place="foot">
                        <p>
                           <bibl>
                              <foreign lang="lat">Tacit. mor Germ. sub fine</foreign>
                           </bibl>.</p>
                     </note>
                  </quote> — e 
lo storico conclude che non avevano <quote>
                     <hi rend="italic">senso veruno di 
religione</hi>
                  </quote>. Noi abbiamo fin quasi l'arte del volare, e tante religioni dogmatiche, 
filosofiche e naturali che non sappiamo oggimai a quali attenerci; viviamo ridendo e moriamo 
tremando di tutte. Nell'età di tenebrosa ignoranza pochi violenti ed astuti tiranneggiano i molti; e 
parimenti quando la filosofia è fatta decrepita, le sue teorie di politica perfettibilità riducono i popoli 
a impazzare e a non poter altro che ciarlare e servire. Gli Affricani, perchè vanno celebrando la 
Venere vaga de' bruti, vendono i loro figliuoli: in Italia il matrimonio ed il celibato sono 
indissolubili sacramenti; e però il rafinamento della morale convertiva — e convertirà 
— in eunuchi parecchi centinaja di fanciulli acciocchè tre o quattro d'essi riescano celebri 
sulle scene d'Europa, cantino salmi a Dio in Vaticano, e duetti nel teatro di Roma vestiti da 
femmine; da che in quel teatro la voce di giovani attrici sarebbe tentatrice d'amore.

<quote rend="block">
                     <lg lang="eng">
                        <l>Some thin remains of chastity appear'd</l>
                        <l>Ev'n under Jove, but Jove vithout a beard<note place="foot">
                              <p>
                                 <bibl>Dryden: ex Iuven sat. 
VI.14</bibl>.</p>
                           </note>.</l>
                     </lg>
                  </quote>
               </p>
               <p>È opinione comune, contino lettore, che Orfeo sia stato sbranato dalle Baccanti perchè 
ostinavasi ad amar l'ombra della sua moglie. Ma Fanocle antico poeta, di cui non so che avanzi 
fuorchè una bella elegia — nota a pochi e però ve ne reciterò parte — racconta come 
Orfeo dilettavasi troppo del canto de' garzonetti, e gli sviava con la sua musica:

<quote rend="block">
                     <lg>
                        <l>Del canto de' garzoni egli il desio</l>
                        <l>Spirò primero alle Treicie sponde</l>
                        <l>E i femminili amor spinse in obblio</l>
                     </lg>
                     <lg>
                        <l>Perciò sol le Baccanti furibonde</l>
                        <l>Il bel capo fer tronco e dalle estreme</l>
                        <l>Rive il gittar agli aquiloni e all'onde</l>
                     </lg>
                     <lg>
                        <l>Su la sua cetra infisso, acciò che insieme</l>
                        <l>N'andassero amedue dalla marea</l>
                        <l>Dispersi, e dalla azzurra onda che freme<note place="foot">
                              <p>
                                 <bibl>Brunch Analect. Veter. 
poet</bibl>.</p>
                           </note>.</l>
                     </lg>
                  </quote>

Non me ne ricordo altro. È da dire che quella cetra e quel teschio abbiano approdato in Italia, e però

<quote rend="block">
                     <lg>
                        <l>I sacri riti a noi prescrive Orfeo<note place="foot">
                              <p>
                                 <bibl>Aristoph. 
Ranae</bibl>.</p>
                           </note>.</l>
                     </lg>
                  </quote>

E non si tosto viaggiamo, i forestieri che ci conoscono per popolo unicamente musico ci pregano di 
cantare; nè pensano com'ei ci fan piangere sempre!</p>
               <p>Meglio è parlar di letteratura. I Dervissi e i Monaci d'ogni setta i quali non hanno libro 
se non il loro Alcorano, e parimenti i settarj d'Omero o di Dante che infuriano contro gli autori 
d'ogni altro secolo e popolo non sono forse <emph>Maniaci</emph>? Frattanto noi correndo dietro 
la turba tumultuosa degli scrittori viventi, combattiamo per conquistare un'infinità d'opinioni e di 
fantasie e di novità, finchè ciascheduno di noi volendole afferrar tutte quante, si stanca s'annoja di 
tutte e cade smemorato sul campo di battaglia del <emph>Pirronismo</emph>. Ma l'uomo ha 
bisogno di appoggiarsi ad alcuna opinione: e chi è in istato d'imbecillità fida al soccorso de' 
ciarlatani che allora vengono ad offerire sistemi miracolosi.</p>
               <p>Adunque è da presumersi meno barbaro quel <emph>Bel mondo</emph> popolato da 
scrittori e lettori i quali, studiando i pochi grandi esemplari d'ogni generazione fino alla nostra, 
possono educarsi a pensare e quindi a scansare gli inconvenienti della <emph>Mania</emph> e 
della <emph>Fatuità</emph>: perchè credo che imparerebbero tre cose essenziali. L'una: <hi rend="italic">le poche utili verità vedute e ripetute da tutti i grandi ingegni</hi>; e n'emergerebbe 
l'idea generale del Vero. L'altra: <hi rend="italic">in che modi diversi ciascheduno d'essi le abbia 
sentite meditate ed espresse</hi>; e n'emergerebbe l'idea generale del <emph>Bello</emph> 
— Finalmente <emph>come i nostri contemporanei sappiano applicare ne' loro scritti queste 
idee generali di filosofia e di stile</emph>; e desumerebbesi un'idea men incerta sul 
<emph>Gusto</emph>. Pare a me che il <emph>Gusto</emph> consista nel dare a ciò che è 
naturalmente <emph>Vero</emph> e <emph>Bello</emph> le forme accidentali confacenti a modi 
di pensare e di vivere de' dì nostri. Questa opinione, vera o falsa che sia, l'applicherò in tutti i miei 
gazzettini anche dove discorrerò delle <emph>Mode</emph> di farsi il cappio al fazzoletto da collo 
e i ricci delle ciocche. Abbiatela a mente per allora:

<quote rend="block">
                     <lg>
                        <l>Il ridir il già detto è una morte.</l>
                     </lg>
                  </quote>
               </p>
            </div2>
            <div2 n="N">
               <head>N Gazzettino del Bel Mondo</head>
               <opener>Londra</opener>
               <argument>
                  <p>Notizie — Continua la Prefazione — Nuovo Metodo di Biografia 
— Editori di scartafacci e di lettere postume — Origine de' Gazzettini — 
Spie letterarie.</p>
               </argument>
               <epigraph>
                  <p>
                     <foreign lang="lat">Quam multa ioca solent esse, quae, prolata si sint, inepta esse videantur? 
quam multa seria neque tamen ullo modo divulganda? — ne convivalium Fabularum 
simplicitas in crimen</foreign>
                  </p>
                  <bibl>Cicero philip. II. 2. — Tacitus. ann. VI. 5.</bibl>
               </epigraph>
               <p>Or chiunque si fosse lo scrittore di quella conversazione a' tempi di Vespasiano, è pur 
certo ch'egli era valentuomo, gentiluomo, e galantuomo. Perchè ei non riferisce se non quanto 
importa alla questione, ed insieme a rappresentare i diversi caratteri de' disputanti. Non però tocca 
mai faccende domestiche, sebbene que' personaggi fossero morti. Bensì per procacciarsi la fede de' 
lettori, gli avverte: <quote>
                     <hi rend="italic">Quegli ingegni erano de' più rinomati di Roma. Io li 
corteggiava in pubblico e nelle loro case, ascoltandoli avidissimo d'imparare; anzi per ardor 
giovanile io mi stava sempre in orecchi, e se altercavano o novellavano, e s'anche discorrevano 
secretissimi</hi>
                  </quote> — In latino ha più decoro e più grazia: <quote>
                     <foreign lang="lat">Celeberrima tum ingenia . . . quos ego domi quoque et in publico assectabar, mira 
studiorum cupiditate, et quodam ardore iuvenili, ut fabula quoque eorum, et disputationes et arcana 
semotae dictionis penitus exciperem</foreign>
                  </quote>. Ma non ne riparla.</p>
               <p>E questa, parmi, sarebbe stata epigrafe acconcia alla vita di <emph>Johnson</emph> 
compilata da <emph>J. Boswell</emph>. In vece ei scelse que' versi un po' troppo noti:

<quote rend="block">
                     <lg lang="lat">
                        <l>— Quo fit ut omnis</l>
                        <l>Votiva pateat veluti descripta tabella</l>
                        <l>Vita senis.</l>
                     </lg>
                  </quote>
                  <hi rend="italic">Così la vita del vecchio manifestasi quasi in un quadro appeso in voto</hi>. Ma il 
vecchio Lucilio, di cui Orazio qui parla, svelava le proprie faccende da sè. Invece J. Boswell 
piaggiando, convitando, irritando il Dr. Johnson, visitandolo a tutte ore; accompagnandolo in tutte 
le case lo induceva a chiacchiere e registravale in un diario che poi stampò in due grossi volumi in 
quarto; letti da tutti, e lodati da molti. Gl'Inglesi per motivi che indagherò forse altrove sono curiosi 
di pettegolezzi stampati. Senofonte scrisse con pari metodo la vita di Socrate calunniato di avere 
pervertito con le sue parole le menti de' giovani. Era dunque cosa utile alla verità, e necessaria alla 
repubblica che i detti e i fatti famigliari di quel giusto fossero palesi ad ogni uomo. Non paragonerò 
il Dr. Johnson con Socrate; imiterei il sacrilegio di San Giustino martire, che nomina il Vangelo col 
titolo del libro di Senofonte. Bensì il diario di Boswell scioglie l'accusa data all'autore greco d'avere 
inventati o alterati que' discorsi; perchè il tenerne esatto ricordo pare a molti cosa difficile. Per altro 
Senofonte non riferisce se non le azioni ed i dialoghi <emph>memorabili</emph>.</p>
               <p>Le vite degli egregi mortali pennellegiate a tratti giganteschi ed eroici, fanno parere le 
umane virtù o non credibili o non imitabili. Dall'altra parte le arguzie i sofismi le inezie degli 
uomini maggiori di noi ci allettano a dilettarci delle altrui e delle nostre. Onde mi pare che gli 
antichi scrittori fossero più savj anche in questo; e mostravano i loro personaggi quanto bastava a 
compiangerli, ad ammirarli e a darne fiducia di poterli emulare.</p>
               <p>A chi mi volesse togliere i pochi libri di biografia moderna a me noti, e non lasciarmene 
che uno solo, forse che mi terrei il libro di Boswell. Certo è che da tanti minimi detti e accidenti 
della lunga vita d'un uomo celebre e degli ingegni suoi contemporanei, spremo più sostanza di 
storia letteraria, che non da tutto il <foreign lang="fra">Bell'esprit</foreign> degli elogi di 
Fontenelle, o dalle date e giudizj pregiudicati del Tiraboschi. Scrissi anni fa <hi rend="italic">che 
le vite de' letterati non possono esser mai onestamente narrate da Accademici nè da Frati</hi>: a 
quali or aggiungerò: <hi rend="italic">anche i discepoli adoratori de' loro maestri</hi>.

<quote rend="block">
                     <lg lang="lat">
                        <l>— Vetabo qui Cereris sacrum</l>
                        <l>Volgarit arcanae, sub iisdem</l>
                        <l>Sit travibus fragilemve mecum</l>
                        <l>Solvat phaselon.</l>
                     </lg>
                  </quote>

e vuol dire <hi rend="italic">guardimi il Cielo ch'io alberghi mai sotto le stesse travi o mi fidi al 
mare nella stessa barca con chi divolga la sacra religione del secreto</hi>.</p>
               <p>Per altro Boswell è discolpato da che m'accerta che Johnson era consapevole di quel 
diario. Or Boswell non fu egli fanciullesco ministro della puerile vanità d'un gran letterato? E quel 
letterato non era egli, appunto per questo, sempre agguerrito ne' suoi dialoghi, a contrastare più per 
la vittoria che per la verità? E il lettore, a cui si promette la pittura della vita d'un vecchio fatta con 
tal religione da esser appesa in voto agli altari, non è egli ingannato se il libro è alle volte un 
registro d'oracoli meditati? — ma, e gli ospiti e gli amici di Johnson e tutti gli altri che per 
caso discorrevano seco, avevano essi dato forse licenza a Boswell di stampare le loro parole e 
spesso anche le loro faccende, e mostrarli vinti e legati dietro al carro del dittatore? Eppure è trionfo 
che fa deplorare quel misero eroe condotto a spettacolo dall'amico a combattere fra le mense.</p>
               <p>La stanza d'un vecchio letterato è poco dissimile dalla corte, ove l'Invidia v'entra 
invisibile e siede ed esplora e interroga e accusa pietosamente. Credo che Boswell fosse d'animo 
ingenuo e forse tanto da non avvedersi che l'emulazione co' suoi condiscepoli lo rendeva alle volte 
maligno. Johnson era religioso ma non senza superstizione, ed intolleranza contro gl'increduli, e 
ogni discrepanza nelle massime teologiche era per lui ragione bastante d'inimicizia. Favoriva 
Goldsmith, bellissimo ingegno in assai povero stato. Boswell per propria confessione si costituì 
delatore — <quote>
                     <hi rend="italic">Anno 1773. 9 Aprile venerdì santo. — fui in 
chiesa col Dottore la mattina, e la sera; non abbiam desinato; egli digiunando lesse il Nuovo 
Testamento — io gli dissi che giorni innanzi Goldsmith m'aveva detto; « Come io 
piglio scarpe dal calzolajo e il mantello dal mio sartore, così piglio la mia religione dal 
Prete»</hi>
                  </quote> . Non so s'era giorno e occasione da ridire ad un vecchio che 
digiunava si fatte cose. — Dante danna presso al centro dell'inferno le anime di coloro che 
dividono con zizanie gli amici. Ma io, che avendo assai meno diritti devo avere più indulgenza, mi 
contenterò, lettore mio, di raccomandarvi a non fidar mai nelle testimonianze degli scolari in favore 
de' loro maestri e contro i lor condiscepoli.</p>
               <p>Bensì da che la è moda Inglese farete egregiamente a provvedervi di sì fatti libri 
stranieri; tanto più che in Italia, a quanto io so, non ne abbiamo. Così parlerete in conversazione non 
solo di Metafisica e di Politica ma ben anche di Biografia; e col testo alla mano avrete il piacere di 
mostrare la dottrina, l'ingegno e le virtù immiserite e notomizzate in guisa da movere a scherno. Pur 
questi miei contro il libro di Boswell sono forse cavilli. Ad ogni modo gli ho scritti — e 
spettano al <foreign lang="fra">Bon ton</foreign> della Repubblica Letteraria — onde ne 
aggiungerò parecchi altri.</p>
               <p>Perchè oggi è costume nostro ed Inglese che non sì tosto un uomo letterato chiude per 
sempre gli occhi co' quali esaminava i suoi scartafacci, nè stimatili finiti, nè da pubblicarsi 
— gli amici e gli eredi li stampano e sotterrano col morto una parte della sua fama.</p>
               <p>Altri raccolgono le lettere, i biglietti, i polizzini dei morti, e manifestano i secreti dei 
vivi. Sì fatti documenti non sono innocui che alla terza o quarta generazione; e allora possono anche 
dar lume alla storia de' costumi cangiati col tempo. Tacito si scusa se per debito d'annalista tocca 
fatti di famiglie delle quali non era ancora spenta la discendenza, e talor li dissimula. Le lettere de' 
grandi mortali, vissuti come Cicerone, in supreme magistrature e in età di politiche agitazioni sono 
degne di chi le scrive e necessarie a' contemporanei ed a' posteri. Plinio il giovine che in altri tempi 
e con ben altro ingegno affettava d'imitare Cicerone, pubblicò dieci libri di lettere nelle quali a me 
pare il più da bene e il più fatuo fra gli uomini e il più meschino fra gli scrittori Romani. Lord 
Orrery le illustrò in guisa da farmi parere ridicolo anche il commentatore.</p>
               <p>Del resto sta nell'arbitrio d'ogni uomo di pubblicar le sue lettere per farsi ridicolo; e da 
che non v'è tribunale contro la violazione del secreto, io non accuserò chi stampa le altrui. 
Rincrescemi che non avremo più lettere leggibili d'uomini dotti. Scritte a penna andante sono per 
essi come per noi facilissima cosa; e grata anche a lettori. Ma a studiarle bisogna più lavoro che a 
comporre un trattato, e le riescono peggiormente nojose.</p>
               <p>Perchè quando i letterati prevvedono che un loro biglietto alla lor innamorata sarà per 
essere aggiunto alla serie delle lor opere, lo scrivono appunto con lo stile di Plinio e di Voiture. Ma 
da che l'abuso è ridotto a moda io vorrei pure adattarmivi; anche per cortesia verso a *** Padova e 
*** Mantova. Se non che avendo rilette le poche lettere ch'io ho del C*** dell'A*** e del B*** non 
ho mai trovato indizio che essi scrivendo a me, abbiano avuto pensiero alla posterità.</p>
            </div2>
         </div1>
      </body>
   </text>
</TEI.2>
