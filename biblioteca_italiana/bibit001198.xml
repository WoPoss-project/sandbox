<?xml version="1.0" encoding="utf-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Saggio di novelle</title>
            <author>Ugo Foscolo</author>
         </titleStmt>
         <extent>7300 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit001198</idno>
            <availability>
               <p>Questa risorsa digitale è liberamente accessibile per uso
                        personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Scritti letterari e politici : dal 1796 al 1808</title>
               <title type="part">v.</title>
               <author>Foscolo, Ugo</author>
               <editor id="ed">Gambarin, Giovanni</editor>
               <publisher>F. Le Monnier</publisher>
               <pubPlace>Firenze</pubPlace>
               <date>1972</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
                responsabilità dell'autore dell'opera sono stati soppressi nella versione
                digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
                        riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
                        ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Trattati</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2008-03-03T00:00:00.000+02:00</date>
            <respStmt>
               <name>Laura Neto</name>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2008-04-03T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2008-04-03T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1>
            <head>Saggio di novelle</head>
            <p>Quando il Boccacci, il Sacchetti, il Lasca, e fra' lombardi il Bandello, scriveano novelle, dipingeano i costumi de' propri tempi, gli aneddoti dei loro governi, gli usi, le feste, gli idiomi, gli abbigliamenti propri alle loro città. Erano insomma i loro libri simili a quelli che noi chiamiamo romanzi, e de' quali molti utili ed eccellenti si leggono in Inghilterra, parecchi in Francia, in Germania e nella culta Europa. Soli noi fra tante nazioni non possiamo contrapporre se non i nostri novellieri: misero fasto, pari a quello degli antichi patrizi, che.alle foggie del nostro secolo contra[p]pongono le armature de' loro antenati. La storia, l'eloquenza, la tragedia e la lirica sublime e l'epopea sono merci per quella specie d'uomini che vivendo sempre con gli scritti degli antichi e leggendo i fatti delle età passate, possono soli ed intendere l'alta letteratura, e far in certo modo divorzio dal loro secolo; e questa specie d'uomini scarsa in tutti i tempi amerà certamente le novelle de' nostri antichi, da cui si può trarre infinite ricchezze di stile e molte osservazioni su que' tempi e que' popoli. Ma le novelle e i romanzi non furono mai scritti per gli uomini letterati, nè sì fatte produzioni acquistano pregio letterario se non dall'antichità: onde. il Boccacci medesimo riguardava come la men degna delle sue produzioni, ch'ei dice di avere scritta in lingua tutta volgare, appunto quel Decamerone venerato dagli italiani come esemplare di tutti gli stili. Le novelle ed i romanzi sono fatti appunto per quel gran numero di gente che sta fra i letterati e gl'idioti, e che deve essere istruita suo malgrado dilettandola ed appassionandola per cose le quali ella vede tuttogiorno avvenire intorno a sè. Il romanziere dipinge le opinioni, gli usi e per così dire gli atti e le fisonomie delle persone, ove lo storico nè deve sempre nè può dipingerle perchè non può sempre vederle: insomma la storia dipinge le nazioni e le loro forme, il romanziere dipinge le famiglie e i loro casi; la storia notomizza la mente de' pochi che governano, il romanziere notomizza il cuore della pluralità che serve. La storia insegna la politica alle anime forti ed agl'ingegni astratti; il romanziere insegna la morale a quella classe di gente che serve al governo ed indirettamente comanda alla plebe: sola classe di gente che ha d'uopo di morale pel bene della società, perchè i governi non hanno per unica legge [che] la Ragione di Stato, la plebe le supreme necessità della vita. </p>
            <p>Ora vediamo come questa utile parte della letteratura sia trattata in Italia. I novellieri antichi sono festevoli, spesso buffoni, perchè tale era a que' tempi il carattere de' fiorentini: il loro stile tira al latino, perchè quella lingua rozza e nascente s'abbelliva de' modi di una lingua splendida ed adottata universalmente. Ma chi scrivesse ora cose festevoli e buffone, chi usasse dello stile de' novellieri vorrebbe addossarsi le armature degli antichi cavalieri, le quali dovrebbero essere piuttosto rifuse, perchè quel prezioso metallo fosse piuttosto convertito in arnesi più utili ai nostri giorni. Quelli, che come il Sanvitale scrivono col metodo e con lo stile de' novellieri vanno incontro a due inconvenienti: guastano con una fredda imitazione i loro originali; ma appunto per questa imitazione sconfortano dalla lettura quegli uomini che non leggono gli antichi e che non li possono intendere. Questo male d'imitare gli antichi deriva da più lontano principio. Le scuole tutte di letteratura non trovarono sino ad ora prosa migliore di quella del Boccacci, e tutto quello che non siegue il Boccacci, e sopra tutto nelle novelle, viene sentenziato come barbarie. Essi vanno magnificando lo stile del Boccacci, perchè credono che lo stile tutto consista ne' vocaboli della lingua, nella sintassi, nelle frasi e nel ritmo del peiriodo. Ma queste non sono se non le apparenze dello stile: ma la sostanza dello stile sta nella maniera di concepire i pensieri e di sentire gli affetti. Onde l'autore che pensa fortemente, che vede i pensieri chiaramente e che sente con veemenza le passioni, trova agevolmente parole nella sua lingua, quando.egli la abbia studiata, e sa senz'affettazione prevalersi de' tesori di sintassi che i nostri antichi ci lasciarono ne' loro libri. E poichè tutti gli uomini hanno una maniera diversa di concepire e . di sentire, ne segue che prendendo le apparenze dallo stile altrui si vestono di un abito che non è fatto al loro dosso. Quindi i tanti scrittori affettati, freddi, più curiosi delle parole che de' pensieri, più del ritmo che della passione. Quindi il frondeggiar delle frasi senza frutti, e quella universale inopia che abbiamo d'ottimi prosatori. E, se il Galileo e Niccolò Machiavelli sono considerati come ottimi prosatori, ciò appunto deriva dalle loro idee originali e dalla lor maniera di sentire e di vedere, sebbene nè l'uno nè l'altro di questi autori obbediscano sempre alla grammatica, nè imitino in alcuna parte il Boccacci. Ma l'autore filosofo di romanzi, il quale dipinge tutte le opinioni e i costumi de' suoi tempi, tutte le passioni come sono modificate dalla fortuna e dalla rivoluzione de' governi, si serve dello stile de' suoi tempi, vale a dire della maniera di vedere e di sentire de' suoi contemporanei. Poichè le apparenze dello stile che stanno nella lingua, nella sintassi e nelle frasi, oltrechè piegano anch'esse e si adattano all'autore, possono con utile temperamento essere adottate, e sopra tutto la lingua; nè v'ha parola per vieta e stravagante che sia la quale non possa essere a tempo e luogo usata da un autore moderno; non v'ha frase che non possa star bene in qualunque libro: ma l'arte sta nel tempo e nel luogo, o piuttosto nella piena dell'idee che sempre è seguita dalla piena delle parole e da infinita varietà di frasi. Però chi correggesse gli errori grammaticali che potesse avere la lettera di un padre che scrivesse dalla prigione alla propria famiglia abbandonata, o la lettera di un amante appassionato, le troverebbe meglio scritte di quante lettere potessero foggiare i retori e i grammatici su questi argomenti. Ma questi mezzi letterati che imprendono a scrivere novelle.... </p>
         </div1>
      </body>
   </text>
</TEI.2>
