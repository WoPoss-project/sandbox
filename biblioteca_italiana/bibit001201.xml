<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Dialogo de la bella creanza de le donne</title>
      <author>Alessandro Piccolomini</author>
    </titleStmt>
    <extent>143 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit001201</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Dialogo de la bella creanza de le donne</title>
        <author>Elviretti, Daniela</author>
        <publisher/>
        <pubPlace/>
        <date/>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Correzione linguistica</item>
    </change>
    <change>
      <date>2004-07-01T00:00:00.000+02:00</date>
      <respStmt>
        <name>Ilenia Sabelli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-07-15T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>

<body>
<opener><salute>
PER CURTIO NAVO E FRATELLI.
<date>M.D. XXXIX.</date></salute></opener>
<div1 n="Proemio">
<head>LO STORDITO INTRONATO A QUELLE DONNE CHE LEGGERANNO.</head>

	<p>QVANTO io sia stato sempre Nobilissime Donne , vostro affettionato e conoscitor de le bellezze e virtù vostre, oltre che voi stesse le dovreste sapere, quelli più che altri vene potrebbon dare chiarissima informatione, i quali accecati dal lume del' intelletto fuor d'ogni ragione si son lassati invollere in così vil fango e brutta macchia quant'è il parlar in biasmo, di voi Donne, il che quanto sia fuor de meriti vostri, Io per uno lo so, lo vo sapere e lo saprò sempre, questi tali dico, vi potrebbero esser bonissimo Testimonio del' animo mio come quelli che si son trovati più volte in luoghi dove io con ragione e con collera gli ho ripresi et ammoniti gagliardamente più in vero per che la natura mia et il debito del' huomo da bene mi sforza a far così che per bisogno che voi n' haviate perché giù conosco che con lo scudo de le virtù vostre sete bastanti a difendervi contra qual si voglia, nel quale scudo punta di velenose lingue non può far fitta in alcun modo, quantunque gli accada qualche volta che se ben queste male lingue appresso da chi ha punto di giudicio non fan danno alcuno a una Donna, non di meno alcuni altri sono che non considerando le cose minutamente dan gran fede a quel che sentono e per questo si può dir che in tai cose non sieno in tutto vane le defenssioni che io fo continuamente per l' honor vostro, Adunque essendo io con tutto il Cuore e con tutte le forze mie dala parte vostra com' io sono mi rendo certo che se a questa volta mi reco inanzi a leggere un dialogo nel qual si riprende e si riforma qualche particella che in alcune di voi in vero in vero, che fra noi potiam dire ogni cosa non sia in tutto da lodare mi rendo certo, dico che voi non solamente non ve ne sdegnarete e non me ne portarete collera ma lo pigliarete in bona parte, et terrete per fermo come gli è il vero ch' io l' habbia fatto a fine di bene per riparare s' io posso ad alcune parti non così buone che fra molte virtù veggio indegnamente mescolarsi in alcune di voi, acciò che ne nasca di questo, che voi scacciato via quel che non è così buono remaniate in quella perfettione, ne la quale la natura v' ha create, E se ben questi tai mancamenti ch' io dico essere in alcune di voi, non sono cose ala fine di molto grande importantia, non dimeno chi vuol dir male a ogni minima cosa s' appicca, e l' ammaia di sorte mescolando il vero con il verisimile che fa ogni minima cosa parer grandissima, E per questo hanno da far gran conto le Donne che ogni minima macchiarella che si veggono a dosso si spenga più che si può, accioché la bellezza, del' anima e del corpo loro riluca chiarissima senza coperta di velo alcuno, et io questo conoscendo sono stato sforzato dal' amor' ch' io vi porto di ingegnarmi di ripararci con quel ch' io posso, E per non notar particularmente quelle Donne ch' io conosco haverne bisogno, io indrizzo il mio Dialogo a tutte voi Donne Nobilissime, perch' io so molto bene che quelle che si sentiran non haverne mestieri potranno stimar che non sia stato mandato a loro, E de le altre poi, ciascuna potrà pigliarne quel che li para che le si convenga, e lassare il resto a le altre di mano in mano, nel quale Dialogo con le ragioni che intenderete si potrà conoscere apertamente la vita E i modi che se apartengono a una Donna giovene, Nobile, e Bella, E se per sorte Donne mie vi accaderà mai di leggerlo a la presentia di alcuni di questi maligni, i quali fra l' altre bugie che dican di voi Donne: soglianno affermare che nel' animo de le Donne non si posson crear mai gran concetti e sententie profonde et di giuditio, ma solamente discorsi frivoli e snervati e per questo parendoli questo Dialogo pieno di utilissimi consigli vorrà dire che sia impossibile che sia nato da una Donna chiamata Madonna Raffaella, come io lo prosuppongo, a questi tali anchor che non meritin risposta, non di meno voglio esser tanto cortese di offerirvi che voi respondiate a loro da parte mia, ch' io a ogni lor volontà gli vo provar con moltissime ragioni et essempi infiniti che s' ingannano di longo, E che le donne posson discorrere e giudicare, consegliare e proveder in qual si voglia caso d' importantia, così ben come gli huomini E se vantaggio ci, è, è in esse, e questo diteglielo arditamente, perch' io aiutato dal vero mi sento bastantissimo a farlo, pessimi, maligni, scandolosi che sono ma lasiamoli andare ch' io intrarei in collera agevolmente dubito anchora Donne mie amantissime che non sieno alcune fra voi le quali come poco pratiche de le cose del mondo, et avezze fra i gomiccoli e le matosse non si maraviglino trovando in questo Dialogo che fra le altre buone parti ch' io dico convenirsi a una gentildonna intendo esser convenevolissimo ch' ella con gran destrezza si ellega uno Amante unico in questo mondo, et insieme con esso goda segretissimamente il fin del' amor suo, a queste tali così scempie che si maravigliano di ciò io mi crederei con tanta chiarezza mostrar loro che elle s' ingannan grossamente e con si buone ragioni farle vedere che Egli è così che le confessarebbono che io m' intendo più de le cose del mondo che esse non fanno, ma perché s' io entrassi in tal proposito mi abbondarebbon così, le ragioni e la materia che diverebbe maggior il Proemio che il Dialogo per questo mi risolvo che sia meglio donne mie offerirmi a quelle di voi che sien di così scioccha oppinione che le si credino che non si convenga ad una gentil Donna attendere agli amori mostrar loro ad altro tempo con ragioni vivissime e gagliarde come questa cosa del' honore s' ha da intendere. Io vi confesso bene, poi che gli huomini fuor d' ogni ragione e tirannicamente hanno ordinato leggi, volendo che una medesima cosa ale Donne sia vituperosissima et a loro sia honore e grandezza poi che egli è così vi confesso dico, che quando una donna pensasse di guidare un amore con poca saviezza et in maniera che n' havesse da nascere un minimo sospettuzzo farebbe grandissimo errore et io più che altri nel' animo mio la biasimarei perch' io conosco benissimo che a le donne importa il tutto questa cosa, ma se dal' altro canto Donne mie, voi sarete piene di tanta prudentia et accortezza e temperantia che voi sappiate mantenervi e godervi l' Amante vostro eletto che ve l' havete fin che duran gli anni vostri così nascosamente, nel' aria nel cielo ne possa suspicar mai, in questo caso dico e vi giuro che non potete far cosa di maggior contento e più degna de una gentil donna che questa E di ciò ve ne vorrei dar tante ragioni che buon per voi, ma mi riserbo ad altro tempo per hora bastivi questo che la cosa sta come vi dico che se voi volete poter dir nel' animo vostro d' esser vissute in questo mondo vi bisogna haver questa parte ch' io v' ho detto che altrimenti il menar gli anni gioveni senza conoscer Amore, si può dir che sia il medesimo che star morte sempre, si che abbracciate Donne mie care questo amore con tutto l' animo ma con destrezza e se non ve ne giova doletevi di me, e se ve ne torna biasimo veruno, dite ch' i sia stato io, E questo mi basti havervi detto per hora, vi piacerà per cortesia di leggere il Dialogo fin' al fine con disposition di animo che vi habbia da far qualche frutto, e ricordativi di me come di quello che sempre pensa a far qualche cosa in servitio et utile e contento vostro. A dio Di Lucignano ad asso il di XXII di Ottobre nel MDXXXVIII.</p>
</div1>



<div1 n="Dialogo">

<stage>MADONNA RAFFAELLA E MARGARITA.</stage>

	<sp><speaker>M.R.</speaker><p>Dio ti dia il buon dì Margarita, mai si stanno coteste mani che sempre ti truovo a lavorare e riccamar qualche cosa.</p></sp>
	<sp><speaker>Marg.</speaker><p>O ben venga madonna Raffaella, n' è, pur tempo che voi veniate a star una volta da me, che n' è di voi?</p></sp>
	<sp><speaker>M.R.</speaker><p>Peccati e fatica come de le vecchie, che vuoi che ne sia,</p></sp>
	<sp><speaker>Marg.</speaker><p>Sedete un poco qui da me, Come la fate?</p></sp>
	<sp><speaker>M.R.</speaker><p>Vecchia e povera più che mai col capo nela fossa d' hora in hora.</p></sp>
	<sp><speaker>Marg.</speaker><p>U'. non dite così, che ne vanno così i gioveni come i vecchi quando Dio vuole.</p></sp>
	<sp><speaker>M.R.</speaker><p>Il morir m' importarebbe poco più presto hoggi che domani che in ogni modo che ci ho da fare in questo mondo, E la povertà anchora al' ultimo al' ultimo me la recherei in patientia benché sia durissima cosa l' esser povero a chi è nato nobilmente come son' io, ma quel che mi duole è ch' io mi veggo piena di peccati e ogni giorno ne fo più.</p></sp>
	<sp><speaker>Marg.</speaker><p>O che diranno le altre se io che vi tengo una santa pensate di haver tanti peccati, E che peccati potete voi mai havere che vi veggo sempre co, pater nostri in mano e vi state tutto 'l giorno per queste chiese.</p></sp>
	<sp><speaker>M.R.</speaker><p>Io non ti posso negare che quanta consolation m' è rimasta non sien quelle messe e quelli uffitij di san francesco che non ne lasso mai un quando posso, ma che è questo a tanti peccati che si fan tutto' l giorno.</p></sp>
	<sp><speaker>Mar.</speaker><p>E' assai, io per me tengo che voi ve n' andarete in paradiso ritta ritta, ma che vuol dir che vuoi non venite da me così spesso come solevate?</p></sp>
	<sp><speaker>M.R.</speaker><p>Io ti dirò il vero figliuola, so restata molte volte di venirci perché conosco che le vecchie e povere come son' io, non danno se non fastidio dove le vanno ma non è mancato per questo ch' io non mi ricordi sempre di te, e sempre prego Dio per tutta la casa tua quando si dice la Magnificat al vesparo di San Francesco.</p></sp>
	<sp><speaker>Mar.</speaker><p>Havete il torto madonna Raffaella a pensar di darmi fastidio quando venite in casa mia, anzi piglio sempre piacer di ragionar con esso voi, e voi sapete quanto mia madre havea fede a le vostre parole et a vostri consegli e quanta consolation ne pigliava e il medesimo fo io.</p></sp>
	<sp><speaker>M.R.</speaker><p>Haimè, e che consolation può dar una che è d' avanzo in questo mondo?</p></sp>
	<sp><speaker>Mar.</speaker><p>Basta che gli è come vi dico, e voi sapete se vi havian fatto sempre carezze.</p></sp>
	<sp><speaker>M.R.</speaker><p>E' vero me n' havete fatto più ch' io non merito.</p></sp>
	<sp><speaker>Mar.</speaker><p>Dunque perché non ci venite più</p></sp>
	<sp><speaker>M.R.</speaker><p>Per dirti la cosa: com' ella sta, io mi guardo più che posso del venirci non perch' io non goda di vederti, ma perch' io non ci vengo mai che non m' intervenga cosa de la quale mi fo gran conscienza con misser Domenedio.</p></sp>
	<sp><speaker>Mar.</speaker><p>O, questo perché?</p></sp>
	<sp><speaker>M.R.</speaker><p>Mi vergogno margarita pur a pensarlo non che a conferirlo con altri però lasciamolo andare.</p></sp>
	<sp><speaker>Mar.</speaker><p>Come dunque vi vergogniate a conferir, le cose vostre che sapete ch' io vi tengo in luogo di madre?</p></sp>
	<sp><speaker>M.R.</speaker><p>Che so io se venisse al' orecchie d' altre persone.</p></sp>
	<sp><speaker>Mar.</speaker><p>Voi mostrate d' haver pocha fede in me se dubitate ch' io confidi in altri cosa che non vogliate.</p></sp>
	<sp><speaker>M.R.</speaker><p>Promettimi di tenerne la lingua in bocca.</p></sp>
	<sp><speaker>Mar.</speaker><p>Statene sopra la mia fede e dite via di gratia ch' io non posso pensar che cosa questa sia.</p></sp>
	<sp><speaker>M.R.</speaker><p>Sopra la tua parola ti scoprirò dunque il mio peccato che non l' ho rivellato mai ad altri che al mio confessore, Ogni volta ch' io ti veggo margarita e ch' io considero la tua bellezza e gioventù, subito mi viene una ricordanza di quegli anni ne quali era giovene io, e ricordandomi ch' io non mi seppi pigliare quel bel tempo che harei potuto, il diavolo per farmi rompere il collo mi mette adosso senza ch' io me ne possa aiutare un rimordimento e un dispiacere che per parecchi giorni sto come una disperata senza udir messa o uffitio o far ben nissuno, e per non cadere in questo peccato, com' t' ho detto mi guardo quanto posso di venirti inanzi, perché me ne tengo gran carico al'anima.</p></sp>
	<sp><speaker>Mar.</speaker><p>Quanto mi fate maravigliar mai harei pensato a questo, ma il medesimo vi debbe intervenir e più quando vi trovate con queste altre che son più belle che non son io.</p></sp>
	<sp><speaker>M.R.</speaker><p>Io non mi sono mai accorta, che nessuna mi faccia tanto danno quanto tu, o sia perché in vero non è hoggi in Siena bellezza pari a la tua, o per qual si voglia altra cagione basta che egli è così.</p></sp>
	<sp><speaker>Mar.</speaker><p>Ogni dì mi riuscite più devota madonna raffaella poi che voi vi fate conscienza di si poca cosa.</p></sp>
	<sp><speaker>M.R.</speaker><p>Ti par pocca cosa ricordarsi di non haver fatti de gli Errori e pentirsene, e ch' io non so come la terra non m' inghiottisca.</p></sp>
	<sp><speaker>Mar.</speaker><p>Molto peggio sarebbe riccordarsi d' haverne fatti.</p></sp>
	<sp><speaker>M.R.</speaker><p>U', non dir così figliuola pensati ch' io ho più pratica di questo mondo che non hai tu, e conosco hora mai la brusca da la trave intorno a cose di conscienzia.</p></sp>
	<sp><speaker>Mar.</speaker><p>Io vi crederò, che so che di queste cose ne sapete la parte vostra, secondo che mia madre mi disse più volte.</p></sp>
	<sp><speaker>M.R.</speaker><p>O, quanta fede mi haveva quella benedetta anima di tua madre, o Dio sa quanto amor ch' io le portava, che si può dir me la so allevata io.</p></sp>
	<sp><speaker>Mar.</speaker><p>Che lo sa meglio di me che ella non poteva viver senza voi.</p></sp>
	<sp><speaker>M.R.</speaker><p>Tenevamo parentado insieme che la sorella sua era cognata del mio Nipote.</p></sp>
	<sp><speaker>Mar.</speaker><p>Già me lo diceva.</p></sp>
	<sp><speaker>M.R.</speaker><p>Hora hai saputo margarita perché causa io ho abandonata da un pezzo inqua la casa tua.</p></sp>
	<sp><speaker>Mar.</speaker><p>A,ogni altra cosa certo harei pensato.</p></sp>
	<sp><speaker>M.R.</speaker><p>Da l' altro canto rimorde l' animo a non venirci perché non mi par far il debito mio, secondo che comanda la Pistola de la messa e l' introibo anchora.</p></sp>
	<sp><speaker>Mar.</speaker><p>Perché?</p></sp>
	<sp><speaker>M.R.</speaker><p>Come perché? non sai chel Signore dice ne la messa de la madonna aiuta il prossimo tuo, et però io per esser vecchia e per conoscere hora mai il mal dal bene doverei avertire e consegliar le giovani, e massime quelle con le quali io ho qualche sicurtà come con esso te, di molti errori, ne quali esse per haver poca pratica del mondo potrebbero incorrere agevolmente, accioché imparassero a conoscere a le spese del compagno, quei pericoli che io e mill' altre vecchie per charestia de chi ci habbi consegliate et avertite havian conosciuto a le spese di noi medesime, e questa sarebbe la vera carità.</p></sp>
	<sp><speaker>Mar.</speaker><p>Poi che noi siamo intrate in questo ragionamento ditemi un poco di che cosa giudicate che noi gioveni doveremo essere avertite principalmente?</p></sp>
	<sp><speaker>M.R.</speaker><p>Di molte cose, e fra l' altre di questo ch' io t' ho detto di sopra, che se non se piglia qualche piacere modestamente quando altri è giovene si viene in tal disperatione in vecchiezza che ci manda a casa del diavolo calde calde come tu vedi ch' i temo di non andarci io.</p></sp>
	<sp><speaker>Mar.</speaker><p>E di che sorte piaceri doverebbeno esser i nostri?</p></sp>
	<sp><speaker>M.R.</speaker><p>Di quelle cose che soglion dilettar communemente le donne giovani, come sarebbe il ritrovarsi spesse volte a feste, a conviti, a ritruovi,vestir garbatamente, ornarsi di gioie, di acque di profumi, usar sempre qualche bella foggia nuova, cercar d' esser tenuta bella insieme e savia, essere amata da qualche uno, udir serenate e veder mascare e livree per amor suo, e simili altri piaceri honesti da donne giovani e gentili come se' tu.</p></sp>
	<sp><speaker>Mar.</speaker><p>Mi fate maravegliare perché ho sempre inteso dire che tutte coteste cose son più presto peccati che altrimenti.</p></sp>
	<sp><speaker>M.R.</speaker><p>Io ti confesso figliuola, che così ti posso chiamare per il tempo e per la affettione, che sarebbe cosa santissima e buona, quando potesse essere, il mantenerci da che noi nasciamo fin che moriamo senza un peccato e senza una macula al mondo, ma perché per gli essempi di tutti gli huomini che sono stati conosciamo che per esser noi creati peccatori è impossibile che noi viviamo senza error nessuno doviam pensare che egli è cosa più da com portare, e che più merita perdono appresso di Dio, il far qualche erroruzzo in gioventù che riserbarsi come ho fatto io a tempo che non lo potendo più fare mi sfogo con la disperatione la quale più che altro peccato mette altrui in bocca di Sathanasso, perché si come le infermità del corpo che han da venire a gli huomini molto manco son periculose da giovene,come noi vediam de la rosedia e del vaiuolo che quanto più sfogano allhora tanto più rendono il corpo franco et schietto tutto il resto poi de la vita: così una certa pazzia che nasce con tutti molto manco è dannosa a l' anima, e più rende poi la vita libera e resoluta se fa lo sfogo suo ne gli anni gioveni che se si riserba a uscir fuora nel tempo nel qual si ricerca esser savio e temperato.</p></sp>
	<sp><speaker>Mar.</speaker><p>Dunque voi tenete che sia utile in questa età ch' io mi truovo di viver allegramente e pigliarsi qualche solazzo?</p></sp>
	<sp><speaker>M.R.</speaker><p>Utilissimo e necessario, e se ci fusse tempo crederei saperti mostrar minutamente che vita doverebbe esser la tua, e quanto oltre doveresti distendetti in pigliarti piacere, e so certa che tu diresti ch' io me n' intendo dele cose.</p></sp>
	<sp><speaker>Mar.</speaker><p>Come tempo? e, che haviam noi da fare? io voglio in ogni modo che voi mi ragionate un poco di questa cosa, e non potiamo haver tempo più commodo, siam sole, et a voi non penso che importi molto il partirvi, che non mi par hora di vesparo né di compieta.</p></sp>
	<sp><speaker>M.R.</speaker><p>Perdonamij, io non posso hoggi star da te, voglio andar a riscuoter certi danari de la tua zia.</p></sp>
	<sp><speaker>Mar.</speaker><p>Che v' importa riscuoterli hoggi o domani?</p></sp>
	<sp><speaker>M.R.</speaker><p>Oimè margaritta benché tu mi vegga così vestita hai da sapere che io fo poi in casa de belli stentolini, ma lo dimostro manco ch' io posso per vergogna et a te che posso dire ogni cosa posso giurare che spesso non ho briciola di pane in casa.</p></sp>
	<sp><speaker>Mar.</speaker><p>Infine non pensate di partirvi, non mancherà pane né altro mentre che ne harò io che certo è d' havere una gran compassione a chi è nato nobilmente et non ha da vivere.</p></sp>
	<sp><speaker>M.R.</speaker><p>Ti ringratio, ma a questa volta mi perdonerai ch' io ti vo lassare, potrò tornarci un' altro giorno più a bello agio.</p></sp>
	<sp><speaker>Mar.</speaker><p>Che fate? non bisogna rizarvi ch' io non vo per niente che ve n' andiate, mi lamentirei molto di voi;</p></sp>
	<sp><speaker>M.R.</speaker><p>Che t' importa più hora che un' altra volta?</p></sp>
	<sp><speaker>Mar.</speaker><p>Importami che poi m' havete accesa a questa cosa non vo che passi d' hoggi che io non intenda minutamente il parer vostro.</p></sp>
	<sp><speaker>M.R.</speaker><p>Margarita io non ti posso manchare , ma a dirti il vero, anchor che tutto quel che io sarei per dirti io conosca che doverebbe piacere a tutte le Donne gentili come sei tu, non di manco gli animi non si conoscano e, i cervelli son varij, e chi sa? potrebbe esser tal volta che m' avenisse il contrario che ti dolessi di me che mi dispiacerebbe assaissimo.</p></sp>
	<sp><speaker>Mar.</speaker><p>No, no, di questo non ci è pericolo, io vi conosco per altri tempi et so molto bene che le vostre parole tornano sempre in honore di Dio et util di chi l' ode.</p></sp>
	<sp><speaker>M.R.</speaker><p>Quanto a Dio giù t' ho detto che sarebbe meglio se si potesse, fare il non darsi mai un piacere al mondo, anzi starsi sempre in digiuni e discipline ma per fuggir maggiore scandolo bisogna consentire a questo poco di errore che, è di pigliarsi qualche piacere in gioventù, che se ne va poi con l' acqua benedetta, e questo ti sia in risposta senza ch' io più tel replichi a tutte quelle cose ch' io ti dirò, le quali ti parrà che pizichino alquanto di peccatuzzo, E però in tutto quello ch' io ti ragionerò, presupponendo questo poco di peccato per esser necessario procurerò quanto più sia possibile l' honor del mondo, e che quei piaceri che s' han da pigliarsi sien presi con tal destrezza e con tale ingegno che non si rimanga vituperato apresso de le genti.</p></sp>
	<sp><speaker>Mar.</speaker><p>Di questo ne so certissima che io ho più fede in voi sto per dir che nel vangelo.</p></sp>
	<sp><speaker>M.R.</speaker><p>La poi haver figliuola mia, che io vorrei più presto perdere questo mongile, che non ho altro di buono in questo mondo, che dir cosa che non tornasse in tuo utile et honore.</p></sp>
	<sp><speaker>Mar.</speaker><p>Hor cominciate adunque.</p></sp>
	<sp><speaker>M.R.</speaker><p>Con questo che tu mi prometta di starmi a udire quetamente tutto quello che ho in animo di dirti, e se ben, ché nol credo, in qualche cosa io non ti sodisfacessi per questo non me impedire per fin' al fine del mio ragionamento, di poi serà in tua potestà di fare o non fare secondo che ti parrà.</p></sp>
	<sp><speaker>Mar.</speaker><p>O, se nel vostro ragionar mi nascesse qualche dubbio non volete che io possa dimandarni liberamente di quanto mi occorre?</p></sp>
	<sp><speaker>M.R.</speaker><p>Questo si, pur che tu m' ascolti amorevolmente tutte quelle cose che io vorò dire.</p></sp>
	<sp><speaker>Mar.</speaker><p>Così vi prometto.</p></sp>
	<sp><speaker>M.R.</speaker><p>Da qua la mano.</p></sp>
	<sp><speaker>Mar.</speaker><p>Eccovela, hor dite.</p></sp>
	<sp><speaker>M.R.</speaker><p>Mi par così vedere, che nel mezo de nostri ragonamenti verrà il tuo marito o qualche un' altro e romperacci ogni nostro disegno.</p></sp>
	<sp><speaker>Mar.</speaker><p>Non è hora di venirci nessuno, e di mio marito non ci è pericolo che egli ha due mesi che egli andò in val d' ambra a riscuoter non so che grano e denari, e non è anchor tornato.</p></sp>
	<sp><speaker>M.R.</speaker><p>Come due mesi, e tanto tempo per volta ti lassa sola in così bel fiore de la tua Età,</p></sp>
	<sp><speaker>Mar.</speaker><p>He Dio, quest' è un zuccaro, vi posso giurare che da due anni inqua che io venni a marito non è stato, accozando tutte le volte, quatro mesi intieri con esso me.</p></sp>
	<sp><speaker>M.R.</speaker><p>Oimè, oimè, che mi dici: che tradimento è questo: io mi teneva per certo vedendoti star sempre in casa così rimessa et abietta come tu stai, e gittar via così gran bellezza com' è la tua tanto scioccamente quanto tu fai che al manco tu ti godessi continuamente ne tratenimenti del tuo marito, benché le carezze e i piaceri co mariti son poco manco sciapiti e disutili che sieno a queste monache i trastulli de i lor passa tempi, oimè che m' hai detto? hor che farà egli per l' avenire? se hora ch' egli t' ha fresca in casa, e si può dir sposa ti tratta così, e mi vien certo una compassion di te la maggiore che si credesse mai, perché io veggo chiaro chiarissimo come in un specchio che come tu vieni ne gli anni di qualche conoscimento hai da rimordertene e disperarti et arrabbiarne, di sorte che questa disperatione ti metterà fra i denti del diavolo viva viva, e come puoi vivere meschinella a questo modo?</p></sp>
	<sp><speaker>Mar.</speaker><p>Io vi confesso che mi sa malagevole, ma mi so sempre appicata ai consegli che mi diè mia madre poco tempo inanzi che ella morisse.</p></sp>
	<sp><speaker>M.R.</speaker><p>O Dio quanti errori si fanno non conoscendo per poca pratica de le cose, s' ella havesse vissutto vinticinque o trenta anni più havrebbe conosciuto con tuo gran danno l' error suo, ma dimmi un poco come è amorevole di te il tuo marito quel poco tempo che egli sta in Siena?</p></sp>
	<sp><speaker>Mar.</speaker><p>Tutto quello che io fo è ben fatto, non mi riprende mai di niente, e questo lo fa perché la sua natura lo sforza a far così o vogliam dire per doppocaggine non giù per amor che mi porti.</p></sp>
	<sp><speaker>M.R.</speaker><p>Lo credo perché se t' amasse non farrebbe si longhe pause a tornar da te, anzi non ti lassarebbe mai, E massime ch' egli è ricchissimo e non ha bisogno d' andarsi aviluppando per le val d' ambre.</p></sp>
	<sp><speaker>Mar.</speaker><p>Questo è vero ch' egli è ricco et d' ogni cosa potrei disporre io quando me ne deliberassi, ma come v' ho detto mi so sforzatta contra mia voglia di non cavarmene.</p></sp>
	<sp><speaker>M.R.</speaker><p>Tanto più sei una simplicella che sarebbe pazzia cotesta quando lo facesse Madonna lorena o la tua cognata e mille altre brutte che ci sono non che Dio tu che sei tenuta la più delicata bellezza che sia hoggi in Siena</p></sp>
	<sp><speaker>Mar.</speaker><p>Hor ritorniamo al fatto nostro madonna Raffaella ch' io tengo certo che vi ci habbi mandata hoggi Dio qui da me.</p></sp>
	<sp><speaker>M.R.</speaker><p>Siene certissima che Dio m' ha spirata a venirci accioché tanta beltade e leggiadria quant' è la tua non habbia da invietirsi in casa ruzando con l' aco e con le assicelle. Hora la prima cosa figliuola tu hai da por cura che quei piaceri i quali conduceremo hoggi che ti si convenghino tu vegga di pigliarteli con tale ingegno e con tal' arte che il tuo marito più presto habbia da comportarlo volentieri che da pigliare un minimo sospettuzzo di casi tuoi, E questo lo farai agevolmente se tu harai avertenza di non entrar furiosa così in un tratto, ne la vita che noi diremo, e massime essendo tu vissuta fina qui lontana da simili cose e rimessa fra i gatti intorno al fuoco, perché una così subita mutatione darebbe da sospettar a non so chi, bisogna anchora che tu usi diligenza quando ti accadesse trovarti dove si ragioni di solazzi e di feste a la presenza di tuo marito o d' altri non mostrare menare smania e di struggertene del desiderio anzi tenendo il tutto in te ne parlerai come di cosa che non t' importi molto e me medessimamente tornando tal volta in casa da qualche festa e convitto guardarti di non star in un certo modo sospesa e con l' animo sollevato tal che se' accorghino le mura non che altri che tu habbi il capo pien di grilli e con queste avertentie et altre ch' il tuo ingegno è ti mostrerà tu potrai havere i medesimi solazzi et insieme la pace dela casa con tuo marito che potendola havere mi par cosa da stimarla moltissimo.</p></sp>
	<sp><speaker>Mar.</speaker><p>In questo harò io da durar poca fatica perché come v' ho detto il mio marito è la meglior pasta d' huomo che voi vedesse mai, e di quelle cose che io mi disponessi crederei farli credere che le lucciole fossino lanterne né altri ho in casa di chi io habbia da tenir conto come so suocere suoceri, cognati e simil gente da mal acqua.</p></sp>
	<sp><speaker>M.R.</speaker><p>Gran ventura è la tua, perch' io conosco molte in questa terra che hanno i lor mariti così arrabiati fastidiosi e indiavolati che tutta volta rimbrottolandole e villaneggiandole faranno la casa loro la casa del gran diavolo, dove che gli sciocchi potrebbero se si recassero le mogli per il verso starsi nel paradiso, e se bene al' ultimo a l' ultimo quanto più son pazzi e colerici tanto più la colera e la pazzia tornò sopra di loro, perché al dispetto lor marcio e con molto più dissavantaggio fanno le mogli loro a la fine tutto quel che vogliono, non dimeno quando una giovene potesse (come, t' ho detto) fare insieme quel che vuole, e salvar la quiete, de la casa, e star ben col marito è cosa molto al proposito, et masime ne le spese ch' ella ha da fare.</p></sp>
	<sp><speaker>Mar.</speaker><p>Del fatto del mio marito la cosa non può star meglio, ma ditemi un poco in che cosa principalmente ho da far queste spese che voi dite?</p></sp>
	<sp><speaker>M.R.</speaker><p>Primamente molto porge diletto e si conviene generalmente agli huomini et a le Donne giovani il vestire riccamente e con garbo e con giuditio e massime a le Donne, perché per esser loro molli e delicate, come quelle che solo furo create da Dio per far meglio comportar le miserie del mondo, secondo ch' io ho udito dir più volte a un giovin de gli intronati che si chiama lo Stordito molto affetionato de le Donne, molto più par che si convenga la nettezza del vestir a la lor candidezza e delicatura che l' asprezza, e non so che robusto che hanno gli huomini.</p></sp>
	<sp><speaker>Mar.</speaker><p>Vi vorrei madonna Raffaella un poco più particulare ne la cosa del vestire.</p></sp>
	<sp><speaker>M.R.</speaker><p>Voglio che una giovene ogni pochi giorni muti veste e non lassi mai foggia che sia buona e se' l suo giuditio gli bastasse a trovar foggie nuove e belle sarebbe molto al proposito che spesso ne mettesse inanzi qualche una, ma non gli bastando il giudicio appicchisi a quelle de le altre che sien tenute migliori.</p></sp>
	<sp><speaker>Mar.</speaker><p>Che parti vuole havere una foggia per potersi chiamar buona?</p></sp>
	<sp><speaker>M.R.</speaker><p>Vuole esser ricca e garbata.</p></sp>
	<sp><speaker>Mar.</speaker><p>In che si contiene l' esser ricca ?</p></sp>
	<sp><speaker>M.R.</speaker><p>Vuoi margarita che io discorra ne le cose che haviam da dire hoggi secondo l' esser tuo, e che s' appartiene a te solamente o vero insieme di molte altre secondo le diverse qualità loro?</p></sp>
	<sp><speaker>Mar.</speaker><p>Che vi par meglio a voi?</p></sp>
	<sp><speaker>M.R.</speaker><p>Il primo mio proponimento è hoggi di mostrarti le cose secondo l' esser tuo particolare mentre di manco mi par che sia necessario per far questo andar considerando insieme anchora intorno al' esser diverso di molte per le ragioni che per te medesima conoscerai.</p></sp>
	<sp><speaker>Mar.</speaker><p>Così si faccia.</p></sp>
	<sp><speaker>M.R.</speaker><p>Dico adunque che la ricchezza de le, vesti consiste molto in cercar con diligenza che i drappi, panni, saie, o altre tele sieno finissime e, le migliori che trovar si possino perché il vestirsi di panni grossi come fa, poniam caso Madonna lorenza, che per foggia ha fatto una camurra di panno poco mancho che fratesco, si domanda foggia magra.</p></sp>
	<sp><speaker>Mar.</speaker><p>Come poco mancho? E gli è fratesco frateschissimo.</p></sp>
	<sp><speaker>M.R.</speaker><p>Tanto peggio, voglion le vesti oltre a questo esser ampie e divitiose, ma non però tanto che la persona ne rimanga troppo scommodata,e questa pienezza importa assai perché non si vede mai peggio che quando noi vediamo alcuna de le nostre gentildonne che vanno per Siena con certe vestarelle che non v' è dentro sedici brazza di drappo con le loro sberniette che non gli arrivono al culo a una spanna, Et aggirandosene una parte al collo et tenendone un lembo in mano col qual si cuopran mezzo il viso e van facendo le mascare per la strada e con l' altra mano alzandosi la veste dietro accioché non si logri toccando terra vanno perla strada con una certa furia con un trich trach di pianelette che par che gli habbino il diavol fra le gambe, e forse che si alzan così per mostrare il pie' galante con una poca di gambetta tutta attillata anzi mostran què pieiacci larghi mal tenuti con certe pianelle tutte scortecciate per la vecchiezza, de le qual cose ti parlarò quando verremo a questa particolarità.</p></sp>
	<sp><speaker>Mar.</speaker><p>Mi par che m' haviate descritta tutta di ponto la mia Cugina, benché ella m' ha detto che va così non per scempiezza ma per galantaria.</p></sp>
	<sp><speaker>M.R.</speaker><p>Tutte dican così e fan dela necessità, cortesia, mostrando di far a posta e pensatamente quel che fanno o per miseria o per povertà o per dapocagine, voglio anchora che queste veste così ampie com' io ti dico sieno piene di liste tagli tagliuzzi reccami et altre simil cose, alcun' altra volta sieno tutte pure, perché questa varietà di vestire mostra gran sontuosità et ha molto del buono.</p></sp>
	<sp><speaker>Mar.</speaker><p>Io mi crederei che questo fusse segno di varietà di cervello e d' haver poca fermezza che non sarebbe poca macchia.</p></sp>
	<sp><speaker>M.R.</speaker><p>Sarebbe vero quando una giovene ne l' altre sue operationi mostrasse quella instabilità, ma facendosi conoscer per savia et accorta in ogni altra sua attione questa varietà ne le vesti ch' io ti dico le tornarà tutta in grandezza et ornamento.</p></sp>
	<sp><speaker>Mar.</speaker><p>Mi havette fatto sovenir del cervello de la Bianchetta che è il più balzano che io vedessi mai che fra l' altre sue fantasticarie la falotica sei volte si vestì un giorno per andare in un ritruovo e sei volte pentitasi si rispogliò per non v' andare.</p></sp>
	<sp><speaker>M.R.</speaker><p>Lo intesi hor sopra tutto si conosce la ricchezza del vestire margarita in haver sempre vesti fresche e non portar mai una medesima non vo dir molte settimane ma al manco molti mesi.</p></sp>
	<sp><speaker>Mar.</speaker><p>Queste cose madonna Raffaella par che si convenghin più a una signora e principessa che a una particolare gentil donna come son' io et se, io che mi posso chiamar ricchissima in Siena rispetto a la maggior parte de le altre non ho il modo a regger a tanta spesa quanta voi dite, che faranno l' altre che sono molto più povere?</p></sp>
	<sp><speaker>M.R.</speaker><p>A una principessa e gran signora si apparterrebbe vestir broccati finissimi e raccamar le vesti di perle di diamanti rubini et altre simil cose, dove che io havendo questo rispetto non t' ho parlato fin qui di cosa più riccha che drappi.</p></sp>
	<sp><speaker>Mar.</speaker><p>Gli è vero, ma ne' riccami ne' liste e ne' tagli che voi dite ci van di molti dinari.</p></sp>
	<sp><speaker>M.R.</speaker><p>In somma di quanto dico intendo secondo la possibilità, chi non può tutto faccia quel più che sia possibile sforziandosi anchora un poco.</p></sp>
	<sp><speaker>Mar.</speaker><p>Seguite dunque.</p></sp>
	<sp><speaker>M.R.</speaker><p>Dico tornando a proposito che è molto brutta cosa il portar una stessa veste molto tempo, ma bruttissima quando altri si può accorgere di chi di una veste n' habbia fatto un' altra o tignendola o rivoltandola o altrimenti come fece la moglie d' uno che è adesso de' signori che essendosi fatta quando era sposa una veste di damashin biancho dopo che l' hebbe portata parechi anni essendo già molto lorda la rivoltò, ponendo il dentro di fuora e così se la portò cinque anni più di domenica in domenica, ma essendo già frustissima la fece tignere in giugiolino o leonato che noi vogliam dire si per parer di mutar veste e si perché in quel colore manco si conosce il frusto che nel bianco, e si anchora perché a la sua età il bianco hora mai non si conveniva hor cominciandosi poi dopo qualche anno più a rompersi gagliardamente si risolvè pur di guastarla e fecesene di una parte panze per non so che camurra pavonazza e di un' altra parte certe manicchette le quali in pochi dì convertendosi in fila le riccoperse poi con panolino tagliato e così si stanno hoggi quel che ne seguirà vederemo penso ben che inanzi che il pover damashino si riponga in sepoltura andarà anchora scontando i suoi peccati in altre forme qualche anno più.</p></sp>
	<sp><speaker>Mar.</speaker><p>M' indovino chi sia costei.</p></sp>
	<sp><speaker>M.R.</speaker><p>Basta hor tutto quel ch' io t' ho detto intorno a la ricchezza del vestire bisogna che sia accompagnato da un garbo pien di giuditio che altrimente non varrebbe niente.</p></sp>
	<sp><speaker>Mar.</speaker><p>In che consiste questo garbo?</p></sp>
	<sp><speaker>M.R.</speaker><p>Consiste in tre cose principalmente in commodo de la persona e nei movimenti.</p></sp>
	<sp><speaker>Mar.</speaker><p>I movimenti madonna Raffaella son pari de l' attioni e noi siamo hora nel proposito del vestire e non de le operatoni.</p></sp>
	<sp><speaker>M.R.</speaker><p>Io intendo solo di quei movimenti che appartengano al portar de le vesti che gli potiam chiamare, se ti, pare, portatura, perché ogni foggia senza esser ben portata sarebbe brutissima.</p></sp>
	<sp><speaker>Mar.</speaker><p>portatura è più al proposito, hor seguite.</p></sp>
	<sp><speaker>M.R.</speaker><p>Dico che molto ha da guadagnarsi una giovine di non vestir di molti colori e massime di quei che non convengano insieme com' è il verde col giallo e' l rosso cun lo sbiadato e simili altre mescolanze da bandiere perché questa mistura di colori è sgarbatissima.</p></sp>
	<sp><speaker>Mar.</speaker><p>O chi volesse con imprese nel vestir mostrar l' animo suo?</p></sp>
	<sp><speaker>M.R.</speaker><p>Le imprese si fanno di due colori o tre al più ne' l' un de' quali ha da esser il corpo di tutta la veste, gli altri poi consistano in fileti o in nastri o cordelle o frange o tagliuzzi o simili del che non parlo al presente ma intendo il vestir di più colori come fa la tua vicina che porta la camurra bigia la sbernia pavonazza la manichette di raso sbiadato e il centolo verde che par la più goffa cosa che tu vedessi mai e però ti concludo che il corpo di una veste vuol esser sol d' un colore e quello accommodato.</p></sp>
	<sp><speaker>Mar.</speaker><p>Come accommodato non v' intendo?</p></sp>
	<sp><speaker>M.R.</speaker><p>Accommodato al' essere et a la qualità di chi veste, poniam caso che una che habbi le carni pallide e vive si guardi da colori aperti salvo che dal bianco come son verdi, giali, cangianti, aperti e simili, Quelle che hanno le carni smorte vestin quasi sempre di negro, quelle che hanno un certo vivo rosseggiante nel viso che le fa parere sempre briache vestin leonato scuro e bigio, il rosso e colore generalmente pestilentissimo et a nissuna carnagione si acconviene, e per il contrario il bianco a la maggior parte sta bene pur che sieno nel fior de la gioventù et a te particolarmente riderebbe moltissimo, benché di questo in vero non si possa dar regola chiara e determinata ma bisogna rimettersene al giuditio di chi ha da vestire.</p></sp>
	<sp><speaker>Mar.</speaker><p>Quanto ai colori mi basta questo, parlatemi hora del commodo de la persona nel quale secondariamente dite che consiste il garbo.</p></sp>
	<sp><speaker>M.R.</speaker><p>Di questo ti risolvo in due parole, una giovene ha da por cura che quelle foggie che piglia sien tali che le parti de la persona sua le quali ella ha belle diventin bellissime et quelle che son brutte rimanghin manco brutte che sia possibile, e non far come mona Brigida ma di questa ultima parte non importa ch' io ti parli perché tu non hai parte nissuna che non sia eccellentissimamente bella.</p></sp>
	<sp><speaker>Mar.</speaker><p>Che fa madonna Brigida ditemi un poco?</p></sp>
	<sp><speaker>M.R.</speaker><p>Ha voluto pigliar una foggia di portar le manicchette tanto strette che si vegga schietta la forma del braccio, et ha il braccio tanto sottile che è una bruttezza a vederlo, dove che s' ella havesse le braccia proportionatamente grosse non era forse cattiva foggia in tutto, e similmente la tua comare ha le spalle grosse e larghe com' è un facchino et ha preso la foggia di empire i busti di tanta bambagia che ne riman la più contrafatta cosa del mondo, et havendo i piei larghi da contadino fa certi tagli a le scarpe che gli fan parer altrettanto più larghi e di queste e simili cose ti darei infinitissimi essempi ma gli puoi considerar per te medesima, Bisogna adunque riparar ai diffetti de la natura più che si può o con bambagie o camurrette o con stattura o tagli o simil' altre avertentie, ma tu che sei bella per tutto piglia le foggie che mostrino chiaramente lo svelto de la tua persona la franchezza de le braccia la maestà de le spalle la disposition di fianchi la scarscezza del pie' la buona proportion de la gamba e del resto.</p></sp>
	<sp><speaker>Mar.</speaker><p>Che bisogna haver cura a le gambe non havendo a esser vedute?</p></sp>
	<sp><speaker>M.R.</speaker><p>Anzi che han da esser vedute ma con che arte e con che destrezza ne parlerem poco dopo quando diremo de movimenti che è la terza parte appartenente al vestire.</p></sp>
	<sp><speaker>Mar.</speaker><p>Che non ne diciamo hora, che la commodità haviam detto assai.</p></sp>
	<sp><speaker>M.R.</speaker><p>Vuo prima discorrere con poche parole sopra l' ornamento de la testa e delicatura de le carni che questo anchor voglio che si contenga nel vestire benché paia alquanto diverso.</p></sp>
	<sp><speaker>Mar.</speaker><p>Ben dite.</p></sp>
	<sp><speaker>M.R.</speaker><p>Hai da saper Margarita che non poterebbe haver una giovine le carni così chiare bianche e delicate, che se non l' aiutasse alquanto con l' arte, non mostrassero alcuna volta per qualche caso come spesso può accadere di esser non così belle, e non è buona la ragion di coloro che dicono che purché una Donna habbia le carni belle naturalmente non importa poi lo sprezzarle e trascurarle, e per questo io concederei che una gentildonna usasse continuamente acque pretiose et eccelenti ma senza corpo o pochissimo de le quai io ti saperei dar ricette perfettissime e rare.</p></sp>
	<sp><speaker>Mar.</speaker><p>Dunque questi solimati e biacche e molte altre sorti di lisci che si usano non vi paiano punto da lodare?</p></sp>
	<sp><speaker>M.R.</speaker><p>Anzi da biasimar quanto si può, perché che potiam veder peggio che una giovene che si habbia incalcinato e coperto il viso di si grossa mascara che a pena è conosciuta per chi la sia et tanto più quando ella è ignorante di tal essercitio, e s' impiastra a caso senza sapere quello che ella si faccia come ne conosco molte in questa terra che consumaran la mattina poco manco che duo sciacciatelle di solimato ponendoselo a piazie da far ridere chi la vede.</p></sp>
	<sp><speaker>Mar.</speaker><p>Madonna Giacchetta che sta nel casato è una di quelle che la mattina di San Martino la vidi a la festa che così sgarbatamente si havea coperto il viso ch' io vi prometto che gli occhi parevan di un' altra persona et il freddo gli haveva fatte livide le carni e risecco l' empiastro tal che gli era forza a la poveretta stare interizita e non voltar la testa se non con tutta la persona insieme accioché la mascara non si fendesse.</p></sp>
	<sp><speaker>M.R.</speaker><p>Guardatene figliuola mia da tali impiastri come dal fuoco.</p></sp>
	<sp><speaker>Mar.</speaker><p>In vero di queste così scempie non è se non da farsene beffe, ma che i lisci achi gli sa bene usare non sien d' importantia non è nissuna donna che non lo dica.</p></sp>
	<sp><speaker>M.R.</speaker><p>Fidati di me che chi lo dice non se ne intende, o se farai a mio modo non userai se non acque le migliori che potrai trovare et in quelle spenderai quanto puoi.</p></sp>
	<sp><speaker>Mar.</speaker><p>Già uso adesso un' aqua che è tenuta bonissima.</p></sp>
	<sp><speaker>M.R.</speaker><p>Che acqua?</p></sp>
	<sp><speaker>Mar.</speaker><p>Non vi so dire ma me la vende uno spetial che sta a la costarella e non me ne ha voluto mai dar la ricetta.</p></sp>
	<sp><speaker>M.R.</speaker><p>T' intendo, so che acqua che ella è, che ne vende a molte che quasi tutte hoggi usano di cotesta per esser di non molta spesa, e non sol le Donne ma molti anchor di questi gioveni effeminati che più meritavan di nascer Donne che huomini, ne la qual acqua entra, Malvagia, aceto bianco, mele, fior di gigli, fagiuoli freschi, verderame, argento sodo, sal gemme, sal vetro, allume scagliuolo, e zuccarino ogni cosa distillata per campana, et è in vero assai buona acqua ma per acque divine non cederei a persona del mondo e massime di una che è in vero di gran spesa ma escelentissima molto.</p></sp>
	<sp><speaker>Mar.</speaker><p>Di gratia ditemela madonna Raffaella.</p></sp>
	<sp><speaker>M.R.</speaker><p>In ogni modo non m' intenderesti, basta che io te ne farò ogni volta che vorrai, et farà le carni in un tempo chiare bianche e morbide quanto più si possa.</p></sp>
	<sp><speaker>Mar.</speaker><p>Voglio che mi diciate la ricetta brevemente.</p></sp>
	<sp><speaker>M.R.</speaker><p>Io piglio prima un paro di piccioni smembrati, di poi termentina vinitiana, fior di gigli, uova fresche, mele, chioccioline marine, perle macinate, e camfora, et tutte queste cose incorporo insieme, e mettole dentro ai piccioni e in boccia di vetro a lento fuoco: Di poi piglio musco et ambra e più perle e pannelle d' argento et macinate queste ultime cose al porfido sottilmente le metto in un botton di panno lino, e legole al naso de la boccia con recipiente sotto: di poi tengo l' acqua al sereno et diviene una cosa rarissima.</p></sp>
	<sp><speaker>Mar.</speaker><p>Io non v' ho così bene intesa.</p></sp>
	<sp><speaker>M.R.</speaker><p>Te lo credo, ma non te ne curare perché te ne farò io sempre che ne vorrai et te insegnerò a usarla.</p></sp>
	<sp><speaker>Mar.</speaker><p>E non si può negare che l' usare, simil acque non sia cosa gentilissima e delicata, non dimeno non è Donna in Siena che non adoperi qualche sorte di liscio chi più fino e chi manco, Et io per far come le altre vi confesso che io me ne metto qualche volta, et ho di quel che è tenuto bonissimo che ne usa Madonna Fioretta e la Rossina et quella sposa che uscì fuora non hieri l' altro.</p></sp>
	<sp><speaker>M.R.</speaker><p>E cotesto anchora so ciò che egli è, e votene dir la ricetta in due parole, si piglia argento sodo, e argento vivo: e macinato nel mortaio vi si aggiunge biacca et allume di rocca arsa, et così per un giorno di nuovvo macinato insieme se gli da dipoi la salvia con la mastice tanto che sia liquido, e si fa bollire in acqua piovana, e levato il bollire si butta sopra il mortaro del solimato, e così fatto tre volte e gittata l' acqua la quarta volta si serba insieme col corpo, e di questo si costuma molto hoggi fra le Donne che non han molto il modo da spendere ma io ho da insegnarti da farne d' una sorte così gentil e rara che molte Donne pregherebbono assai di saperla, et è tanto ben disposta e delicata che anchor ch' ella habbia al quanto di corpo non sarà apena alcuno che se n' accorga, e acconcia le carni perfettissimamente.</p></sp>
	<sp><speaker>Mar.</speaker><p>Deh manna Raffaella se mi volete bene insegnatemi come la si fa.</p></sp>
	<sp><speaker>M.R.</speaker><p>Bastiti che io te ne darò continuamente.</p></sp>
	<sp><speaker>Mar.</speaker><p>Io vorrei intender quel che v' entra dentro se non v' importa.</p></sp>
	<sp><speaker>M.R.</speaker><p>Io tel dirò anchor che so che non m' intenderai, Si piglia argento sodo fino, et Argento vivo passato per camoscio et incorporati insieme si fan macinare per un giorno per un medesimo verso con un poco di zuccharo fino, et di poi il cavo del mortaro, e lo fo macinar al porfido a un dipintore, et v' incorporo dentro panelle d' argento e perle, e di nuovo fo macinare al porfido ogni cosa insieme, e le rimetto nel mortaro, e le stempro la mattina a digiuno con saliva di mastice con un poco di olio di mandorle dolci, e così liquido rimenato un giorno stempro di nuovo il tutto con acqua di frassinella e mettolo in un fiascho e lo fo bollire a bagno marie, e così fatto quattro volte gittando sempre l' acqua la quinta la serbo e cavata del fiasco la voto in una conca e lassola far corpo di poi votto quell' acqua pianamente e al fondo rimane il solimato nel quale incorporo latte di Donna E gli do odore con musco et ambra, et tutto questo incorporo poi con l' aqua e lo tengo in un fiasco ben chiuso e sotterrato in cantina.</p></sp>
	<sp><speaker>Mar.</speaker><p>Non può esser se non cosa buonissima.</p></sp>
	<sp><speaker>M.R.</speaker><p>Sia certa Margarita ch' io non credo si possa trovar meglio e vottene portar domani un fiaschetto e insegnarotti a usarla.</p></sp>
	<sp><speaker>Mar.</speaker><p>De gli olij mana Raffaella che mi dite paionvi al proposito per aconciar le carni?</p></sp>
	<sp><speaker>M.R.</speaker><p>Olij d' ogni sorte son da fuggire o sien fatti d'allume scagliuolo o allume gentile o biacca o argento sodo, o di uliva o sian come si vogliano, ben è vero che tal volta in villa per mantenimento de le carni non sarebbe forse male l' fare un poco d' olio di mandorle dolci con cera bianca aggiuntovi qualche poca di canfora benché quell' acqua escellente che io t' ho detto poco fa, fa questo medesimo effetto e meglio.</p></sp>
	<sp><speaker>Mar.</speaker><p>Per levare il rossore tornando di villa usava mia madre verderame con chiare d' uovo la sera dormiva con quello impiastro sul viso.</p></sp>
	<sp><speaker>M.R.</speaker><p>O bruttissima cosa, e forse che la magior parte de le donne non fan questo medesimo, ma tu habbi avertentia di non far simili poltronerie.</p></sp>
	<sp><speaker>Mar.</speaker><p>Di madonna Loretta e de la Mascarina E di molte altre che han preso una foggia di farsi il viso el petto di color incarnato che ve ne pare ? e come pensate ch' elle faccino?</p></sp>
	<sp><speaker>M.R.</speaker><p>Cotesta è facilissima cosa, e si pongon prima con diligentia il rosso e di poi danno uno scialbo in sommo del solimato il qual bianco con quel rosso produce quello incarnato che vedi, et bruttissima usanza, e vederai che durerà poco, e non mi par che per niente una gentil Donna habbia a dipingersi in cotal modo.</p></sp>
	<sp><speaker>Mar.</speaker><p>De le stuffe che ne dite?</p></sp>
	<sp><speaker>M.R.</speaker><p>Stuffe d' ogni sorte o sien fatte di vetri o penne di gallina o gusci di uova o simil bruttezze non voglio che una gentil donna usi per niente perché se ben fan belle carni e guastan poi i denti e la vista, corrompono il fiato e la sanità.</p></sp>
	<sp><speaker>Mar.</speaker><p>Mi fate sovenir de la Bambagiuola che non gli è rimasto già dente che buon sia, E non passa pur ancho vintidue anni.</p></sp>
	<sp><speaker>M.R.</speaker><p>Da questi essempi impara tu, e tanto più che la bellezza e bianchezza de denti porta gran gratia a una Donna et io ti voglio insegnare un giorno alcuna bona polvere da mantenergli.</p></sp>
	<sp><speaker>Mar.</speaker><p>L' harò molto cara perché poche intendo che se ne trovan de le perfette.</p></sp>
	<sp><speaker>M.R.</speaker><p>Le mani Margarita come te le curi imperò che la bellezza de le mani è molto stimata in una giovene?</p></sp>
	<sp><speaker>Mar.</speaker><p>Io uso di pigliare un limone e fattolo venir in succhio l' accosto al fuoco e dentro vi metto zuccaro candido e con esso mi spuro.</p></sp>
	<sp><speaker>M.R.</speaker><p>Così costuman quasi tutte le Donne, et in vero sarebbe buono se non facesse col tempo pigliar vizo a le mani, ma io ti voglio insegnare una cosa ecellentissima e facile, Piglia senape sottilmente passata e mole e mandole amare tanto che venghino a modo di lattovaro, e di questo impaniati le mani la sera e metti guanti di camoscio che sieno stretti più che si può e la mattina poi lavati con acqua di coppo e con un poco d' olio di Belgui, e vederai cosa che ti piacerà.</p></sp>
	<sp><speaker>Mar.</speaker><p>Inanzi che sien duo giorni ne vo far la pruova.</p></sp>
	<sp><speaker>M.R.</speaker><p>Or su tu hai d' avertir Margarita sopra il tutto di non far come molte ch' io conosco et massime madonna Brigida, le quali non hanno cura di custodir se non il viso et una parte del petto quella a punto che si vede, del resto poi vada come vuole del che ne nasce che le stanno de la persona loro lorde schiffe e mal delicate.</p></sp>
	<sp><speaker>Mar.</speaker><p>O volete mona Raffaella che una giovine usi simil acque e solimati per tutta la sua persona?</p></sp>
	<sp><speaker>M.R.</speaker><p>Non dico questo anchor che siano alcune che si lisciano le gambe le braccia e ciò ch' elle hanno il che è vituperosissimo, ma voglio che una gentil Donna ogni pochi giorni si lavi tutta con acqua di fonte calda fattovi bollir dentro qualche cosa odorifera perché tu hai da tener per certo che la delicatezza è quella che, rifiorisce la bellezza di una Donna.</p></sp>
	<sp><speaker>Mar.</speaker><p>Di quelle parti che non si veggono che importa?</p></sp>
	<sp><speaker>M.R.</speaker><p>Del vedersi o non vedersi ti parlarò poi quando sarò in tal proposito ma hora dico che posto caso che non habbin mai ad esser viste in ogni modo la netezza de la persona e la delicatura si ha da cercare se non per altro per sodisfattion propria e del marito, oltre che la lordezza de la persona genera spesso cattivo odore in una Donna che è cosa vituperosissima, e poche sere sono ch' io lo provai dormendo a sorte con, la moglie di messer ulivieri.</p></sp>
	<sp><speaker>Mar.</speaker><p>Mostra pur costei di andare assai delicata.</p></sp>
	<sp><speaker>M.R.</speaker><p>Nel viso si ,ma dil resto fatti il segno de la Croce pensa che oltre che ella teneva il soglio alto per tutto, ella havea sopra la centura fra tutte due le parti dil petto radunatovi un fango una lordezza la più brutta cosa del mondo, e per quel ch' io ne pensi, stimo procedesse dal solimato il qual essendo più volte rilavatto e riposto haveva a poco a poco imposto sopra la centura come il sabbione, il qual solimato così imposto genera un odorino acuto la più schiffa cosa che si possa odorare.</p></sp>
	<sp><speaker>Mar.</speaker><p>Mai l' harei pensato di costei che fa tanto del gentile e de lo schiffo, e mi ricordo che trovandomi a queste mattine a canto ad essa in un convito non veniva in tavola vivanda che non mostrasse che le putisse.</p></sp>
	<sp><speaker>M.R.</speaker><p>Quanto a questa parte de la delicatura haviam forse raggionato troppo, e però lassandola da parte, bastiti sapere che una gentil Donna l' ha da curare sempre quanto può anchor che fusse certa di non haver mai a uscire de la sua camera, Ma voglio hora dirti al quante parolette sopra l' acconciatura de la testa.</p></sp>
	<sp><speaker>Mar.</speaker><p>Harò caro di sentire il vostro parere perché n' ho odito qualche volta parlar molto variamente, a chi pare che il berzo assai grande dia molta gratia a chi il piccolo et a molti il non haverlo in alcun modo.</p></sp>
	<sp><speaker>M.R.</speaker><p>In vero questi berzi così piccoli come si usan hoggi tolgano al quanto de la presentia e del nobile, ma quei così grandi che si portavan non molti anni sono erano piggiori assai, Però giudicarei che quanto al berzo una giovine lo portasse al quanto maggiore di questi che si portano hoggi ma non molto, e massimamente l' harebbon da far quelle donne che hanno la testa piccola et aguzza perché è brutta cosa il vedere una giovine che habbi la testa piccola e porti quasi niente in testa come fa la mia vicina in camullia che tu ben m' intendi, la quale ha un capo quanto un cardarino et il viso minutissimo e va con una poca di scuffiarella molto scempia senza punto di berzo e con un velo semplicissimo che la pare uno scricciolo.</p></sp>
	<sp><speaker>Mar.</speaker><p>Io so di chi voi dite e la fa perché gli è stato dato da intendere a la simplicella che ella faccia professione di essere di poco assetto e trascurata de la persona sua talche la poveretta credendosi che sia bene va fuora il più de le volte con gli occhi appiccicati che non si è pur lavata il viso con acqua chiara.</p></sp>
	<sp><speaker>M.R.</speaker><p>Già mi so accorta del tutto quanto poi a le scuffie voglio che sien ricche e gentilmente intessute correspondenti a la grandezza dil berzo e quelle donne che non harran molto brutti capelli non voglio che portin capei morti in testa, I ricci anchora giudico che porghin gratia grandissima ma voglion esser fatti molto garbatamente come gli fa quella tua parente bella che sta vicina a la piazza Tolomei.</p></sp>
	<sp><speaker>Mar.</speaker><p>Benissimo anchora gli fa madonna Cassilia sopra i quali fu fatto un sonetto da un de gli intronati.</p></sp>
	<sp><speaker>M.R.</speaker><p>Ne le camicie voglio anchora che una gentil Donna splenda assai portando lenze finissime e gentilissimamente lavorate alcuna volta con seta alcuna con oro e argento et il più de le volte con reffe solo ma con grand' arte fatte, e lo increspato da mano ha molto del gentile et altro tanto de lo sgarbato ha quel portarle accollate come poco tempo è s' usavano che era foggia da hostesse et infranciosate.</p></sp>
	<sp><speaker>Mar.</speaker><p>Dite il vero, et ame anchora dispiaceva quella foggia come il male del capo.</p></sp>
	<sp><speaker>M.R.</speaker><p>Or di questo sia detto assai.</p></sp>
	<sp><speaker>Mar.</speaker><p>Di gioie e collanne come vi par che una giovine s' habbia da caricare?</p></sp>
	<sp><speaker>M.R.</speaker><p>Modestamente, e per venire più al particolare voglio che al collo porti un vezzo di perle chiare, tonde, e grosse et una collanetta di quindeci scudi smaltata con garbo, Et un diamante ben legato di un sessanta scudi nel dito acanto al dito grosso dela man sinistra, altre gioie o collane non vo che porti, se giù una maniglia che fusse bella la qual non lodo e non biasimo in tutto, guanti poi di gran pregio voglio che porti né altri odori adosso, accioché nel passare per le strade non lasciasse una certa mescolanza di odori dopo se che ha pochissimo del buono come fanno le due sorelle.</p></sp>
	<sp><speaker>Mar.</speaker><p>E la Bianchetta dove la lassate che non si può quasi star dove ella si sia, ma di questo mi basti,parlatemi hora de movimenti che voi dite esser la terza cosa che s' appartiene al vestir bene i quali havian chiamato per più propro nome portatura.</p></sp>
	<sp><speaker>M.R.</speaker><p>Tu hai da pensar Margarita che se una giovine havesse una veste fatta con bella foggia e con colori ben divisati e ricca et accommoda e non sapesse di poi tenerla in dosso non harebbe fatto niente.</p></sp>
	<sp><speaker>Mar.</speaker><p>Chi sarà quella che non sappia portarla se la veste non harà mancamento per sé?</p></sp>
	<sp><speaker>M.R.</speaker><p>Chi sarà quella? tu ne sei male informata, ce ne sono infinite che o per vezi o per poca avertentia si hanno presa qualche portatura con certi attarelli goffi la più scempia cosa del mondo.</p></sp>
	<sp><speaker>Mar.</speaker><p>Datemene qualche essempio.</p></sp>
	<sp><speaker>M.R.</speaker><p>Eccote uno senza andarlo molto cercando, non vedi tu la tua pigionale qui di sotto per haver preso un costume quando va per le strade di spignere inanzi sempre con la bocca pinciuta et far fare a le poccie la chiaranzana, che se portasse tutto oro sempregli piagnerebbe in dosso, ma ce n' è forse una in Siena di queste tali anzi rare ce ne sono che non habbian preso vezzo sgarbato, chi porta sbernia tutta avolta su' l collo, chi se la lassa cader di dosso per non parer di pensarci, chi va con la bocca turata sempre, chi corre a staffetta col capo inanzi, chi va tanto agiata che consuma un' hora dal duomo a la costarella chi rimena sempre la testa come una impazata, chi va intera come una imagine, chi porta le calce rotte che gli escan fuora di certe scarpette di panno pavonazzo a due suola, chi si va tutta volta pavoneggiando intorno uccellando a le sberrettate e tutta via si rassetta hor qua hor là secondo il bisogno, e chi trovandosi a nozze dove si balli sempre o ballando o vedendo ballare batte il tempo del liuto con la testa.</p></sp>
	<sp><speaker>Mar.</speaker><p>Questo che dite de le calze rotte procede più dappocagine che da vezzi.</p></sp>
	<sp><speaker>M.R.</speaker><p>Basta pur è vezzo a la fine, oltre a queste altre ci sono che van con la bocca aperta che par che elle esalin sem pre di sete, chi con gli occhi sempre in su piei, chi col viso a le stelle, chi tutta via si cava un guanto e rimette, chi sempre si morde un labro, e chi porge per canto un tal miccin di lingua, e chi ha un costume così fatto e chi un' altro come puoi discorrer per te medesima.</p></sp>
	<sp><speaker>Mar.</speaker><p>Tutto vi confesso mana Raffaella, ma donde procede che le scempie non s' accorgan che fanno male?</p></sp>
	<sp><speaker>M.R.</speaker><p>Molte ragioni ce ne sono ma una principalmente n' è causa, et che questa razza di Donne che io t' ho parlato sentendo lodare e metter in cielo alcune altre donne ecellentissime che sono in Siena pensano con inimitarle di potersi acquistar quelle medesime lodi et eccellenzie e come persone di poco giuditio si pigliano a imitar qualche parte di quelle che a sorte sarà da biasimare, o se non da biasimare manco da lodare, perché nissun non può esser da ogni parte perfetto, e pensano queste tali che quel solo che le imitano sia cagione che quelle altre sien chiamate eccellenti, e quella parte poi accrescan quanto più possano, stimandosi che quanto maggior sarà tanto più avanzaranno di degnità e meriti di lode quelle che io ti dico essere eccellenti.</p></sp>
	<sp><speaker>Mar.</speaker><p>Non v' intendo molto bene dichiaratemel meglio.</p></sp>
	<sp><speaker>M.R.</speaker><p>Con uno essempio mi farò intendere, Madonna Andrea sentendo esaltar madonna Cassilia per una singularissima donna et unica si può dire si pensò che di tutto ne fusse causa che ella andava lentamente per le strade che né pe fretta né per agio uscì mai del usato suo passo E per questo disponendosi Madonna Andrea di meritar quanto lei ha preso un passo tanto agiato e fastidioso che fa rider chi la vede, Et unna altra ne conosco che sentendo dir a una gran donna molto nominata ragionando con essa che la si legava le calce sopral ginocchio pensandosi che questo fosse causa de la fama di quella cominciò a legarsele anchor essa in cotal modo,E mi ricordo che trovandosi ella una mattina alla predica a duomo non potendo più sopportar il dolor che le dava quella legatura come a quella che non v'era avezza mandò destramente i centoli sottol' ginocchio e vennero a sciorsi non so in che modo talche partendosi ella poi da la predica un centolo rimase lì, e mi venne a le mani, Et era una centura che puzava da Orina valentemente che penso che più d' una volta fosse caduta dal capezzale ne la conchetta, Di questi essempi ce ne sono infiniti di donne che han voluto imitare il manco bene et lassare il maggiore, il che procede solo da poco giuditio e carestia di cervello et mala creanza.</p></sp>
	<sp><speaker>Mar.</speaker><p>Come harebbe dunque a governarsi una Donna in questa portatura che voi dite?</p></sp>
	<sp><speaker>M.R.</speaker><p>In vero in questo bisogna pregar Dio di nascer con buon giuditio di saper discerner quel che è da lodare da quello che è da biasimare, perché la imitation sarebbe utilissima quando ci fusse questo, e quando si sapesse conoscer et elegere da quelle che sono eccellenti le parti lor buone e lassar le gattive, e quando alcuna non havesse tanto giuditio di saper fare questa elettione doverebbe tener l' orecchie attente a quel che sente in altri lodare et ingegnarsi d' imitarlo e fuggir quel che l' ode vituperar comunemente, et in somma molto giova lo ingegnarsi che in tutte le cose non si esca de la via del mezo e fuggir la affettation più che si può, pulirsi et assettarsi in casa apertamente e poi a la presentia de le genti mostrare un certo disprezzare et un certo non molto pensare a quel che s' è fatto per ornamento o per altro che non te lo so descrivere altrimenti, e questo anchor con giuditio perché l' andare spensierita in tutto sarebbe forse vitio non minore de l' andare con affettatione.</p></sp>
	<sp><speaker>Mar.</speaker><p>Di questo dunque Madonna Raffaella non si può dar regola spetiale.</p></sp>
	<sp><speaker>M.R.</speaker><p>Malissimo, ma servi in tutte le cose che ella ha da fare una giovine questa via del mezo che io t' ho detto, e non potrà errare, et oltre a questo habbia avertentia sempre che si come t' ho mostrato poco fa che a tutte le vesti e le foggie che ella fa han da esser tali che le parti che ella ha belle de la persona apparin più belle et per il contrario ricoprin più che si può quelle che son da biasimare, così anchora che i suoi movimenti e portatura mostrin più che sia possibile il bello e nascondino il brutto.</p></sp>
	<sp><speaker>Mar.</speaker><p>Vi vorrei un poco più particolare intorno a questo.</p></sp>
	<sp><speaker>M.R.</speaker><p>Voglio dico che s' ella poniam caso harà bella mano pigli ogni occasion che le si porga di mostrar le come può accadere nel cavarsi, e mettersi i guanti, in giocare a tavole, a scacchi, a carte, in mangiare, et in mille altre cose che le si possono occorer tutto l' giorno. Se ella harà bel petto ilche è d' importantia grandissima a una donna cerchi con destrezza di haver commodità che gli possa in qualche bel modo esser visto, per quanto ricerca la sua honestà, esser naturalmente bello e non per arte nissuna, E questo gli verrà fatto se la mattina fingerà qualche volta a quei che a sorte gli verranno in casa di esser levata alhora del letto e non haver havuto tempo di strignersi le vesti e così potrà conoscersi chel petto suo per, se stesso è rottondo e spiccatto e non per forza di pontelli e bagatelle può occorer questo medesimo giocandosi a la neve o bagnandosi con acque la state come accade e di poi mostrandosi tutta molle fa parere necessario lo scegnersi et asciugarsi, una bella gamba occorre spesso in villa andando a pescare o uccellare, cavalcando o scavalcando, a passar qualche fossatello e simili, El poter destramente esser veduta e cosiderata, le braccia essendo belle accade in giuochi de l' ortica lassandosi cor nel letto esser vedute, et in altre occorentie che sarebbe longo il parlarne, E quando anchor ella havesse bella persona e ben disposta occorre alcuna volta ai bagni mostrando non pensar a ciò bagnarsi in tal hora e in tal luogo che da certe fessure possi esser vista da qualche uno.</p></sp>
	<sp><speaker>Mar.</speaker><p>Mi fate ricordar Madonna Raffaella di due Donne belle che fur viste tutte ignude nel bagno a Vignone da certi gioveni che io conosco.</p></sp>
	<sp><speaker>M.R.</speaker><p>E di tutto questo intendo che una giovene habbia da cercar destrissima occasione, e tale che non si pensi che ella habbia voluto che una tal cosa le intervenghi, perché in tutte le ationi et operationi e parole di una donna intendo principalmente che si habbi da conoscere estrema honestà e pudicitia, perché dove non è honestà non s' apprezza né considera in una Donna alcuna opera virtuosa, E per il contrario dove ella è ogni altra cosa fiorisce, e però non solo ha da guardare nelle occasioni che ella ha da pigliare per far quanto ho detto di sopra che altri non s' accorga, che ella l' habbia fatto avertitamente ma ha da fingere con rossore potendo arrossire a sua posta o con qualche altro finto segno di honestà di haver havuto dispiacere che tal cosa le sia avenuta, et ha da por cura che in un medesimo tempo e luogo non le intravenga molte volte una medesima cosa perché si suspicarebbe che lo facesse accortamente, e replicandoti ti dico che in somma ella ha da haver sempre avertentia che ogni suo minimo passo o parola o atto sia pieno di quella modestia che tanto si ricerca a le Donne.</p></sp>
	<sp><speaker>Mar.</speaker><p>Da un canto Mana Raffaella mi diletta molto quel che voi dite e da l' altro mi par pericolo facendo tai cose di non venire in consideration di persona vana.</p></sp>
	<sp><speaker>M.R.</speaker><p>Questo t' interverebbe quando tu facessi alcuna di quelle cose che io t' ho detto con poca destrezza et affettatamente, ma se la farai di sorte che paia che tu di ciò non te accorga e con un poco di rossore e un non so che di vergognarti farai parer di esser necessitata a farlo, chi sarà quello che per questo te ne giudichi mancho modesta o vana?</p></sp>
	<sp><speaker>Mar.</speaker><p>Se ben si tien coperta agli huomini questa vanità a Dio non si potrà giù nascondere.</p></sp>
	<sp><speaker>M.R.</speaker><p>Io t' ho giù detto Margarita e ridico di nuovo che se fosse possibile sarebe benissimo fatto a presso a Di non far mai un minimo peccatuzzo anzi viver come una Romita fra pater nostri e rosai e discipline, e Dio l' volesse che ci potesse fare che non ci sarebbon tanti peccatori al mondo, ma perché io per la pratica che ho, conosco chiaramente che noi siam nati peccatori e che bisogna per forza far una di queste due cose o sfogar la malitia col cometter un poco qualche erroruzzo in gioventù over errar poi in vecchiezza con maggior danno e vergogna e pentirsi de la gioventù passata in vano e cader per questo in desperatione, per fuggir dunque tanta ruina conosco esser necessario et utile lo sfogar gli animi negli anni giovani nei quali Dio più perdona et il mondo scusa più, e più par che si acconvegna e rida quel che si faccia, non di meno se ti basta pure l' animo a te sola più che a tutti gli altri di esser unica in questo mondo col guardarti e mantenerti finché vivi senza un minimo peccatuzzo io ti conforto e ti conseglio per far questo che sarebbe buono che tu non uscissi mai de la camera tua, e che tu andasse braccando vigilie e quattro tempora, e ti disprezassi in tutto e fugissi ogni conversatione, ma confidandoti non poterlo fare ti conseglio da figliuola che tu hai (salvando sempre la modestia et honestà tua) da passare tuoi anni gioveni allegramente e pensare che non vengano se non una volta, e che un medesimo piacere in quel tempo giova e diletta infinitamente et è escusatto da tutti e perdonato da Dio con l' acqua santa e ne la vecchiezza poi è deriso da ogniuno, aggrava la conscienza assai, e porta pochissimo diletto e piacere, che si che per fuggire questo disordine io t' ho parlato di sopra e consigliata nel modo che hai inteso e così consigliarei sempre mai, niente dimeno se ti da pure il cuore come t' ho detto di viver senza commetter mai peccato fino a la morte, pur che ti riesca, io n' harò piacere, e lassando i nostri primi ragionamenti sarà buono che io ti parli in quel cambio di vita di qualche santo padre.</p></sp>
	<sp><speaker>Mar.</speaker><p>No no dite pur via quel che havete cominciato, et hor m' accorgo che gli è pur bene il parlar con chi sa et ha pratica de le cose, perché mi cominciate a far conoscere esser verissimo tutto quel che dite, però seguite di gratia.</p></sp>
	<sp><speaker>M.R.</speaker><p>Poi che noi haviam parlato quanto n' occorre intorno al vestire d' una giovine così de la vaghezza de le foggie come del garbo e del commodo e de i movimenti e portatura et altre avertentie che intorno a ciò si han da havere, voglio che noi ragioniamo hora de i costumi e maniera che ha da tener una gentil donna ne le cose che accadan tutto l' giorno e prima quanto a la cura de la casa sua et a mantenersi la benivolentia del marito la quale come t' ho detto di sopra e meglio intenderai è importantissima e necessaria, et hai da saper Margarita che tutte quelle cose di ch' io t' ho ragionato e ti ragionarò appartenersi a una gentil donna io intendo che ella sa giovine, e non passi al più trentadue anni perché dopo quel tempo bisogna che si ritiri un passo adietro, e non le sta ben così ogni cosa,</p></sp>
	<sp><speaker>Mar.</speaker><p>Mi basta, perché innanzi ch' io sia di cotesta età passaran parecchi anni.</p></sp>
	<sp><speaker>M.R.</speaker><p>Il governo de la casa Margarita quando gli è ben guidato è di grand' ornamento a una Donna e la fa stimar molto apresso di chi lo sa e ben volere maravigliosamente dal marito suo, peroché non può havere un huomo maggior contentezza che veder la robba e i figli e quel che egli ha in casa esser amato e custodito da la moglie sua, facendo argumento da questo esser amato da lei esso anchora.</p></sp>
	<sp><speaker>Mar.</speaker><p>Vi vorrei più minutamente intorno a questo governo.</p></sp>
	<sp><speaker>M.R.</speaker><p>Credo che tu sappi Margarita che per sostentamento et accrescimento di una casa fa bisogno prima che l' entrate venghin dentro di fuora, la cura de le quali s' appartiene al huomo et oltre a questo bisogna poi che sia in casa chi le conservi, il che si conviene a la Donna perché se l' uno acquistasse e l' altro spergesse e lassasse andar male la cosa andrebbe in perditione, e per il contrario quando queste due cose s' accordano insieme ne vien poi la felicità de le case, e per questo voglio primamente che una giovine non si lassi pigliar dominio adosso da l' otio, dal sonno, da la pigritia, e dal tedio del viver come molte fanno che per fastidio non san di che e per poltronaria si stanno fino a mezo giorno nel letto, e lassano andare a brudetto la casa e quel che v' è, e sel' marito le dice mai niente l' avanza di voce tal che egli dopo poche volte se ne riman per abandonato e sta in casa sempre come un rabbioso, ma voglio dico che ella si levi ordinariamente di letto assai a buon' hora, e che andando una volta o dove per la casa dia l' occhio a tutte le cose, ordini per tutto l' giorno a le serve quel che han da fare, e vegga che tutte le cose stieno al luogo suo determinato, acciò che occorrendo haver bisogno d' alcuna non si habbia da perder tempo in cercarla perché l' ordine importa assai in ogni attione, e massime ne la cura de la casa, nel commandar poi voglio ch' habbia tal maniera che i servi spontaneamente e con affettione facciano l' uffitio loro, et in un medesimo tempo stieno in timore , tal che non si senta mai in casa un minimo romoruzzo di discordia o disubidientia, E non faccia come molte che tutto l' giorno quanto gli è longo fan la Comedia con le serve Borbottando e gridando tutta via di sorte che par sempre la casa loro la casa del diavolo, e non vale un soldo tutto quello che disputano, Perché il più de le volte nascerà che una serva vendendo in piazza parecchie once di fichi secchi si sarà lassata torre un ficho vantaggio da compratori o simili altre frivolezze, e de le cose che importan poi non se n' accorgano e non n' han cura, Dopo che ella dunque haverà la mattina come t' ho detto data regola a ogni cosa per tutto l' giorno voglio che si ponga a lavorare di sua mano qualche cosa, più in vero perché quei che vengano in casa non la trovino ociosa che per guadagno che sia per cavarne, venendo poi il marito ella ha da far gli incontra e mostrare di rallegrarsi di vederlo, e se non lo fa di cuore almen finga di farlo, e s' ei menarà in casa forestieri voglio che ella li raccolga con buonissimo viso è dando una volta destramente in cucina dia ordine che vi sia da farle honore e non mostri di sbigottirsi con far rimenio, come ho visto fare ad alcune che se elle hanno pur per sorte a desinare un fattor di villa trasordinario si aviliscano e parlan fuor di proposito e fanno un burbuchio un romor di sedie e di scabelli un raggionarsi per casa senza saper che farsi, né che ordin pigliarsi, di sorte che lo faranno star due hore a disagio ad espettar chel' pasto sia a ordine, e poi a la fine verrà in tavola per trasordenario due frittale di uno uovo e mezo l' una e sguaza, e con si magri tratenimenti lo intertengano a tavola e con tante scuse che el poveretto suda di smania di andarsi con Dio e fa voto fra se stesso se ne scampa di non tornarvi mai più.</p></sp>
	<sp><speaker>Mar.</speaker><p>Mi fate quasi vergognare a sentirvel' pur dire.</p></sp>
	<sp><speaker>M.R.</speaker><p>Da queste ta' cose si ha da guardare come dal fuoco una gentil Donna, et in somma ha sempre ogni sua attione et occorentia a mostrare almen fingendo di haver desiderio di compiacere il marito suo in tutto quel che ella conosca che gli sia a grado e di tener affettione a lui, a la casa sua, a le substantie, ai figli, et ogni cosa sua, e se non lo fa con buono animo mostri di farlo, perché di qui nasce che ella può poi più arditamente spender nele vesti, però che vedendola il marito così utile nel resto et affettionata a la casa non solo le compra queste volentieri ma la essorta spesse volte a farlo e così si da ne la ragna da se medesimo.</p></sp>
	<sp><speaker>Mar.</speaker><p>Ne i piaceri poi che voi volete che ella si pigli che via ha da tenere, che sia al proposito?</p></sp>
	<sp><speaker>M.R.</speaker><p>Ogni cosa ti dirò, Tutti i piaceri che io t' ho da dire che debba havere una giovine hai da sapere che egli hanno origine et aiuto principalmente da ritruovi, conviti, veglie, feste, boschetti, pescagioni, parentadi e veglini, e ritruovi privati sopra tutto or essendo, questo una giovene ha da desiderare di trovarsi in ta' luoghi per nutrimento e mantenimento di que' diletti e piaceri di che noi parlarem poco dopo, e tal desiderio ha da tener in sé nascosto e di fuora palesemente ha da mostrare di dilettarsi per natura di trovarsi in feste e conviti e simili non per altro se non simplicemente per pigliar piacer di que' balli e giuochi che vi si fanno, e per questo ha da far professione e massime col marito d' esser inclinata da la natura a ta' cose, acciò che veggendola egli andarvi volentieri non suspichi per questo cosa nessuna ma lo reputi a la natura e ne stia con l' animo quieto, e così egli gli concederà sempre che vorrà per non voler repugnare a quel che la sia inclinata naturalmente, e per coprir meglio l' animo suo le gioverà molto il mostrar sempre la medesima purità d' allegrezza in un ritruovo che in un altro, E se bene la saprà che in qualche luogo non vi sia per haver piacer nessuno anzi dispetto non per questo ha da far vedere di non desiderare d' andarvi, anzi andandovi coprirà il dispetto et il fastidio con finta allegrezza, et se parimente in alcun luogo ella harà qualche maggior contentezza e trasordenaria non per questo esca punto de l' usata sua allegrezza, Et in somma in ogni luogo, in ogni tempo mostri sempre la medesima disposition d' animo, acciò che la brigata et il marito principalmente imputino il tutto a la condition sua e a le stelle che così l' habbino inclinata, guardisi oltre a questo che un maggor contento o dispetto non la faccin tornare in casa o più brillante di letitia o più sospesa di sdegno, anzi mostri sempre una medesima faccia e nascosissimamente cuopra la varietà de pensier suoi e i travagli e mutation de l' animo.</p></sp>
	<sp><speaker>Mar.</speaker><p>Quanto mi riuscite savia mana Raffaella.</p></sp>
	<sp><speaker>M.R.</speaker><p>Pensati figliuola che gli anni fan conoscer le cose, e felice colui che col crederle ai vecchi le conosce in gioventù.</p></sp>
	<sp><speaker>Mar.</speaker><p>Ben dite, ma seguite di mostrarmi la maniera ne lo intertenersi che ha da haver ne i ritruovi e ne le conversationi questa che voi formate hoggi vera gentil Donna.</p></sp>
	<sp><speaker>M.R.</speaker><p>In ogni luogo dove gli accada di conversare o con donne o con huomini habbi avertentia costei di non si lassar mai trasportar a far un minimo movimento o dir una minima parola che passi il termine de la modestia et honestà, perché t' ho detto e ti replico che questo è quel che fiorisce ogni attione di una donna, e però ingegnisi in tutto quel che fa o dice che penda più presto in esser troppo continente che troppo ardita e sfaciata, e faccia profession non solo che gli dispiaccino i vizi e la viltà così in se stessa come negli altri, e che gli dilettino anchora l' opre virtuose e gentili, E fra tutti i brutti costumi che li sia da fugir sempre voglio che principalissimamente s' ingegni di non esser bugiarda né novellaia, anzi mostri sempre di parlare puramente de le cose come le sono, salvo quel che potesse nuocere a l' honestà sua, perché in questo è ragionevol di fuggire e simulare una cosa per un' altra più che può, habbia anchora avertentia di non dir mai cosa nissuna che possa generare sospetto alcuno in qual si voglia, il che gli interverrà se piglierà per vezzo di non parlar mai tropo, e pensar prima la cosa inanzi che gli esca di bocca, et avertire a le cose che gli son domandate inanzi che ella risponda, perché hoggi la nostra città è piena di malissime lingue et a ogni piccola cosa e semplicemente detta si fa un comento grandissimo, et è difficil cosa a ripararsene, ma il parlar parlar poco e con accortezza è il meglio che si possa fare, E' molto da fugir anchora il venir in fama di mala lingua, il qual vezzo è hoggi quasi in tutte le donne, et è pestilentissimo e vile, però una Donna ha da cercar sempre i fatti de gli altri, ma dir ben di chi lo merita, e non dir mal nessuno.</p></sp>
	<sp><speaker>Mar.</speaker><p>Or non ha da far differentia o, i nel parlar o in tutto quel che gli accade fra un virtuoso e gentile e un' altro scostumato e vitioso?</p></sp>
	<sp><speaker>M.R.</speaker><p>Assaissimo; perché si come io t' ho detto che una gentil donna ha da prezzar più nel animo suo le persone virtuose e gentili che gli scellerati e sgarbati così anchora ha da far qualche differentia di benignità ne l' accogliere le riverentie e gli honori e i ragionamenti di quelli e di questi, però che di qui ne nascerà che tutti quegli nella città che haran bello spirito quasi a gara se ingegnaranno di esaltarla et honorarla, essendo che naturalmente ciascun ama e reverisce quegli da quali vede esser conosciute le sue virtù, et ha questo una donna di stimar assai, perché importan più quattro o sei che avanzin di buona fama gli altri de la città importan più dico ad essaltar e metter inanzi una giovine che non farà tutto l' resto, però che lor son quegli che se una giovine ha in sé qualche bella virtù la sanno conoscere e far conoscere ad altri dove che gli altri o non ve la conoscevano o non ve la vorrebber conoscere, acciò che ella fosse come loro in dozina per poterla condurre in qualche atto ville secondo l' appetito loro, E avertisci che io non voglio che ella faccia questa differentia che io ti dico molto grande et apparente anchor che ella conosca che i meriti di qualche uno lo ricerchino perché sarebbe pericolo che i gioveni di dozina non si sdegnassero e per questo sparlassero e la mettessero in chiacchiare e novelle, che non è al mondo la peggior cosa, ma con destrezza e prudentia mostri alquanto più benignità a quei che più meritano et alquanto manco a chi manco si conviene, et se la disaguaglianza del' humanità sua non sarà secondo i meriti per questo i virtuosi e gentili non se sdegnaranno como quei ch' hanno giuditio, e conoscon che alei è forza di far così, ma da l' altra parte si sdegnarebber ben quegli altri come persone di poco conoscimento e nutriti ne la viltà.</p></sp>
	<sp><speaker>Mar.</speaker><p>Ame non bastarebbe mai l' animo di far atto amorevole verso di alcuni che non solo fusser persone di dozina ma sien tenuti publicamente di pessima fama, come gli è quel vostro buon parente che voi ben sapete che non è donna in Siena che lo possa sentir ricordare.</p></sp>
	<sp><speaker>M.R.</speaker><p>Gli è molto peggio che tu non dici: io ti so dir che gli ha tutte le virtù cardinalesche, et io meglio che alcuno te ne potrei informare, ma non merita l' conto, bastiti che egli non ha parte nissuna che gli stia bene se no l' esser odiato da chi lo conosce o per vista o per fama, a un simile ti confesso che una gentil donna non ha da usar mai benignità nissuna né favorir in qual si voglia cosa giù mai, ma io non voglio per questo che ella gli usi scortesia non perché non la meritasse ma per rispetto di lei stessa, si per esser bruttissima macchia in una Donna gentile l' usare scortesia, si anchora accioché egli per esser malissima lingua non trovasse qualche canta favola e qualche storia maligna in terza persona che le nocesse, benché in vero a costui che tu dici non sarebbe huomo che gli credesse il pater nostro, ma per star più in su'l sicuro è da lassarlo andare senza mostrarsegli mai benigna né scortese e non ne far conto in nessun modo.</p></sp>
	<sp><speaker>Mar.</speaker><p>O quanto l' ho a noia se voi il sapesse.</p></sp>
	<sp><speaker>M.R.</speaker><p>Basta, tienlo coperto nel' animo, e di fuor mostra non farne conto né in ben né in male, per rispetto di te e non di lui, voglio anchora che questa giovine ch' io ti dico se per sorte si trovarà haver mostrato benignità e cortesia ad alcuno pensandosi esser tale che lo meritasse e di poi conoscerà essere il contrario, però che gli huomini non si conoscan così il primo dì, voglio dico che questo non manchi così subito de la sua humanità ma a poco a poco senza che egli se n' accorga venga spengendola ogni dì più acciò che essendo egli avezzo ne la cortesia non si sdegni di quella mutatione e per questo, cerchi di vendicarsene, per la qual cosa o non si ha da mostrar atto benigno a uno o havendo cominciato bisogna seguire o vero molto destramente tornarsene in drieto, essendo che chi è avezzo nel bene si sdegna di perderlo, dove che se non havesse provato il buono non harebbe cagion di sdegnarsi di quel che non si potrebbe chiamar perdita. E però ha da haver lei l' avertentia che io dico, se già ella non havesse ricevuto tale ingiuria da alcuno che le fusse forza di mostrarsene scopertamente scrucciata e sdegnosa, ma innanzi chel creda tale ingiuria vegga molto ben prima di saper la verità, però che hoggi il mondo è tanto pieno di perfide lingue che trovano e cantano spesse volte cose che paian verissime più che l' vangelo, e di poi si conoscan vane e di nissun momento, e questo procede da la invidia grande e poche facende che son nei gioveni del nostro tempo che l' otio gli costrigne andar cercando i fatti d' altri, e sopra ogni minima apparentia compongon casi e novelle et le ammagliano con tante frasche che son tenute da chi l' ode come articol di fede, et il più de le volte non è vero cosa nessuna, E per questo pensi bene una donna inanzi che la si tolga a nimicar alcuno, E non faccia come Madonna Artusa che commossa da non so che sogno che fece si messe ne la testa senza altro saperne che un giovin la miglior pasta del mondo havesse fatto non so che uffitio gattivo contra di lei, e subito sconsideratamente si accese di odio contra lui e stemperoccisi si che gli faceva scortesia et atti sgarbatissimi e fuor di proposito di non gli comportar mai quando ben gli havesse meritati, e tanto più quant' ei non haveva colpa nissuna che tanto sapeva il perché questo fusse quanto tu lo sai tu, non di meno costei hebbe buona sorte che questo giovine era di sì buona conditione che non se ne commosse giù mai, né se n' alterò, anzi non mancò mai de la sua solita gentilezza e l' honorava e reveriva nel medesimo modo che prima, ma non è per questo che ella non si mettesse a pericolo che egli sentendosi senza colpa non si sdegnasse di sorte che le gricce tornassero in danno di chi le faceva, E votti dir più oltre che quando ben costei fosse stata in qualche parte ingiuriata da lui non doveva per questo far simili atti vili, e se non voleva usarli benignità non haveva da farli scortesia, perché in somma la cortesia ride e sta bene fra l' altre virtù e belle par ti di una donna come siano i rubini e le perle fra l' oro, oltre anchora che nel fare scortesia si mostra di stimar altrui troppo, che non è la maggior vendetta che non far contro di uno né in ben né in male come in questo mondo non fosse.</p></sp>
	<sp><speaker>Mar.</speaker><p>Che bisogna mana Raffaella haver tanto riguardo et avertentia che alcuno non si sdegni che potrà egli mai fare che nuoca a una donna che non faccia errore e viva honestamente, io ho sempre inteso a dire orina chiaro e fa le fica al Medico.</p></sp>
	<sp><speaker>M.R.</speaker><p>U' non dir figluola mia, grandissimo danno le potrà fare perché hai da sapere che l' honore o il biasmo non consiste principalmente nel fare ella una cosa o no la fare ma nel credersi che la faccia o non credersi, perché l' honor non è riposto in altro se non ne la stimatione apresso a gli huomini, però che sel serà alcun segrettissimamente o ladro o homiccida o simili e serà tenuto lealissimo e giusto tanto è apunto quanto a l' honore come se non havesse quei vitij, E così per il contrario essendo huomo da bene et tenuto scellerato le virtù sue gli sono poco men che vane e superflue, e questo parimente si ha da dir d' una Donna l' honor de la quale non consiste come t' ho detto nel fare o non fare, che questo importa poco, ma nel credersi o non credersi, or essendo questo ha lei da far un gran conto che alcun sdegnandosi non truovi qualche fintione per vituperarla, perché se ben molti che conoscan le virtù di lei e la poltronaria di lui passaranno la cosa e non la crederanno, non di meno saran molti altri che senza guardar a le cose così minutamente gli daran pienissima fede, e così la poveretta a torto sarà infamata, E per questo una Donna ha da usare ogni arte non di no far la cosa ma di non dar cagione che si habbia da trovar historie sopra de casi suoi, Et a questo le gioverà da una parte il fare scortesia a nissuno e da l' altra el non far le cortesie troppo particolari, ma passarsela sempre per il generale, e rimeritare più le virtù d' altrui col conoscerle in se stessa et apprezzarle che con l' accoglienze troppo manifeste, perché ne potrebbe seguir due cose dannose l' una che le male lingue che se ne accorgessero harebber dove cominciare a ordir le lor tele, e quelli stessi che le ricevesseno entrarebbeno in speranze le quali non gli riusciendo poi si pensarebber anchor essi aver cagion di dolersi e lamentarsi, e se pur tirati da qualche speranza procedesser troppo oltre o con parole o con atti habbi lei avertentia da mozar loro le maestre dal principio e non far una minima cosa dove possino appiccarsi, et intorno a questo ha sempre una donna da star accorta e destra in tutti i luoghi dove si truova come son feste, giuochi, veglie, balli, chiaranzane, ragionamenti particolari che tanto si usano hoggi et al mio tempo si biasimavano, in tutte queste occorentie pensi sempre di haver intorno insidiatori chi tratto da qualche speranza chi per uccellare a qualche segno dove possa appiccarsi per dirne male, e le bisogna haver cento occhi e cento orecchie et una lingua sola et quella molto savia et accorta, però che come le esce fuora una parola da comentarsi non è più possibile di farla ritornar dentro, e per questo le bisogna pensare a le cose prima, Ma hora mai Margarita il corso dil mio ragionamento ne ha condotto a quella parte che importa più che tutto l' resto, e che io riserbava di dirti per l' ultima, però sarà buono che io te ne ragioni che non è da lassarla passar per niente, perché tutto l' resto che haviam detto sarebbe zero.</p></sp>
	<sp><speaker>Mar.</speaker><p>Che cosa può esser questa che mi par che si sia parlato del tutto, e beata colei che potesse esser tale qual voi la havete hoggi formata, et io per una mi vuo sforzar di accostarmici più che posso.</p></sp>
	<sp><speaker>M.R.</speaker><p>Quel che ci resta da dire è la maniera che ella ha da tenire in verso gli innamorati suoi e l' avertentie che ella ha da havere in saper elegersene uno fra tutti; il qual sia con quelle parti che si richieggono a un vero e gentil innamorato, il quale ella dopo che l' ha eletto ha da amare con tutto l' core e con tutto l' animo e favorire et accarezzare nel modo che intenderai appartenersele.</p></sp>
	<sp><speaker>Mar.</speaker><p>O volete ch' una gentil Donna madonna Raffaella habia il capo a gli amori?</p></sp>
	<sp><speaker>M.R.</speaker><p>Tu parli da simplicella; e che vaglion le bellezze e le virtù e i bei costumi in una donna, e tanto più quanto è più nobile et eccellente senza l' amore il qual fiorisce e fa perfetta ogni altra bella parte? e tutti gli altri piaceri e diletti se egli non vi si ritruova son cose sciapite e vane, perché le feste, balli, i giuochi, i ritruovi, le veglie, le virtù, le bellezze senza amore son proprio come una bella casa la vernata senza il fuoco, over come la messa senza il pater nostro, ogni minimo sollazzo piglia forza dove egli è, le ville per la presentia sua paion paradisi, i boschetti, le caccie, le pescagioni, le cavalcate senza lui son freddissime e con esso dolcissime e dilettevoli, et a che si può dir che sia buona una gioventù che si passi senza provare amore? e quant' è d' haver compassion a quelli che passati i quaranta anni si accorgan di questo e prima scioccamente non se n' accorsero, miseri veramente si posson dire e sfortunati e superflui nel mondo, E beatissimi per il contrario quegli huomini e quelle donne che inanzi a vinti anni hanno imparato a le spese de gli altri a conoscer la forza e la possanza che ha amore in quegli anni che son da vinti a trentacinque, e in quel mezo principalmente questi si posson metter nel calendario di beati, ma gran giuditio e gran discorso e molt' arte e governo bisogna havere a governarsi e reggersi intorno a questa parte et massimamente a una Donna per esser a lei più de importanza il pericolo che le ne siegue.</p></sp>
	<sp><speaker>Mar.</speaker><p>Poi che voi dite che gli è così, io non posso se non credervelo, perché ho più fede in voi che in me stessa, E però ditemi un poco il governo che ha da tener questa gentil donna in guidar quest' amore e l' avertentie che l' ha da havere in eleggersi uno che sia come esser debba.</p></sp>
	<sp><speaker>M.R.</speaker><p>Inanzi che io ti dica le parti che ha da haver un giovine per meritar d' esser eletto da una gentil donna per suo vero innamorato voglio che noi ragioniamo un poco quai gioveni hanno da esser fuggiti come le serpi da le donne, però che conoscendo prima questi assai più chiaramente si potrà poi mostrar le buone parti che ha da havere uno innamorato, e fatto questo si potrà seguir di parlar de la maniera che la donna ha da usar da usar verso quei che la debbia fuggire e verso colui che ella ha da seguire.</p></sp>
	<sp><speaker>Mar.</speaker><p>Mi piace, or dite adunque.</p></sp>
	<sp><speaker>M.R.</speaker><p>Per la pratica che io ho de le cose truovo che i gioveni che non arrivano a vinti anni et anco a vintidue che sanno per anco di latte sono pericolosissimi a una Donna e da fuggir come il diavolo, però che per la poca esperienza non san guidare un amore tre giorni, hanno i discorsi frivoli e snervati, affogarebero in un bicchier d' acqua, superbi et arroganti de la giovinezza loro, subiti e scandolosi, vantatori e parabolani la maggior parte, s' egli hanno un minimo favore o se ne vanton subito studiosamente, overo per esser poco pratichi se lo lassan cavar di bocca da mille insidiatori che gli hanno intorno sempre, ne le allegrezze e contenti son così stemperati che brillan continuamente e s' avedrebber le mura che non poson capir in sé, ne gli sdegni medesimamente si accendan di sorte che è forza che ogniun se n' accorga, et a la fine sbottano col dire il peggio che possono di quella povera donna che se gli sarà data in preda, gli par meritare di esser i pregati loro, et in somma non han costume che buon sia, E se per sorte sarà alcun di loro (benché rarissimi) che voglia esser segreto in ogni modo non saprà esser poi perché non se n' accorgendo farà palese in due giorni tutto quel che gli sia accaduto, e farà pigliar sospetto di molto più, io ti confesso bene che se fusse possibile sforzar la natura che facesse un giovine in quella età savio e pratico sarebbe benissimo di amarlo ma non è da metersi a questo pericolo, che di mille non se ne trova uno che non sia scempio, superbo, levantino, fumosso, vantatore, fastoso, scandoloso, e mal creato, però fuggili una donna più che può se non vuol esser in quattro dì la favola di Siena.</p></sp>
	<sp><speaker>Mar.</speaker><p>Conosco che dite il vero perché la moglie di misser Donato è stata sotterrata per sempre dal suo Cugino.</p></sp>
	<sp><speaker>M.R.</speaker><p>I vecchi Margarita non son niente manco da lassare andare, perché se bene egli hanno maggior discorso e più maturo consiglio e più pratica del mondo, non dimeno gli hanno anchor tante partaccie pessime e gaglioffe che ricompensan di longo quel poco di buono che gli hanno di esser pratichi, E fra le brutte parti che sono in essi una ne hanno scelleratissima, e questo è che tu non ne trovarai uno che non sia malissima lingua e invidioso, e ci,e, n' è la ragione perché vedendo di non haver più gratia loro crepano se sano o pensano che alcun gode nel' amore et aiutansi col chiachiarare ne le buttighe a foconi e levari pezi de le povere Donne, E se per sorte alcun di loro harà ventura alcuna con qualche donna subito se ne vanta per mostrar di non haver persa la gratia de le donne come la brigata si pensa, che bisogna che io mi distenda in parlar di loro, che posto caso il che è impossibile, che fusser segreti, savi, accorti, buone lingue, et havesser tutte le virtù de l' animo che si possono havere che vuol far per questo una giovine bella de l' amor d' un vecchio canuto, bavoso, lercio, moccicone, fastidioso, novellaio, col fiato puzzolente, e mill' altri mancamenti da dar vomito ai cani e da far la penitenza senza peccato.</p></sp>
	<sp><speaker>Mar.</speaker><p>Di gratia non me li ricordate più, io vi so dir che chi harà voglia d' un tale amore harà il giuditio ne le calcagna.</p></sp>
	<sp><speaker>M.R.</speaker><p>Pessima generatione è anchor quella di questi chiachiaroni e parabolani, e vantatori, di questi stracca murelli, effeminati che non sanno far altro che profumarsi, lisciarsi, strigarsi una barba, legarsi una calca, e vantarsi di quel che a bocca gli viene, e metterebber in novelle il paradiso, E se per disgratia hanno la gratia di qualche donna van braccando con ogni ingegno che ella gli faccia qualche favore in tempo che sia qualche uno che se n' accorga, e se qualch' un gli n' è fatto segretamente, essi poi trovandosi con gli altri cercan con mille astutie che si sappi, da un canto fingendo di non voler dire e da l' altro facendo in modo che s' habbi da sospicare, et in somma bisogna in un modo o in un altro che un lor segreto venga palese in pochi dì o col vantarsene o con la sfacciataggine ne le veglie e ne i ritruovi che quanto più v' è gente più si ficcan sotto a la Dama e cercan favori scoperti, e non glie gli facendo si sdegnano scopertamente e fanno l' adirato che ogn' un se n' avede, e se egli haran qualche cosa che gli piaccia subbito brillano et fanno mille pazzie da far accorger le mura di tutti i lor fatti, e non le lassano uscir di casa un passo che non le vadin dietro, e di qui nasce che se bene una donna gli ha dato la gratia sua presto è sforzata di toglierla over di rimaner la favola de vulgo, e così non hanno questi tai mai amor che gli duri due mesi, e la maggior parte poi se ben sono sfacciati a la scoperta e a la presentia d' altri a la segreta poi son manigoldissimi.</p></sp>
	<sp><speaker>Mar.</speaker><p>Mi fate ricordar madonna Raffaella di un de cotesti fastidiosi senese che gittando i limoni a la dama in presentia del Marchese del Vasto fece mille civette perché ella havesse da farli favore in presentia del Marchese accioché i segni si ricontrassero con quel che gli doveva haver detto.</p></sp>
	<sp><speaker>M.R.</speaker><p>In camullia fu cotesto, l' ho ben sapputo, poco mancho anchora è da rifiutare quella razza di giovani che si reputano e si tengan tanto o per le virtù o per le bellezze che gli par che sia in loro che si pensano che le donne s' habbino a gittar per le fenestre per amor loro, e bisogna sempre che le poverette gli vadino a versi, e d' ogni minima cosa si sdegnano e vogliono che le non mirino e non parlino pur al marito non che a fratelli e cognati o altri, E in somma gli par ragionevole d' haver a esser la Dama loro e da essi habbia a venir il favorire e il commandare, come se le Donne fussero obligate per viva forza ad andarli dietro, con questi tali guardisi una Donna di non s' intrigare in amore, che se ne pentirà presto, e non harà mai un' hora di tempo che buon sia.</p></sp>
	<sp><speaker>Mar.</speaker><p>Si vuol domandarne (per quanto intendo) la nipote di quel cavaliere voi m' intendete.</p></sp>
	<sp><speaker>M.R.</speaker><p>T' intendo benissimo. hor io non voglio Anchora che una gentil donna doni il suo amore a persona che habbi moglie, Però che tu hai da sapere che amore vuol tutto l' huomo, e bisogna che chi vuol essere vero innamorato spogli l' animo d' ogni altra cura e pensiero, mai non pensi in altro il dì e la notte che ne la cosa amata, e questo non lo può fare uno ammogliato che a viva forza è necessitato, se non vuol esser deriso da ogniuno, ad haver nel' animo principalmente et inanzi a tutte l' altre cose la cura de la casa sua, l' amor de la moglie, de figli, e de la robba, e rari sono che o bella o brutta che habbin la moglie non gli portino amore, perché la continua conversatione gli sforza a ciò, E se pur, lassando tutte queste cose dietro a le spalle, porrà tutto il pensiero a la cosa amata gli ne torna vituperio grandissimo, dil che non può far che non pigli fastidio, e così viene a star sempre come uno arrabiato, E se alcun vorrà dire che egli può segretamente attender ad amore, e palesemente mostrar d' haver l' animo a la casa rispondo che non lo può fare, E te lo pruovo, uno innamorato come t' ho detto bisogna che i contenti suoi che egli ha nel' amore egli sdegni secondo che gli accade stien sempre segrettissimi e gli cuopra più che può mostrando sempre a la palese un medesimo viso, Ma perché secondo i casi che gli accascan nel' amore bisogna (per poter meglio in palese fingere) sfogar qualche volta da se stesso il dolore allegrezza e per questo non ha luogo nissun più al proposito che la camara sua e il suo letto, perché arrivando in casa e rinchiudendosi in camara può fra stesso sfogarsi, e pensare, et imaginare i ripari che faran di bisogno secondo i successi e tal volta piagnere, lamentarsi, rider fra se stesso e smaniare, secondo che n' harà cagione, accioché dopo questo sfogo possa poi fra le brigate meglio ricoprire i suoi pensieri, or tutto questo non può fare uno ammogliato, anzi gli bisogna più simulare in casa e ne letto suo che in altro luogo per ingannar la moglie, Et in ogni modo dopo mille avertentie non potrà al fin fuggire di non metterla in sospetto, del che ne nasce che ella come un diavolo scatenato a tumultuare, Et empir la casa di guerra e di tormenti, et a spiar chi possa esser la donna amata, saputo che l' ha vituperarla, e infamarla in ogni luogo che si truova, E così ne segue la ruina di quella Donna, la disperation di lui, e mille altri disordini che tu gli puoi pensar per te medesima.</p></sp>
	<sp><speaker>Mar.</speaker><p>Dunque volete madonna Raffaella che si habbi da eleger uno che non habbi anchor moglie ma sia anchor  per torla?</p></sp>
	<sp><speaker>M.R.</speaker><p>Sarà manco male, ma non bene in tutto, perché quando poi ei la torrà si potrà dire che tal' amore sia finito, et io intendo che uno amor dopo che egli è incominciato non habbi da mancar se non per morte.</p></sp>
	<sp><speaker>Mar.</speaker><p>O' come ha ella dunque da fare perché tutti gli huomini o si truovan moglie o l' hanno a pigliare.</p></sp>
	<sp><speaker>M.R.</speaker><p>Alcuni ne sono che non l' hanno, e non l' hanno a torre come intenderai. Pericolosissimo è anchora l' amore de forestieri generalmente e massime di quella sorte che ci è venuta da pochi anni in qua et te ne potrei dare infinitissime ragioni, ma non ti voglio infastidire, bastiti che ti puoi specchiare in madonna Giacchetta madonna Lonarda, la Baratina, la tua Pigionale, e qualche un' altra anchora, pur donne invero tutte da pochi soldi, e guarda il frutto che n' han cavato di tali amori, Pestilente è l' amor de grandi e de potenti in una città, E di questo ti potrei dare infiniti essempi, ma so che gli sai benissimo, et per non contar minutamente tutte le generationi de giovani che son da rifiutar nel' amore, fugga in somma una Donna oltre a questi che io t' ho detto quelli anchora che hanno nome di prosuntuosi a la scoperta, rincrescevoli fastidiosi, bugiardi, appoiosi, bruti, vili di sangue, male lingue, giocatori, biscazeri, bastemiatori, troppo stringati in sul bellacio leggeri capauoli, sfacciati, putanieri, perdigiorni, e simili generationi di poco conto.</p></sp>
	<sp><speaker>Mar.</speaker><p>Poi ch' io ho inteso da quali si ha da star discosto vorrei che voi mi dicesti le parti che si ricercano in colui che ha da meritar l' amor d' una gentil donna.</p></sp>
	<sp><speaker>M.R.</speaker><p>Egli ha da esser la prima cosa tutto il contrario di què che noi haviamo hora vituperati, E per replicartel' meglio in poche parole dico ch' io voglio che chi ha da esser degno del' Amor d' una gentil donna sia giovine di età da vinti a trentacinque, et in quel mezo massime ciò è fra vintisette e vintiotto, nel qual tempo il discorso è maturo, e si ha giù la pratica de le cose de l' amore, e guidasi e governasi bene ogni cosa che possa intorno a questo accascare, voglio che sia nobil di sangue, la qual cosa porta grandissima sodisfattione, e sia bello et agratiato non solo nel' aspetto ma ne la persona anchora e ne i movimenti, perché si ben la bellezza non è la principal cosa che si ricerchi in amore nondimeno ell' è di grandissima importantia, e gran contento porta quando ci son l' altre parti, debba esser costui costumato et modesto et ben creato in ogni sua parola et attione, e questo senza affettione alcuna, rispettoso generalmente e difensor de l' honor de le Donne, e de la sua principalmente, riposato e quieto in ogni suo movimento, e faccia sempre professione d' haver in veneration tutte le Donne e più e manco secondo i meriti loro, voglio che sia segrettissimo che a pena si confidi di se medesimo ne le cose che importano, et habbia avertentia di tener non solamente segreto quel che importa ma ogni minimo favoruzzo acciò che non vi sia poi sopra fato i comenti, guardisi sempre questo tale di non venir con alcuno in ragionamenti di quella donna che egli ama ma quando pur gli sia forza per qualche caso parlarne il che se non facesse darebbe maggior sospetto parline con quella accortezza che ei più può e manco che può, ma s' egli è possibile fugga con destrezza tai parlamenti perché è pericolosa cosa che nel ragionare colui che sta male non gli venga arrossito o impalidito secondo quel che egli ode o parla, e pensisi sempre che le brigate che l' odano cerchin con ogni instantia di cavarli di bocca qualche cosa, e però pensi ben le parole inanzi che gli eschin di bocca, voglio che egli habbi anchor tanto giuditio che sappi corteggiar la sua donna qualche volta ma non molto spesso, e trovarsi alcuna volta dove lei, con tal' arte che paia che per qualche altro effetto lo faccia e quasi gli sia forza, e non gli vada continuamente dietro, Ha da guardar anchor d' esser tenuto persona gentile, cortese, e liberale, con ogniun generalmente e massime con le Donne, e di vestir bene e con garbo di maniera che le fogge sue non die segno d' instabilità e di poco cervello, Ma di fermezza d' animo e di persona riposata, le mascare e le livree et imprese e simili non giudico che le faccia ogni giorno tal che non si veda mai se non lui, E non voglio anchor che le fugga in tutto ma con tal continentia e tia e saviezza le faccia che non si conosca da nissuno a che fine egli principalmente le faccia, a che gli gioverà assai il saper mostrare d' haver l' animo in un luogo e tenerlo segrettissimamente in uno altro, E non sol vorrei che non havesse voglia ma non si dubittasse anchora che gli havesse da torla, come sarebbe si fusse prete ma non con chierica tal che l' habito non fusse altro se non una scusa di non haver a tor moglie, per goder poi più con tutto l' animo l' amor de la donna sua, et in somma ingegnisi questo tale di farsi conoscer per persona gentile, stabile, virtuoso, litterato, rispettosissimo, a la palese, defensor de le donne, magnanimo, accorto nel saper pigliar le occasioni quando venghino, sappi fingere e ricoprire i suoi pensieri, e sia fedele a la donna sua, et costante, et infiammato in amarla, perché l' amor cominciato che gli è vuol durar fino a la morte, e sopra tutto sia savio in sapersi governar secondo le cose che accascano tutto l' giorno, perché non si può darli regola più particolare, ma bisogna rimettersi al suo giuditio, hor tale qual t' ho detto ha da esser un giovine se vuol meritar la gratia d' una gentil Donna, E tal' ella sel l' da elegere.</p></sp>
	<sp><speaker>Mar.</speaker><p>Me l' havete depinto M. Raffaella così eccelente che io non credo se ne truovi nissuno al mondo.</p></sp>
	<sp><speaker>M.R.</speaker><p>Pochi ne conosco in vero, e tanto più ha da tenersi beata colei che è amata da un simile, et avertisci Margarita che se una giovine non può trovare in alcun tutte queste parti faccia la sua diligentia, e dipoi appicchisi a chi n' ha maggior parte e più importante.</p></sp>
	<sp><speaker>Mar.</speaker><p>Questo vi confesso ben che gli è possibile.</p></sp>
	<sp><speaker>M.R.</speaker><p>Hor noi haviam anchor da discorrere eletto che una gentil donna si harà un amante tale qual' io t' ho formato la maniera che ella ha da tenere nel intertenersi con lui e nel governarsi con gli altri che tutta via come uccellacci gli vengano da torno, perché non può esser così savia una donna che sappia troncare altrui le maestre in modo che alcuni se non tratti da speranza almen per far dispetto over per non sapere che altro si fare non si pigliano per essercitio di andarli civettando d' intorno.</p></sp>
	<sp><speaker>Mar.</speaker><p>Hor ditemi dunque come ha da far costei a difendersene in modo che non le rechin carico e mantenersi in un tempo l' Amore di colui che ella si ha eletto?</p></sp>
	<sp><speaker>M.R.</speaker><p>In prima guardi di non far questa elettion troppo subita, però che potrebbe facilmente rimanerne ingannata, peroché i giovani da' l dì d' hoggi sanno fingere e piagnere a lor posta e dimostrar d' essere tutto mele e poi riescon fiele e veleno, e non si conoscano così il primo dì, e però bisogna avertir bene un mese, due mesi, otto mesi, uno anno, e considerare profondamente ogni minima cosa, e di poi riuscendo bene il tutto debba risolversi a riceverlo per suo unico amante e dargli la gratia sua, E fatta la ellettione ha da deliberare due cose principalmente nel' animo suo per mantenimento di questo amore, Prima d' amare l' amante suo unicamente con tutto l' animo e con tutto il core sopra tutte l' altre cose care che ella ha al mondo, pensar continuamente in lui, tutto il resto dil mondo stimare un zero rispetto a lui, acciò che gli habbia ad amar lei medesimamente, perché in somma a volere esser amato bisogna amare, e quest' è una, l' altra è metter tutto l' ingegno et ogni arte a tenerlo segreto, perché la segretezza è il nerbo d' amore, et acciò che questo gli venga fatto bisogna che ella sia dotta in saper fingere una cosa per un' altra e mai non parli de l' amante suo né in bene né in male se egli è possibile, e se pur per caso è sforzata a parlarne qualche parola che non lo facendo fusse per dar maggior sospetto ricordilo e parline con destrezza, per che ella ha da pensar sempre che chi gli ne ragioni lo facci per scalzarla e veder dove la si truovi; E per questo fugga quanto può tai ragionamenti, accioché non accorgendosi con rossore o con pallidezza o altro segno no facesse argumento dil suo pensiero, He i ritruovi e veglie guardi di ragionare, molto con esso, E da l' altra banda non usi però tanto riguardo che fusse troppo perché le persone hoggi sono scaltrite e considerano a tutte le vie e tutti i modi che si truovano per far una cosa, però costei sforzisi di intertenere in palese l' amante suo vero con trattenimenti usati da essa con tutti gli altri che mostrin d' amarla perché hai da sapere che bisogna guardarsi da principio che una cosa non cominci a suspicarsi, peroché subito che gli è nato un minimo sospettuzzo o nel marito o in altri gli occhi poi se li raddopiano adosso, et è forza che in breve o in tutto o in parte le cose si scoprino, però vada assegnata né si mostri mai o col marito o con altri se non d' una medesima fantasia, né muti mai faccia né per contento o passion ch' ella habbi, perché a questi cotai segni molto si avertisse hoggi dì, essendo che soglion dir il vero il più de le volte, et è dificil cosa a temperarsene.</p></sp>
	<sp><speaker>Mar.</speaker><p>Se voi volete madonna Raffaella che costei sia tanto rispettosa in parlar de l' amante suo che piacere harà di questo amore non potendo mai dirle una parola? volete forse che si scrivin segrettamente il che mi par cosa molto pericolosa per non la poter far senza haversi a fidare di pollastriere?</p></sp>
	<sp><speaker>M.R.</speaker><p>Pericolosissima, è da fuggir quanto si può, che per una cosa che sia ben guidata per man di mezzani ne ruinan le centinara, ma quando altri fusse pure sforzato non havendo altra via d' appiccarsi a questa molto più sono al proposito i servitori che le serve, prima per esser le fantesche più semplici e novellaie da scoprire per loro stesse le cose overo da lassarle senza accorgersene cavar di bocca, di poi non se le può andar tanto a versi che per ogni minima cosa non si sdegnino con le padrone e per vendetta le vituperino, e non dubitano che gli sia fatto dispiacere conoscendo che è viltà far dispiacere a una donna, In un servitor tutto il contrario, discorre la cosa meglio, e si vergognarebbe di far le vendette si vigliacche, et oltre a questo sta in timore, perché conosce molto bene che se non si porta lealmente incorre in pericolo de la vita e mill' altre, ragioni ci è che sarebbe longo a raccontarle, non dimeno né de l' un né de l' altro non si fidi chi può far de manco, e serbi questo per l' ultimo rimedio.</p></sp>
	<sp><speaker>Mar.</speaker><p>E come harà dunque una donna a poter conferir de l' Amore con l' amante suo?</p></sp>
	<sp><speaker>M.R.</speaker><p>E questo ti dirò anchor inanzi che io mi para or io non voglio anchora che costei di chi noi parliamo sia frettolosa e subita ma patiente e riposata, et aspetti che le occasioni venghino se non hoggi domane, se non domane, tanto che venghino, e venendo sappile torre, e non le lassi passare per niente, che non tornano poi in drieto per richiamarle.</p></sp>
	<sp><speaker>Mar.</speaker><p>Lo scrivere dunque non vi piace?</p></sp>
	<sp><speaker>M.R.</speaker><p>Quando altri fusse certo de la fideltà et accortezza d' un servidore si potrebbe fare sicuramente, et è di gran contento et in quanto a l' amante ella potrebbe star sicura però che io lo presuppongo fidelissimo et aveduto e ne la camera sua e ne le casse sue non è pericolo che sia nissuno che possa andarli rovisciando lettere o favori, e ricercando s' egli non lo consente se giù costui non fusse amogliato, perché allhora ci sarebbe con lui gattivo taglio in questo et in tutte le altre cose.</p></sp>
	<sp><speaker>Mar.</speaker><p>Me havete detto poco fa Madonna Raffaella che il marito e la casa sua ha da esser la prima cosa che una donna ami in questo mondo et hor par che vogliate il contrario cioè che l' amor de l' amante passi ogni cosa.</p></sp>
	<sp><speaker>M.R.</speaker><p>T' ho detto che ella si ha da portar in modo che egli sel pensi e sel dia ad intendere che sia così, ma nel cor poi l' animo sia allogato dove egli sta molto meglio, e così ti replico hora che con li mariti basta a fingere d' amarli, e questo gli basta a loro, Faccia oltre a questo una gentil donna professione di gentile e cortese con tutti quelli che conversano in luogo dove ella sia, salvando però sempre in palese la modestia e l' honestà sua, perché oltre che questa cortesia come t' ho detto rifiorisce tutte l' altre virtù d' una donna, ella è anchor cagione che ella può più securamente fare qualche volta qualche atto cortese a l' amante suo, o in parlar seco, o in qualche altra cosa, come accade, il che se egli è fatto con accortezza si reputa più a la natura e condition di lei che sia inclinata a la cortesia che ad altra cosa che importi, E sappi Margarita che questo trattenersi che fanno hoggi le giovini con ogni uno che gli venga occasione gli da grande aiuto a assicurarsi a parlare qualche volta a l' innamorato loro, et ogni poco tempo che si parli con esso o in una veglia o in un ritruovo et in una strada qualche volta importa assaissimo, e puossi dire del buono in poche parole agevolissimamente, se giù una non havesse a fare con qualche parabolano e pascia bietole che lograsse quel poco tempo che importa tanto in dirle Signora Signora, non signora, si signora, la signoria vostra va a veder messa? e simili altre castronarie da dar vomito a chi le sente, Ben' è vero che le bisogna guardar a costei che quella cortesia che io voglio che ella usi con tutti quei che gli occorre non sia tanta che altri ne pigli tanta speranza perché ne seguirebbe un gran disordine che quei che hanno cominciato a sperare le piglierebbero ardire adosso et andrebbero tant' oltre con le parole che ella sarebbe sforzata a mancar di quella cortesia per non vituperarsi, et per questo non riusciendo a costoro il disegno si sdegnarebbero e cercarebbero di vendicarsi col fare il peggio che possono contra lei, e però vadino le donne col piè di piombo, et inanzi che faccino un atto benigno ad alcuno avertischino a chi lo fanno, Peroché si truovano certi preti ingordi che come gli è mostro un ditto si pigliano tutto 'l braccio, e per ogni minimo favoruzzo si pensan che una Donna si stia fracida de casi loro, e diventano la più importuna e la più appoiosa cosa del mondo, alcuni altri poi più pratichi si pigliano il bene come viene et in altro che in un favoruzzo tentano le donne se ci è disegno con tanta destrezza che esse stesse a pena se ne accorgano, E si truovano il varco aperto seguono animosamente e truovandol ristretto si tornano indietro né si sdegnano per questo,e però come t' ho detto bisogna conoscere a chi si ha da usare la cortesia o maggiore o minore e troncare da principio le vie e i passi a chi si conosce che vole andare più oltre che non debba, Non voglio anchor per niente che una gentil donna sia invidiosa et astiosa dil bene de le altre, e per questo dia orecchie a chiachiare e per dispetto di chi si voglia faccia sfavore o carezze ad alcuno, come ne conosco di molte che continuamente vano spiando i fatti de le altre, e si ridon di questa, e dicon male di quella, et ingrassano di dispiaceri altrui e de solazzi arrabbiano, e tutti questi sono atti vigliacchissimi et impertinenti al nobil animo di una gentil donna,e quali metton le donne che vi attendano in intrighi che non li svilupparebbe il paradiso, E se pur ella senza sua colpa sarà invidiata da le altre et harà qualche uno che per farle dispetto e per far piacere ad altrui ne dirà male e non la stimarà di tutto questo voglio che ella faccia poca stima, e non ci pensi mai né in bene né in male, et attenda a le virtù sue, et al modo di vivere che haviam detto convenirsele guardandosi sempre che a ragione altri non la possa calunniare, e che i segreti suoi stieno sotto terra, e dipoi lassi andare il mondo come vuole, e chi arrabbia arrabbi.</p></sp>
	<sp><speaker>Mar.</speaker><p>Mi fate sovenire d' uno che è più inviluppato in queste chiachiare che huomo che io conoscessi mai, che per far dispetto a una donna come egli è a capo di una certa strada e comincia a cantare e quando è più vicino a la casa di lei e va la voce rinnalzando, e passata la casa comincia ad allentarla persino che egli è in parte che non pensa di esser sentito dove si racqueta in tutto, e s' io vi ho da dire il vero non credo che collei se ne gratti punto gli occhi.</p></sp>
	<sp><speaker>M.R.</speaker><p>Io ti so dire che gli è una bella professione la sua, ma lassiamolo andare io vorrei anchor Margarita che questa nostra gentil donna non fusse avara cupida del denaio anchor che non molto ricca, perché oltre al' esser bruttissima macchia in una donna l' ingordigia del guadagno ma gliè anchor pericoloso, per che se si vedrà che ella vada ucellando a presenti et a le vencite o simil cosa saran molti che le donaranno, e si lassaran vincere qualche cosa subito gli parrà esser padroni di lei, perché l' esser ricevuti i presenti da una donna danno grande ardire sopra di lei a chi gli manda, e però non gli riceva per niente se giù non son frascarie o per qualche altra occasione sia sforzata per non far peggio, ma da l' amante suo voglio ben che gli riceva e gli tenga cari et alcuna volta gli ne renda il cambio, accioché egli conosca in lei l' amore e non avaritia, or io Margarita non saprei più minutamente parlarti de la maniera che ha da tener una gentil donna per mantenersi longo tempo l' amante suo et intertenersi con gli altri, però che per le diverse occasioni che possano accascare tutto l' giorno non si può por regola a ogni cosa, ma basta che ella ha da amarlo con tanta fede quanto può, e tenerlo in segreto con ogni suo sforzo e come poi meglio l' habbi da far bisogna rimettersi al suo giuditio.</p></sp>
	<sp><speaker>Mar.</speaker><p>N' havete parlato assai pienamente che la metà a pena de le parti che voi dite gli bastarebbero, ma vorrei sapere un' altra cosa, che favori hanno da esser quelli che ella ha da far quando verranno l' occasioni al vero amante eletto che sarà? e quanto oltre gli ha da, concedere per ristorarlo et per salvare in un tempo l' honestà sua?</p></sp>
	<sp><speaker>M.R.</speaker><p>Tu parli da giovine come tu sei che vuol dire honestà sua semplicella.</p></sp>
	<sp><speaker>Mar.</speaker><p>O' non me havete detto che l' honestà è la prima cosa che una donna ha da salvare.</p></sp>
	<sp><speaker>M.R.</speaker><p>Si apresso di tutti gli altri, ma con quel che si ama bisogna ingegnarsi di trovarsi con esso in luoghi segreti tutte le volte che ne verrà occasione.</p></sp>
	<sp><speaker>Mar.</speaker><p>E che se gli convien poi fare in tai luoghi?</p></sp>
	<sp><speaker>M.R.</speaker><p>Che cosa è, che se le convien fare a noccioli sciocarella? Tu mi riesci più scempia che io non pensava, voglio dico che quando sono insieme sien lontani da ogni fintione et unissi con tutto l' animo, col corpo, e con pensiero e con quel che più si può.</p></sp>
	<sp><speaker>Mar.</speaker><p>Voi parlate bucarato madonna Raffaella volete forse dire che una gentil donna in tal casa ha da fare le fusa torte al suo marito?</p></sp>
	<sp><speaker>M.R.</speaker><p>Che torte, anzi drittissime, torte sono quelle che si fan col marito.</p></sp>
	<sp><speaker>Mar.</speaker><p>Non è che per questo non se gli facessero le corna.</p></sp>
	<sp><speaker>M.R.</speaker><p>Corna sarebbero se si sapesse ma sapendo tener la cosa segreta non so conoscere che vergogna gliè ne segua.</p></sp>
	<sp><speaker>Mar.</speaker><p>Hor pur v' ho inteso, e mai l' harei pensato, perché io me pensava che questo amore havesse a esser de l' anima, et honesto che così sentij dire una sera a una veglia in un giocho ad un de gli Intronati che lo chiamano il garoso o Ostinato che ben non mi ricordo.</p></sp>
	<sp><speaker>M.R.</speaker><p>Quanti errori fan certi a mettere questi rulli e questi iardini in aria nel capo a le giovani, e sappi che cotestui si burlava e l' intende come io benché faccia così de l' honesto e che s' empi la bocca di honestà, che honestà? la cosa va come io ti dico, o tu me hai fede o no.</p></sp>
	<sp><speaker>Mar.</speaker><p>Da un canto non so che mi dite, e mi parrebbe far torto al mio marito, e da l' altro non posso dire se non che le vostre ragioni hoggi mi piaccino.</p></sp>
	<sp><speaker>M.R.</speaker><p>Torto gli faresti Margarita se tu lo facessi in modo che gli se n' accorgesse, ma non lo sapendo non è niente al mondo, O l' andarebbe ben dunque che una gentil donna non si riscontrasse, con la conditione e col sangue col suo marito e non havesse a cercar di trovarsi con uno col quale si somigliasse con la complessione col sangue e co pensieri, peroché questa è una cosa che dove l' animo non si contenta lui resta sciapita e non val niente, e per il contrario dove è l' unione de gli animi è divinissima e quanto bene è al mondo.</p></sp>
	<sp><speaker>Mar.</speaker><p>Molte debbono essere Madonna Raffaella che hanno questa convenietia che vo dite di sangue coi lor mariti.</p></sp>
	<sp><speaker>M.R.</speaker><p>Rarissime sono, e ce n' è la ragione perché le mogli e i mariti si pigliono a la cieca senza haversi mai veduti, e gran ventura sarebbe se se amasser di cuore e non per cerimonia e per obligo o vogliam dir per forza.</p></sp>
	<sp><speaker>Mar.</speaker><p>In ogni modo questo fare i parentadi così al buio è una cattiva usanza, perché molte volte si debbono coniungere in matrimonio due di contraria natura e di diversi costumi.</p></sp>
	<sp><speaker>M.R.</speaker><p>Che importa questo, se ci è il remedio prontissimo di darsi in tutto, e per tutto nel' amor di uno che ricompensi questo dispiacere che si ha col marito.</p></sp>
	<sp><speaker>Mar.</speaker><p>Non è però che a la fine non si commetta peccato.</p></sp>
	<sp><speaker>M.R.</speaker><p>Non t' ho io detto giù dieci volte che se ti da il core di passare la gioventù e la vecchiezza poi senza far mai un minimo peccato che io ti consiglio e dico che tu farai bene, ma guarda che le forze ti riescano che non riuscir mai a persona che nascesse al mondo, et per questo per che tu non habbia a incorrere in maggiore errore di cercar di farlo poi là negli anni ultimi ti conseglio così e sai qual che egli intervien poi in què tempo, Tu harai a pregare altri dove hora sarai pregata tu, per ché quei che tu pensarai t' amino nel segreto loro ti vilipendaranno e ti scorgeranno, dil che tu acorgendoti al fine entrarrai in disperatione et in pentimento del tempo passato in vano, che è il maggior peccato che si possa havere, U' figliuola mia considera hora che sei a tempo e ripara al maggiore errore col minore, e pensa che non vale poi il dir pesca fu, e se ben in quel tempo piacendoti alcuno tu lo goderai per sorte, considera che tu non piacerai a lui, et hai da sapere che il piacere di trovarsi insieme con l' amante val pochi soldi quando non è l' amore da ogni banda che l' importantia sta, che se tu ami uno el saper che lui ami te che non manco desideri e pigli piacer con teco che tu con lui, e senza questa union d' animi non ti darei di simil cose un quatrino.</p></sp>
	<sp><speaker>Mar.</speaker><p>Tutte le ragioni son vostre madona Raffaella, io vi confesso ogni cosa, et in fin hor conosco che bisogna parlar con chi sa a voler diventar savia, che mi par haver più guadagnato di giuditio in questo poco di tempo hoggi che io son stata con voi che in tutto il resto che io son vissuta.</p></sp>
	<sp><speaker>M.R.</speaker><p>Io ti so dire poveretta a te che tu ne havevi bisogno, e che ti credevi? pensavi forse che i piaceri de le giovani consistessero in essere un poco più mirata o manco o simil frivolezze? meschina a te che Dio proprio mi ti ci ha mandata, oimè una bellezza come è la tua haveva a inivetirsi intorno a la rocca et a la cenere, Per questo credi che Dio te l' habbia data, Quanto starebbe bene a queste tali che Dio le facesse brutissime come furie poi che non san conoscere il bene quando l' hanno, E che vale semplicella che tu sei la beltà e l' altre buone parti in una donna senza amore, et amore poi che vale senza il suo fine, Quel ch' el uovo senza il sale è peggio, le feste, i conviti, i banchetti, le mascare, le comedie, i ritruovi di villa e mille altri così fatti sollazzi, senza Amore son freddi e ghiacci, E con esso son di tanta consolatione e così fatta dolcezza che io non credo che fra loro si potesse invecchiare mai, Amore rifiorisce in altrui la cortesia, la gentilezza, il garbo del vestire, la eloquenza del parlare, i movimenti agratiati, et ogni altra bella parte, e senza esso son poche apprezzate quasi come cose perdute e vane, Amore infiamma gli huomini a le virtù, rimuove da i vitij e da gli atti vili, empie il cor di magnanimità, tiene l' animo brillante di contentezza, amorza ogni passione, fa passar la vita allegra e contenta, E in somma è cagione sempre di bene, Dimmi un poco che consolatione credi che sia di due che s' amino senza fingere dopo che gli haranno durato fatiga alquanti giorni di haversi a trovare insieme poi a la fine vi si ritrovino e lì senza velo alcuno scopre ciascun a l' altro il core aperto e i pensieri puri e veri come sono, si raccontan le passate noie e fastidi, si consolano, si confortano, si bagnano il viso l' un l' altro di lacrime venute per troppo contento, O quanto son dolci Margarita quei bisbigli che fanno insieme con bassa voce, quei mormorij, quel tenersi fissi gli occhi de l' uno in quei de l' altro, quel sospirare et entrare il vento de sospiri in bocca l' un de l' altro, O divinissima dolcezza, o piacer unico in questo mondo, o allegrezza singulare e non conosciuta né creduta se non da chi la pruova, O Margarita se tu la pruovi una volta quanto gratie m' ha da rendere, quanto ti parrà essere un' altra in questo mondo, quanto ti riderai della passata vita, quanto terrai misere quelle donne che non la pruovano, questo è quello che si ha da cercare mentre che altri è giovine, e tutte l' altre son pazzie, per questo è stata ordinata la gioventù la qual chi passa in vano ravede poi in tempo che sarebbe meglio non ravedersene, E non è vero quel che dicono molti che quando il piacere è passato tanto è quanto non fusse havuto, anzi quasi tutto il contrario che è quasi più dolce quella sodisfattione d' haver fatto il debito suo, quella dolce ricordanza del tempo buon passato, quel pensar a ogni minimo atto e luogo e tempo nel quale si sia havuto qualche sollazzo, che non è l' haverlo istesso, et io lo pruovo, che se io non havessi questo contento che io mi ricordo e tutta via ci penso e come e quando havesse cosa che mi piacesse viverei come una disperata, anchor che molti piaceri harei potuto havere che io non ho havuti per non conoscer alhora quel ch' io conosco hoggi, fidati pur di me Margarita che i diletti e contenti son buoni mentre che si hanno e sempre dipoi per fin che dura la vita, E però ravedeti hora mai e considera che dopo un dieci o dodici anni gli amori e i piaceri sapran di vieto, pensa che in questa età che sei un giorno importa mille e non volere stare più in cotesta scempiezza che sei stata fin qui.</p></sp>
	<sp><speaker>Mar.</speaker><p>Mana Raffaella io vi sto a odir per balorda tanto mi piace quel che voi dite, ma una cosa solo mi da fastidio che io penso che poche son quelle che habbin mai commodità di trovarsi con gli amanti loro.</p></sp>
	<sp><speaker>M.R.</speaker><p>Tu l' intendi male, e non è nissuna che a qualche tempo non n' habbi commodità, ben è vero che chi più e chi manco, perché sarà alcuna che harà ventura che l' amante suo sarà familiare e domestico in casa o col marito o con l' altri suoi parenti e per questo si potran parlare e comporsi e spesse volte trovarsi insieme assai sicuramente, et questa tale non fa di bisogno di fidarsi d' altri mezani, et in vero gran ventura, Ma a quei che non haran così buona sorte gli saran forza fidarsi d' un mezano et in questo avertischino bene di chi si fidano et io come t' ho detto giudico più al proposito un servitore che una serva; il quale potrà dire tutte le cose che occorreno avisare una parte e l' altra, et in questo bisogna che chi ama non sia frettoloso ma stia patiente per fin che venghino le occasioni, e venendo vegga di saperle pigliare e non lassarle passare che importa troppo quando venghan di rado perderne pur una, et hai da sapere che habbia una donna la casa piena di quanti parenti si voglie e sien tutti gelosi come il diavolo in ogni modo a qualche tempo ella potrà pigliare la commodità, Il qual tempo venendo subito facci avisato l' amante del' hora e del luogo e riuscirà benissimo ogni cosa, E stotti per dire che s' ella stesse rinchiusa in una camara del continuo in ogni modo o con scale di fune o con altri instrumenti a qualche tempo riesce la cosa, ben è vero che s' ella sarà tale quale la haviam descritta ella saprà governarsi di sorte che non harà né marito né altri geloso, e quel tempo che è in mezo fra un ritrovarsi e l' altro paschinsi di vedersi e di dolci pensieri, e vo che tu sappia che è gran diletto quando una donna si truova in luogo alcuno dove sia l' amante suo il rimirarsi destramente et intendersi con uno sguardo tutto quello che è successo fra loro e ridersi in loro stessi de gli altri che non sanno la cosa, Dicendo fra se medesimi io ho pur in me segreto il tal contento che il cielo a pena lo sa, O se tu pruovi Margarita quanto più mi crederai.</p></sp>
	<sp><speaker>Mar.</speaker><p>M' havete madonna Raffaella in modo infiammata di non so chi che io non capio in me stessa, ma quel che solo mi sbigottisce è che io credo che si truovino pochi amanti che non sien traditori, e per questo sto in dubbio volendomene eleggere uno che non sia poi tale che mi ruini, e però stimo felici e fortunate quelle donne che hanno il loro amore in alcun che habbia pur la minima parte di quelle che hoggi voi gli havete date non dico che l' habbia tutte, perché io non credo che se ne trovin di così perfetti.</p></sp>
	<sp><speaker>M.R.</speaker><p>Ne conosco ben qualche uno io benché pochi ne sieno.</p></sp>
	<sp><speaker>Mar.</speaker><p>Beata dunque ch' il possiede.</p></sp>
	<sp><speaker>M.R.</speaker><p>Se mai fu beata alcuna nel mondo tu sarai quella Margarita se sarai savia.</p></sp>
	<sp><speaker>Mar.</speaker><p>O questo perché? ditimel di gratia.</p></sp>
	<sp><speaker>M.R.</speaker><p>Bastiti io non ti vuo dir altro.</p></sp>
	<sp><speaker>Mar.</speaker><p>Vi prego madonna Raffaella che mel diciate, non mi cominciate mai a dir una cosa quando non la volete finire. M.R: E' meglio ch' io non tel dica, perché in ogni modo non me ne fareste honore.</p></sp>
	<sp><speaker>Mar.</speaker><p>Vi prometto di farvene honore che io vi ho posto una affettione che non sarebbe cosa che io non facessi puoi.</p></sp>
	<sp><speaker>M.R.</speaker><p>E così mi prometti?</p></sp>
	<sp><speaker>Mar.</speaker><p>E così vi prometto.</p></sp>
	<sp><speaker>M.R.</speaker><p>Dammi la fede.</p></sp>
	<sp><speaker>Mar.</speaker><p>Eccovela, hor dite. M.R: Io conosco uno Margarita che sta mal di te, e se mai huomo amò donna con fede e col core egli ama te, E se alcun fu mai dotato di quelle parti ch' io t' ho detto convenirsi a un vero innamorato e molte più anchora egli è quello, e questo lo so di certo come che io so qui, hor vedi di mantenermi la promessa e di donarli la gratia tua che perancho conosco che non l' hai data ad alcuno.</p></sp>
	<sp><speaker>Mar.</speaker><p>Oimè che mi dite madonna Raffaella voi vi volete burlar di me?</p></sp>
	<sp><speaker>M.R.</speaker><p>Come burlare, burlarò io una ch' io tengo in luogo di figlia? figlia? non pensare, ch' io non lo farei mai.</p></sp>
	<sp><speaker>Mar.</speaker><p>In fine io no' l posso credere.</p></sp>
	<sp><speaker>M.R.</speaker><p>Io ti dico che egli è così, tu fingi forse di non crederlo perché non mi vuoi osservar la promessa.</p></sp>
	<sp><speaker>Mar.</speaker><p>Eh Dio il volesse che fusse vero che non sol ve lo osservarei ma me ne terrei fortunatissima et felice.</p></sp>
	<sp><speaker>M.R.</speaker><p>Io vorrei Margarita quando io ti dico una cosa che tu me lo credessi, io ti fo certa che egli è quel ch' io ti dico, e che non ha un' hora di bene né mai ha havuta occasione di pur con cenno fartel conoscere anchor ch' io penso che se tu fussi stata un poco più pratica ne le cose te ne saresti tal volta accorta.</p></sp>
	<sp><speaker>Mar.</speaker><p>Non mi tener più sospesa ditemi chi gli è.</p></sp>
	<sp><speaker>M.R.</speaker><p>Promettimi di darli la gratia tua?</p></sp>
	<sp><speaker>Mar.</speaker><p>Quest' è una cosa come ne havete detto che bisogna che si rincontri il sangue suo e la condicion sua con la mia, ma s' egli è tal come voi dite non potrà se non rincontrarsi, e vi vo dire che giù me ne sento infiammare e scorrere per tutta la persona un nuovo caldo per amor suo suo senza saper chi sia.</p></sp>
	<sp><speaker>M.R.</speaker><p>Non conosci misser Aspasio egli è colui che io ti dico e molto più.</p></sp>
	<sp><speaker>Mar.</speaker><p>O misser Aspasio, lo conosco certo e vi giuro che un giorno quasi io me n' accorsi, et a dirvi il vero io me gli sentivo non so in che modo inclinata, ma me ne ritenni prima perché io stimava che l' attendere agli amori fusse grandissimo errore, e di poi perch' io teneva per certo che lui fingesse con esso me, però che io havea inteso che egli haveva finto con de l' altre anchora e che non amava se non a sua posta il che mi par che sia spetie d' ingannar donne.</p></sp>
	<sp><speaker>M.R.</speaker><p>Credimi a me che la verità è quella ch' io ti dico, e ti confesso bene che egli ha simulato qualche volta di amar alcune Donne non già per inganarle ma per ricoprir meglio per questa via l' amor che egli ha portato e porta a te.</p></sp>
	<sp><speaker>Mar.</speaker><p>In vero che non habbi tutte le buone parti per quant' ho inteso non si può negare, ma io ho odito dire per certo che egli sta male di Madonna Iacopa e che tutto' l suo pensiero è in lei e così si crede.</p></sp>
	<sp><speaker>M.R.</speaker><p>Tutto lo fa con arte accioché non si possa immaginare dove gli habbia veramente l' animo, et è assai buon tempo che comminciò questo amore per fin che ti parlò la prima volta in quel veglino che si fece qui vicino a canto a la casa tua che tu ben ti ricordi né mai ha havuto ardir di mostrarne una minima apparenza salvo che pochi dì sono se ne confidò con esso me, peroché mi tiene in luogo di matre, et a questo anchora penso un gran pezo se s' haveva a fidare di casi miei o no, ma Dio lo sa se lui lo poteva far sicuramente.</p></sp>
	<sp><speaker>Mar.</speaker><p>In fine se egli è così io ne ringratio Dio, e voglio esser savia per l' avenire, e non lassar passar questa ventura, e renderli il cambio del' amor che mi porta e maggior s' io potrò, E massime che io mi ci sentiva inclinata prima a costui i no so in che modo, ma mi spaventavan quelle cose ch' io vi ho detto, ma conoscendo hoggi che per le vostre parole che una giovine è necessitata per fuggir maggiore errore sfogar l' animo alquanto in gioventù dicendomi voi per certe le buone parole di Misser Aspasio e l' Amor che mi porta mi risolvo in tutto a donarmeli per tutto' l tempo che mi resta da vivere.</p></sp>
	<sp><speaker>M.R.</speaker><p>O quant' è buonissima resolution la tua, Dio ti benedica, Felici voi, e forse che voi non harete commodità, e che vi mancharà mezano fidato che ci sarò io che non mancarò mai in benefitio di l' uno e di l' altro di far sempre tutto quel ch' io vedrò che torni in contento vostro et honor apresso gli altri pur che tu non te penti.</p></sp>
	<sp><speaker>Mar.</speaker><p>Come ch' io mi penti, dico ch' io mi sento pur hora accesa di sorte che Dio voglia che vada bene e che io mi sapi temperare del' allegrezza che io mi sento adosso e di gratia vedete che non passi di domane che voi parliate a Misser Aspasio e gli diciate tutto' l successo di nostri ragionamenti e tornate a rendermene, risposta.</p></sp>
	<sp><speaker>M.R.</speaker><p>Lassa pur fare a me quanto a questo.</p></sp>
	<sp><speaker>Mar.</speaker><p>O felice me.</p></sp>
	<sp><speaker>M.R.</speaker><p>Veramente ti puoi chiamar felice e beata che nel fior de la tua età possederai un' amante nel fior de la sua o fortunatissima copia d' amanti tu bella, egli, bello, tu accorta e segreta egli avedutissimo e coperto, tu constantissima et egli essa fermezza, tu fedelissima egli la propria fede, Tu gentilissima egli pieno di estrema cortesia et humanità, tutti due giovani, savi, gentili,inclinati al' amore, virtuosi, bene accostumati, nobili, Dio vi prosperi e vi mantenga sani et infiammati l' un de l' altro e vi lievi sempre da torno tutti gli scandoli e tutti i pericoli che possino accascare nel goder di vostri amori, et in quel cambio vi agevoli le vie di trovarvi insieme, e vi mandi spesso de l' occasoni et in somma vi mantenga tutti gli anni vostri fortunati e felici, Et io sempre ne le mie orationi lo pregarò che lo facci, E per hora mi vuo partire che mi par mill' anni portarli buona nuova, E non capio quasi in me d' allegrezza che io ho de esser stata cagione hoggi de la felice vita che ha da havere una si gentil coppia d' amanti.</p></sp>
	<sp><speaker>Mar.</speaker><p>Hor andate Madonna Raffaella e tornate presto che io non pensarò in questo mentre ad altro.</p></sp>
	<sp><speaker>M.R.</speaker><p>Habbi pur avertentia che' l tuo marito non s'accorga di questa tua mutatione d' animo.</p></sp>
	<sp><speaker>Mar.</speaker><p>Il mio marito non è in Siena, E quando ci fusse mi da bene il cuore d' essere savia a bastanza se già la fortuna non m' è contraria.</p></sp>
	<sp><speaker>M.R.</speaker><p>La fortuna aiuta sempre chi se aiuta da se medesimo, et Amor soccore sempre ad ogni cosa, e però habbi animo e non ti avillire e di poi non dubitare, Adio.</p></sp>
	<sp><speaker>Mar.</speaker><p>Adio, vedete Mana Raffaella mi vi raccomando da ver da vero.</p></sp>
	<sp><speaker>M.R.</speaker><p>Basta.</p></sp>
	<sp><speaker>Mar.</speaker><p>Oh oh mana Raffaella odite una parola volete pane o cacio o prosciutto o cosa che habbi: domandate.</p></sp>
	<sp><speaker>M.R.</speaker><p>Domane tel dirò poi quando tornarò da te, e pensati che d' ogni cosa ho bisogno.</p></sp>
	<sp><speaker>Mar.</speaker><p>Io non vi farò molte parole, quel che è in casa sta sempre per voi.</p></sp>
	<sp><speaker>M.R.</speaker><p>Ti ringratio Figliuola mia, ci sarà tempo a ogni cosa, per hora rimanti in pace, che ho il capo solo a questa cosa tua.</p></sp>
	<sp><speaker>Mar.</speaker><p>Et io ve ne ristorarò, andate in buon' hora.</p></sp>
</div1>
<trailer>IL FINE.</trailer>
</body>
</text>
</TEI.2>
