<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Le librerie ambulanti</title>
      <author>Desiderio Chilovi</author>
    </titleStmt>
    <extent>71 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001208</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Le librerie ambulanti</title>
        <author>Chilovi, Desiderio</author>
        <publisher>Tip. Della Camera Dei Deputati di Carlo Colombo</publisher>
        <pubPlace>Roma</pubPlace>
        <date>1903</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>900</date>
    </creation>
    <langUsage><language id="eng">Inglese</language><language id="ita">Italiano</language><language id="fra">Francese</language><language id="lat">Latino</language><language id="ger">Tedesco</language></langUsage>
    <textClass>
      <keywords scheme="CGB">
        <term>Narrativa</term>
      </keywords>
    </textClass>
  </profileDesc>
  <revisionDesc>
    <change>
      <date>1999-03-20T00:00:00.000+02:00</date>
      <respStmt>
        <name>Elisabetta Macchi</name>
        <name>CIBIT- Pisa</name>
      </respStmt>
      <item>Digitalizzazione - Digitalizzazione DBT</item>
    </change>
    <change>
      <date>2004-02-25T00:00:00.000+02:00</date>
      <respStmt>
        <name>Elena Pierazzo</name>
        <name>CIBIT- Pisa</name>
      </respStmt>
      <item>Correzione linguistica</item>
    </change>
    <change>
      <date>2004-02-25T00:00:00.000+02:00</date>
      <respStmt>
        <name>Elena Pierazzo</name>
        <name>CIBIT- Pisa</name>
      </respStmt>
      <item>Codifica XML - Codifica XML sulla base del protocollo CIBIT</item>
    </change>
    <change>
      <date>2005-05-10T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1>
<head>LE LIBRERIE AMBULANTI</head>
<p>Sono passati più di due anni dal giorno in cui pubblicava nella 
<emph>Nuova Antologia</emph> (<num>16</num> luglio <date>1901</date>) un mio scritto sulla <emph>Scuola rurale e la 
sua Biblioteca</emph>, per lamentare che quella scuola assomigliasse troppo alle 
elementari della città, e per esprimere il desiderio che in essa l'insegnamento fosse rivolto ad un fine più pratico e più rispondente ai 
bisogni di chi non può continuare gli studi in altre scuole. Notava 
inoltre che lo scarso insegnamento rurale perdeva, in seguito, miseramente ogni efficacia; poichè, appena svegliate nel giovane le forze 
intellettuali, non trovavano per il suo completo svolgimento un aiuto 
immediato e continuo nei buoni libri.
Nasceva in me come conseguenza naturale la proposta di istituire, 
anche in Italia, nelle scuole campagnuole, una piccola biblioteca; e 
siccome, da sola, sarebbe stata insufficiente a provvedere di libri gli 
alunni, e quelli ancora che avevano già abbandonata la scuola, suggeriva che le nostre Biblioteche provinciali dassero esse in prestito via 
via i libri nuovi, col mezzo delle librerie ambulanti, come si pratica 
nell'America settentrionale. Di questa istituzione delle librerie ambulanti 
parlava poi, alquanto più diffusamente, nel ristampare il medesimo 
scritto (<num>1</num>)<note place="foot">Chilovi D., <emph>La Scuola rurale, la sua Biblioteca e le Biblioteche provinciali</emph>, seconda edizione con aggiunte e con una <emph>Notizia sulle piccole Librerie ambulanti nel Pistoiese</emph>. Firenze, R. Bemporad e figlio, <date>1902</date>, in-<num>8°</num>, pag. <num>77</num>. - Per 
non citare ripetutamente, in nota, il titolo di questo mio scritto, indicherò, al 
bisogno, nel testo stesso, e fra parentesi, la pagina alla quale mi riferisco. </note> encomiando meritatamente il sig. Tarugi, l'egregio e solerte 
bibliotecario di Pistoia; il quale aveva pensato, aderendo a quel sistema, 
di inviare libri di lettura in prestito alle scuole rurali del Comune 
sparse su per l'Appennino toscano.
Ma nello scritto citato, l'argomento principale, e su cui più insistevo, era la biblioteca della scuola rurale; e perciò delle librerie ambulanti parlavo solo per incidenza, e mi limitavo a dire quel tanto che, 
a mio avviso, più giovava a completare quell'insegnamento elementare.
Scrivendo allora non mi confortava la fiducia che in Italia si volesse 
introdurre subito, specialmente in materia che spetta alle biblioteche, 
un sistema nuovo per noi, quantunque sperimentato felicemente fuori.
Le mie parole erano come un primo seme gettato nello spazio, in 
balìa del vento, sperando che, cadendo sulla terra in stagione propizia, 
esso avrebbe attecchito e col tempo sarebbe cresciuto tanto, da dare, 
anche in Italia, frutti ottimi ed abbondanti.
Invece l'illustre prof. Guido Baccelli, ministro di agricoltura, industria e commercio, con lettera-circolare del <num>12</num> luglio dello stesso anno, 
<pb n="463"/>
manifestava il proposito di istituire, secondo un desiderio già da lui 
manifestato, queste librerie ambulanti, «per integrare e perfezionare 
l'opera delle scuole dipendenti dal suo Ministero, e per diffondere tra 
il popolo le cognizioni più importanti, derivate dalle osservazioni e 
dagli esperimenti della scienza, o dalla pratica degli uomini più sagaci 
ed esperti nella tecnica del lavoro, e nell'esercizio dell'industria».
Con decreto del <num>2</num> agosto <date>1902</date>, preceduto da una relazione a S. M. il 
Re, istituiva poi, a benefizio degli agricoltori, degli operai e dei piccoli 
commercianti, queste modeste librerie, meglio confacenti di altre biblioteche popolari alle occupazioni, ai bisogni e alle molteplici necessità 
dei tempi nostri.
La necessità delle librerie ambulanti, riconosciuta così per i bisogni 
dell'insegnamento agricolo, industriale e commerciale, risulterà prestissimo più evidente nel vasto campo della cultura nazionale.
Ma perchè questa istituzione nascente possa propagarsi e dare buoni 
frutti, occorre il concorso benevolo e attivo delle amministrazioni locali 
e di tutti i cittadini operosi.
E per questo mi sembra, che non debba riuscire discaro ai promotori della cultura generale, se torno ad insistere più distesamente su 
queste librerie, per dire come possano essere per mille vie utili ed 
esercitabili.</p>
<p>. * 
.* *</p>
<p>Il libro è l'espressione della nostra cultura.
Chi volge, per prendere le mosse da lontano, lo sguardo all'epoca 
anteriore alla nostra rinascente civiltà, dovrà notare che, col dileguarsi 
del paganesimo e l'irruzione dei barbari, cessava in Roma quasi del 
tutto la copia e il commercio dei codici che prima, di lì, si diffondevano 
fino ai più lontani confini dell'Impero; vedrà anche che il cristianesimo, prima perseguitato, resistè eroicamente, e poi, con passo lento 
ma sicuro, sgombrò le vie del mondo e giunse a dominare lo spirito 
di quasi tutto il genere umano.
Dopo secoli di barbarie si tornò ad affidare il pensiero allo scritto. 
Fra i fedeli delle piccole chiese cristiane era naturale che nascessero 
dispute intorno alla retta interpretazione dei dogmi; era necessario 
fissare con lo scritto i termini precisi delle controversie. Di più vi era 
ragione di sostenere polemiche con gli israeliti e con i pagani; ed il 
dovere di propagare la nuova dottrina.
Cessate le invasioni dei barbari, non era più l'Impero che governava il mondo, ma la Chiesa: essa dominava la cultura intellettuale, 
e nei chiostri apparivano i primi segni di attività letteraria. Là si 
conservavano, si copiavano e si mutava l'aspetto dei codici.
I monaci, nel trascriverli, ornavano i volumi con iniziali, con vignette e con miniature di colori risplendenti, per sollevare, con un 
raggio d'arte angelicata, gli occhi e l'anima del lettore. Ma essi non 
intendevano di farne commercio, nè di regalarli. Nè era sempre cosa 
facile chiederli in lettura.
In qualche convento religioso per esprimere il desiderio di avere 
un volume manoscritto, senza turbare il rituale silenzio, lo si chiedeva 
al bibliotecario, stendendo il braccio, e muovendo rapidamente la mano, 
come si fa per sfogliare un libro; e poi, per indicare quello desiderato, 
il monaco, a bocca chiusa, come fosse muto, adoperava gesti bizzarri e 
<pb n="464"/>
particolari. Faceva il segno della croce per avere un <emph>Messale</emph>; per gli 
<emph>Evangeli</emph>, la croce era fatta in mezzo alla fronte; per un'<emph>Antifonario</emph>, 
batteva, come se dovesse cantando battere il tempo, il dito pollice di 
una mano sul mignolo dell'altra; per un <emph>Graduale</emph>, dopo il segno della 
croce si baciava le punte delle dita; per un <emph>Trattato di Liturgia</emph>, metteva una mano sul ventre e l'altra sulla bocca; per un <emph>Capitolare</emph>, alzava le mani al cielo; e per un <emph>Salterio</emph> si metteva la mano sul capo 
a guisa di corona, <foreign lang="lat"><emph>quia et author psalmorum, David, Rex erat</emph></foreign>.
Maggiore difficoltà era per lui quella di chiedere e indicare un 
libro scritto da autore pagano. Per far questo, dopo avere con il braccio 
steso e con la mano dimostrato il desiderio di avere un manoscritto, si 
grattava dietro l'orecchio, come fa il cane con la zampa, quando si sente 
prudere; perchè ben a ragione, secondo loro, gli infedeli erano paragonati a quell'animale: <foreign lang="lat"><emph>quia nec immerito infideles tali animanti comparantur</emph></foreign>. E poi sottovoce, e all'orecchio, - <foreign lang="lat"><emph>submissa voce et in aure</emph> - </foreign>
pronunziava il nome di Aristotele o di Virgilio, o di qualche altro 
scrittore (<num>1</num>)<note place="foot"><foreign lang="lat"><emph>De antiquis Ecclesiae ritibus, libri tres collecti atque exornati a rev. patre 
Edmundo Martene</emph>. Editio novissima, Antuerpiae (Mediolani),</foreign> <date>1763</date>, tomo <num>IV</num>, pag. <num>289</num>, <num>339</num>. </note>.
Alla copia dei codici destinati al commercio supplivano da prima, 
scarsamente, altre persone. Nei tempi successivi, in quelli del Rinascimento, gli amanuensi e gli stazionari fornivano di codici, in gran 
parte pagani, le biblioteche private e le università.
Ma tutto, fortunatamente, fa il suo tempo!
La scoperta meravigliosa della stampa spezzò addirittura la catena 
che teneva, ancora in tempi a noi più vicini, ribadito al pluteo il manoscritto, non più destinato ai soli monaci, ma anche ad altri studiosi. 
Il letterato, il dotto, lo scienziato, accedevano allora meditabondi, e 
con passo grave e lento, nelle poche biblioteche a loro aperte, cercandovi 
il così detto «nutrimento dello spirito»: e là chiedevano al bibliotecario il libro ambito, magari rivolgendogli la parola in latino.
Molto maggiori, e talvolta difficilmente superabili, erano in passato le difficoltà che incontrava chi avesse voluto ottenere un libro 
in prestito fuori della biblioteca. Occorrevano malleverie, pegni ingenti, 
e promesse formali.
A Luigi <num>XI</num>, con tutta la sua prepotenza e la sua ostinazione a 
voler dominare anche la morte, non riuscì di ottenere in prestito, 
nel <date>1471</date>, dalla Facoltà di medicina di Parigi, un volume manoscritto 
del celebre medico arabo Rhazi, che dando in pegno gran parte del suo 
vasellame d'argento; e per di più la cauzione di uno dei suoi gentiluomini, costituitosi mallevadore per altri cento scudi d'oro. Perchè 
in passato era regola generale che il libro non dovesse mai varcare la 
soglia della biblioteca. In molte biblioteche i fulmini del Vaticano, e 
le minaccie dell'ira celeste, colpivano chi osava togliere, anche momentaneamente, un'opera dal santuario in cui doveva essere custodita.
Nel Collegio dei Bernardini, a Parigi, il regolamento non proibiva soltanto il far uscire dal convento un libro; ma minacciava di 
punizioni i consegnatari, eccettuato il caso di restauro. «<foreign lang="fra">Nous interdisons le vin au proviseur, et au sous-prieur, aussi longtemps qu'un 
livre demeurera absent de la bibliothèque pour un autre motif</foreign>» (<num>2</num>)<note place="foot">D. Felibien, <foreign lang="fra"><emph>Hist. de Paris</emph></foreign>, tom. <num>III</num>, pag. <num>177</num>. </note>.
<pb n="465"/>
Ma il libero esame che tutti riscosse alla ricerca del vero; le migliaia 
e migliaia di copie di uno scritto, che, come torrente, potevano balzar 
fuori dalle macchine tipografiche, e toglievano il pericolo che lo 
scritto originale di un autore andasse perduto per sempre; l'istruzione 
e lo studio diffusi per ogni dove; la necessità che persino il lavoro 
manuale si giovasse degli studi e delle miracolose scoperte della 
scienza, popolarono ben presto le sale di lettura delle biblioteche, e 
ne turbarono la quiete infeconda e il silenzio profondo.
Oramai si avvicinava a grandi passi il momento nel quale si 
doveva riconoscere che la biblioteca, nel suo concetto moderno, era 
e doveva essere una istituzione eminentemente democratica; e i suoi 
libri accessibili a tutti.
Presentemente, alla biblioteca accorrono persone di ogni classe; 
e l'età stessa del lettore non ne impedisce l'accesso, perchè in essa 
sono state anche aperte sale di lettura riservate unicamente ai ragazzetti 
ed ai monelli di strada a patto che questi ultimi, prima di entrarvi, 
mostrino le mani pulite. Senza bisogno di distributori o di inservienti 
questi prendono da sè stessi, a piacere, dagli scaffali i libri là raccolti. È però severamente vietato ad essi di rimettere i libri negli scaffali, perchè diversamente nascerebbe una diabolica confusione! Così 
senza tanti permessi, nè formalità, possono vedere ed ammirare le 
belle figurine; leggere i racconti ameni o le raccapriccianti avventure 
d'un viaggiatore fortunoso; e, se non altro, acquistare l'amore per il 
libro, la curiosità di leggere e di sapere... ed è qualche cosa!
Anche in questo modo in altri paesi si soccorre l'infanzia abbandonata.</p>
<p>. * 
.* *</p>
<p>Ma la libertà, concessa al libro, di muoversi dentro le mura della 
biblioteca non bastava ancora. Non tutti i lettori hanno il tempo o la 
possibilità di frequentare la biblioteca, e di star là delle ore a leggere 
o a studiare; non da per tutto vi sono biblioteche!
Il prestito dei libri a domicilio doveva, per inevitabile forza delle 
cose, prendere coll'andar del tempo estensione larghissima; e la prese 
nei paesi più progrediti. Il volerlo difficoltare o fermare, sarebbe lo 
stesso che voler privare il paese del mezzo più sicuro e potente per 
mandarlo innanzi.
So, e l'ho già fatto notare altrove (pag. <num>55</num>), che in Italia il prestito dei libri desta in taluni una grande apprensione; ma non è 
questo il luogo di combattere una così strana e ingiustificabile paura.
In un tale momento di errore, il cuore si allarga nel vedere un 
Ministro, che per le nostre popolazioni rurali istituisce le <emph>librerie ambulanti</emph>; le quali altro non sono, che il più recente e più notevole espediente per far giungere il libro dove non vi è biblioteca, e dove prima 
il libro non arrivava mai!
Finalmente d'ora in poi anche in Italia il libro potrà divenire per 
davvero il consigliere di tutti e l'amico inseparabile dell'uomo nella 
sua vita operosa, anche al di là delle mura cittadine, anche nei luoghi 
più lontani, nei luoghi più remoti e meno abitati.
I tempi sono cambiati; non è più il lettore che deve andare alla 
biblioteca; è la biblioteca che va al lettore!
<pb n="466"/>
La storia di queste piccole librerie è breve e semplice, ma il loro 
valore educativo è grande, e già seriamente provato.
La loro prima idea deve essere vecchia tanto quanto il primo prestito di un libro fattosi da due persone civili, e poi da queste ad altre. 
La difficoltà, per moltiplicare gli scambi, consisteva nel trovare un 
metodo semplice ed economico che permettesse, non già di spedir qua 
e là il libro, ma di comunicare il prestito specialmente a quel maggior numero di lettori che mai avrebbero potuto chiedere un libro, o 
frequentare una biblioteca.
Ora, la prima menzione certa, che io abbia trovato di un simile ordinamento, sta nella Relazione della Commissione, nominata nel marzo 
del <date>1849</date>, dalla Camera dei Comuni, per studiare i mezzi più atti a 
propagare l'istituzione delle Biblioteche pubbliche nella Gran Bretagna e nell'Irlanda.
In quella Relazione si parla ripetutamente delle piccole librerie 
viaggianti (<foreign lang="eng"><emph>Itinerating Libraries</emph></foreign>) istituite in Scozia, nel <date>1830</date>, da Samuele Brown. Ognuna di esse racchiudeva, in una cassa, <num>50</num> volumi, 
che si davano gratuitamente in prestito. La cassa spedita, rimaneva 
allogata, per due anni circa, in una bottega o officina, che serviva da 
biblioteca. Scaduto quel tempo era traslocata altrove. E qui sinceramente mi compiaccio di ricordare, che già nel <date>1867</date> (<num>1</num>)<note place="foot"><emph>Politecnico</emph>. Milano, gennaio e febbraio, <date>1867</date>. </note>, esprimevo il 
desiderio che anche in Italia si completasse l'insegnamento dato nelle 
nostre scuole rurali con librerie viaggianti, simili a quelle scozzesi; 
suggerimento che ora, dopo più di trenta anni, trovo pienamente riconosciuto nella sua utilità dai considerabili e benefici risultati conseguiti specialmente in America, dove una vasta e intelligente applicazione giustifica il mio desiderio di allora.
Fra altri miei ricordi, trovo anche, che nel novembre del <date>1857</date>, il 
Consiglio direttivo della <foreign lang="eng"><emph>Public Library of South Australia</emph></foreign> decretava 
l'istituzione delle librerie ambulanti, ed affidava a John Howard Clark 
l'incarico di redigere il regolamento, di scegliere le opere, e, tanto per 
incominciare, di spedire le prime otto librerie.
Il Clark, nipote di sir Rowland Hill, l'inventore dei francobolli 
postali, era nato a Birmingham nel <date>1830</date>, e morì nel <date>1878</date>. Fautore ardente del prestito dei libri, e convinto della grande influenza che esso 
poteva avere sulla cultura e sulla moralità delle crescenti generazioni, spedì, nel settembre <date>1859</date>, dall'Inghilterra in Australia le prime 
librerie richiestegli.
Quasi contemporaneamente (<date>1860</date>) anche in Vittoria le librerie ambulanti vennero introdotte. Il loro numero si accrebbe poi molto, ed 
ora in Australia si considera il servizio delle librerie ambulanti come 
una delle funzioni più notevoli delle biblioteche pubbliche (<num>2</num>)<note place="foot"><foreign lang="eng"><emph>The Library Record of Australasia</emph>. Melbourne, December, </foreign><date>1901</date>, pag. <num>117</num>. </note>.
Ritornando a parlare dell'Inghilterra, esse furono accolte con favore grandissimo; ma nella efficacia andarono, come osservava l'<foreign lang="eng"><emph>Edinburgh Review</emph> </foreign>(gennaio <date>1859</date>), scemando per insufficiente custodia dei 
libri, e, alla morte del loro istitutore, anche per mancanza di zelo 
intelligente nella direzione. Questi difetti palesi riuscirono, come notava l'egregio scrittore della Rivista, fatali alle <foreign lang="eng"><emph>Itinerating Libraries</emph></foreign>, 
che, come egli affermava, sono le più promettenti fra tutte le biblioteche immaginate a vantaggio dell'istruzione popolare.
<pb n="467"/>
Ma lo scrittore, nel notar questo decadimento, aggiungeva subito 
che l'idea di queste librerie è virtualmente così buona che, senza alcun 
dubbio, un giorno verrebbe dato ad esse necessariamente un'ordinamento più perfetto, più pratico e più saldo.
Nè lo scrittore s'ingannava.
L'ordinamento condegno e pratico lo ebbero ai giorni nostri da 
Melvil Dewey, già favorevolmente conosciuto in Italia per il <emph>sistema decimale</emph> da lui applicato alla classificazione dei libri. Egli è non solo 
uno dei più geniali ed abili bibliotecari, ma, per titoli diversi, grandemente benemerito della cultura americana. Con singolare avvedutezza pratica, con poche norme direttive precise e chiare, con una 
amministrazione ingegnosissima per la somma semplicità, egli seppe 
ridare non solo vita alla istituzione, ma dotarla di molte e utili applicazioni.
Per tanto si può dire essere egli il vero fondatore delle piccole 
librerie ambulanti. Ed è dovere constatarlo.
Dall'opera sua risulta, con luminosa evidenza, che non intendeva 
limitar l'ufficio di queste librerie alle sole necessità della prima istruzione nelle campagne; ma di volere che il benefico loro esercizio si 
distendesse alle associazioni scientifiche e letterarie, agli studiosi mancanti della possibilità di acquistare i libri di studio desiderati.
Fu nel <date>1892</date> che lo Stato di Nuova York concesse, con legge speciale, ai Reggenti della Università dello Stato (specie di Consiglio 
superiore che governa anche gli interessi delle biblioteche e del quale 
il Melvil Dewey è tuttora Segretario), la facoltà d'inviare una piccola collezione di buoni libri ai comuni mancanti di biblioteca.
Pochi dati statistici basteranno, per dimostrare come fu gradita 
ed accolta questa necessaria innovazione, e tutto il bene che ne può 
derivare.
Nel primo anno, quello di prova, i volumi inviati in prestito con 
le librerie ambulanti furono <num>417</num> soltanto; ma, nel <date>1900</date>, cioè sei anni 
dopo, i volumi prestati furono <num>35,634</num>, così ripartiti: 
<list>
<item>a biblioteche popolari, volumi <num>3321</num>;</item>
<item>a richiesta di <num>25</num> contribuenti, <num>6679</num>;</item>
<item>a scuole pubbliche, <num>8361</num>;</item>
<item>a circoli di lettura, <num>238</num>;</item>
<item>alle scuole aperte durante la sola estate, <num>855</num>;</item>
<item>a Società scientifiche, <num>12,303</num>;</item>
<item>e contro malleveria, <num>3597</num>.</item>
</list></p>
<p>Un così rapido incremento nel prestito fatto da una sola pubblica 
biblioteca fuori della città, dove essa ha la propria sede, spiega come 
le librerie ambulanti fossero chieste ed adottate in altri Stati della 
grande Unione americana.
Nel <date>1895</date> esse furono istituite nel Michigan e Montana; nel <date>1896</date> 
nel Jowa e nell'Ohio; nel <date>1897</date> nel Wisconsin: nel <date>1898</date> nella Nuova 
Yersey; nel <date>1899</date> nel Delaware, nell'Indiana, nel Kansas, nel Maine, 
nel Minnesota, nel North Dakota, nella Pennsilvania, nell'Illinois; 
nel <date>1900</date> nel Vermont; nel <date>1901</date> nel Nebraska, nell'Idaho, nella Carolina settentrionale, a Washington.
Nel <date>1900</date>, otto anni dopo l'ordine dato per la loro prima istituzione, le diverse librerie ambulanti che circolavano in questi Stati 
erano già <num>2500</num>, e in quel solo anno avevano dato in prestito <num>115</num> mila 
volumi.
<pb n="468"/>
In Europa le librerie ambulanti ci sono in diversi Stati, fra gli 
altri in Danimarca; ma non come una istituzione governativa e integrale dell'ordinamento dell'istruzione pubblica. Sono le Associazioni 
private, desiderose di promuovere la cultura popolare, che le hanno 
istituite, oppure Società promotrici di studi speciali che, meravigliate 
dei risultati conseguiti nell'America Settentrionale con questo mezzo, 
così semplice, hanno voluto esse pure diffondere anche fra loro questo 
nuovo modo di propagare il libro.
In Germania, Carlo Preusker ricorda le <foreign lang="ger"><emph>Wanderbibliotheken</emph></foreign>, istituite, nella prima metà del secolo passato, con fine più che altro religioso, dalla granduchessa di Weimar. Ora, per opera di Associazioni 
educatrici popolari, esse vanno aumentando di numero, e meritano 
particolare menzione le così dette <foreign lang="ger"><emph>Kreisvolksbibliotheken</emph></foreign>, che da noi 
potrebbero dirsi biblioteche ambulanti mandamentali, con un'ordinamento simile a quello che io proponeva avessero le biblioteche provinciali per la nostra scuola rurale.
Ma, naturalmente, in Europa il maggior numero di queste piccole 
librerie trovasi in Inghilterra, dove esistevano già, come dissi, fin 
dal <date>1830</date> le <foreign lang="eng"><emph>Itinerating Libraries</emph></foreign>. In un discorso letto nell'ottobre <date>1897</date> 
dal signor Frank Curzon, alla <foreign lang="eng"><emph>Library Association</emph></foreign>, sulle <foreign lang="eng"><emph>Yorkshire 
Village Libraries</emph></foreign>, vedo ricordati, con animo grato, il Principe Alberto, il quale donò <num>211</num> volumi, e Sua Maestà la Regina Vittoria, la 
quale, non solo le sussidiava, ma anche, in non pochi casi, indicava 
lei stessa i libri che desiderava fossero acquistati, e dati in lettura, 
con i denari da lei elargiti.</p>
<p>. * 
.* *</p>
<p>Lo Schultze, parlando delle biblioteche pubbliche destinate al popolo, fa giustamente osservare che la biblioteca circolante degli italiani non è la <foreign lang="eng"><emph>Travelling Library</emph></foreign> degli anglosassoni, nè quella che i 
tedeschi chiamano <foreign lang="ger"><emph>Wanderbibliothek</emph></foreign>.
La libreria ambulante non è neppure da confondersi con le biblioteche popolari associate (<foreign lang="fra"><emph>Bibliothèques roulantes</emph></foreign>) per scambiarsi 
temporaneamente i loro libri. Non è una biblioteca che viaggia col 
lettore, come sarebbero quelle che stanno sui piroscafi, o sui treni 
ferroviari.
In ultima analisi essa non è altro, che una piccola collezione di 
libri, scelti e riuniti con cura grandissima e con un fine prestabilito, 
distaccati dal corpo d'altri libri d'una biblioteca, o d'un deposito centrale, per essere traslocata per breve tempo altrove, come apportatrice di civiltà. Essa viaggia per conto proprio; giunge alla destinazione assegnatale, fa sosta, e rappresenta una biblioteca circolante, 
perchè, parimente, presta intorno a sè i suoi libri. Ma poi, se ne va 
altrove; e a lei succede un'altra libreria, un'altra piccola collezione 
di libri.
Come si vede, la piccola libreria compie, per le campagne, un ufficio 
simile a quello che nell'ordinamento delle biblioteche d'una grande 
città, nell'<emph>ordinamento metropolitano</emph>, e in un ambito più ristretto, è 
affidato alla stazione di distribuzione o di consegna (<foreign lang="eng"><emph>Delivery Station</emph></foreign>).
Per dare un'idea, un po' più precisa, di queste piccole librerie, dirò 
prima di tutto che sono dette ambulanti, perchè, come la cattedra ambulante serve a porgere, qua e là, la parola viva del maestro, così esse, 
<pb n="469"/>
traslocandosi continuamente, servono a porgere il libro, che è la parola 
scritta.
La libreria ambulante può essere ospitata da una biblioteca; ma 
nei piccoli villaggi, dove la biblioteca manca, si ferma, trova posto 
ed è accetta in altri luoghi: nella scuola elementare, nella segreteria 
comunale, in una farmacia, nella sede di qualche associazione, ecc.; 
nel Wisconsin, anche negli uffici postali; oppure, se anche una simile 
posata le manca, può posarsi, per esempio, in una gran fabbrica industriale, in una fattoria, o anche presso le persone che ne hanno fatta 
domanda, prestando la prescritta malleveria, e, benevoli, intendono 
favorirne la istituzione in qualsiasi modo.
L'Istituto o la Associazione che riceve i libri se ne rende garante, 
e deve accurare il nome della persona che disimpegnerà l'ufficio di 
consegnatario. Nella scuola il consegnatario, o bibliotecario, è il maestro; nelle fattorie il più delle volte è un agente rurale, o anche la fattoressa, perchè essa pure ne sa abbastanza per disimpegnare quell'ufficio; 
nelle grandi fabbriche o officine industriali, è per solito il magazziniere, perchè basta che egli consideri, e tratti, il libro come un oggetto 
qualunque del suo magazzino.
È poi naturale che l'ente, che istituisce e mette in circolazione le 
librerie ambulanti, dica a chi egli vuol darle, e indichi anche a quali 
condizioni presta i libri.
Ecco un esempio, tolto fra quelli che, con perspicua chiarezza, sono 
ricordati dalla signorina Myrtilla Avery. La Biblioteca di Stato di Nuova 
York, che per questo servizio speciale può esser citata a modello, concede il prestito alle biblioteche già aperte al pubblico; ai comuni che 
ne mancano, previa domanda per istanza di <num>25</num> contribuenti; alle scuole 
pubbliche; agli enti morali; e finalmente alle stanze di lettura e alle 
associazioni operaie, ecc.; però, se queste non sono riconosciute per 
legge, si esige il deposito di <num>100</num> dollari.
I richiedenti si obbligano a tenere la piccola libreria in luogo conveniente e aperta, almeno tre giorni della settimana per un'ora, e di 
dare i libri in prestito per quindici giorni gratuitamente. Alla scadenza trimestrale, i volumi in giro devono essere effettivamente restituiti, per essere incassati e rimandati in buono stato al Deposito 
centrale; dal quale, verificata l'esattezza della restituzione, sono poi 
mandati in altro paese, ad altra stazione.
Per sopperire alle spese di trasporto e di affrancazione, si paga un 
tenue compenso: due soli dollari al semestre per <num>25</num> volumi; e un dollaro di più per ogni <num>25</num> volumi aggiunti alla stessa spedizione.
Per inviare i libri dal Deposito centrale alla loro stazione provvisoria, e viceversa, senza danneggiarli, si usano sistemi diversi.
In Inghilterra si usano cassette capaci di <num>50</num> volumi o di <num>100</num>, a 
palchetti interni, aperte, le quali servono da scaffali.
Di queste cassette ho già parlato e dato un disegno (pag. <num>54</num> e <num>62</num>).
Ma molto più economico, e più pratico, è il sistema seguito dalla 
Biblioteca di Stato di Nuova York.
A chi ottiene per la prima volta una libreria ambulante, il Deposito centrale spedisce un armadino di piccole dimensioni e tale da 
occupar poco posto. L'armadino si chiude a chiave, ed è accompagnato 
da una piccola cassettina volante e maneggiabile.
L'armadino è semplice. Nell'interno vi sono o uno o due palchetti 
per collocarvi <num>50</num> o al più <num>100</num> volumi. Sullo sportello, e internamente, 
<pb n="470"/>
sono affisse le norme stampate del servizio e le pene severe, come il 
carcere, o le gravi multe, in cui può incorrere chi sottraesse o deliberatamente danneggiasse i libri dello Stato.
L'obbligo di avere questo armadino che, come si capisce, serve di 
scansia per custodire bene i libri, pare di una spesa inutile. Invece 
nella pratica ha importanza grande, perchè impedisce la dispersione, lo 
smarrimento e il deterioramento dei libri, e li salva dai maneschi e dai 
tocconi, che hanno pure cinque dita. Altrove (pag. <num>52</num>) ho ricordato che 
la Francia sperperava, specialmente nel <date>1848</date>, per questa semplice ragione, non lievi somme nei libri, destinati alle biblioteche scolastiche, 
fino al momento in cui, il ministro Rouland, con la circolare del <num>30</num> maggio <date>1860</date>, prescrisse che ogni scuola elementare dovesse avere un armadio a chiave per la sua piccola biblioteca, e dichiarava che non 
avrebbe più concesso sussidi per la costruzione o l'acquisto di edifizi 
scolastici se, fra le spese diverse, non fosse stata compresa quella di 
questo armadio.
La cassettina volante è di legno; si chiude a chiave ed è semplicissima. Ha un cassetto, a tiratoio, diviso in due parti: l'una ha due 
o tre suddivisioni trasversali, fatte con assicelle mobili, che s'incastrano dove fa comodo, e della larghezza precisa delle schede usate 
per le ricevute. Nell'altra parte si serbano gli stampati, i piccoli cataloghi e tutte le carte necessarie al consegnatario. La cassettina è maneggevole, affinchè il consegnatario possa portarsela, volendo, anche 
a casa sua.
L'armadino e la cassettina, arrivati alla stazione di distribuzione, 
vi restano, secondo questo sistema americano, giacenti; non viaggiano, 
come le casse inglesi; e così si evita il loro deterioramento e serbano la 
loro pulitezza. Nel sistema americano, il gruppo di libri di cui si 
compone realmente la libreria ambulante viaggia, dal Deposito centrale alla stazione di consegna e viceversa, in una cassa di legno rozzo, 
piallata internamente e chiusa a viti, per non guastare il coperchio nel 
chiuderla e aprirla coi chiodi e col martello.
Coi libri si mandano molte copie del cataloghetto, elegantemente 
stampato in-<num>64°</num>, con note opportune. Uno di questi serve al consegnatario; gli altri si distribuiscono per dare subito la notizia dei nuovi 
libri arrivati.
In Inghilterra, invece del cataloghetto stampato, c'è nella cassa un 
foglio contenente la nota dei libri, pure stampato a guisa di manifesto 
da affliggersi alle pareti esterne delle chiese, delle scuole, dell'ufficio 
postale, e in altri luoghi comunemente frequentati.
Il cataloghetto, col nome dell'editore ed i prezzi necessari, anche 
per il caso di guasti nel libro o di perdita, è certamente preferibile 
al manifesto; perchè rimane in casa, come un invito permanente a 
rileggere e anche ad acquistare i libri che più piacciono.</p>
<p>. * 
.* *</p>
<p>Sarebbe una vera stortura il credere che le librerie ambulanti, 
per il piccolo numero dei loro libri, siano esclusivamente destinate a 
dotare la biblioteca di una scuola rurale, come io chiedeva; a soccorrere una biblioteca popolare; oppure a propagare unicamente tra i giovanetti ed il popolo le nozioni pratiche più importanti della agricoltura, dell'industria e del commercio, come ora, con un primo suo 
decreto, intende fare S. E. il ministro Baccelli.
<pb n="471"/>
No. La libreria ambulante incoraggia ed agevola anche studi più 
elevati; perchè essa offre i libri a tal fine necessari, rifornendosi modernamente. L'esperienza ha già dimostrato di quanto valore e rinfranco 
esse possano essere per l'universale.
Nella stessa agricoltura è certo cosa santa diffondere fra i giovanetti e i contadini una maggiore istruzione, precetti e norme agricole 
più razionali; ma non si può pretendere che ogni miglioramento, ogni 
avanzamento agrario, per essere attuato, passi attraverso una mente 
non preparata prima a capire certi studi. Sarebbe una sbagliata esagerazione, simile a quella di chi pretendesse che il contadino zappasse 
la terra tenendo in mano il libro, o in un leggìo raccomandato all'aratro, come propone il marito di Babette, nell'applaudita <foreign lang="fra"><emph>pochade</emph></foreign>.
Ma anche nei più piccoli villaggi, oltre i fanciulli e i lavoratori 
della terra, vi sono dei piccoli proprietari, il sindaco, i consiglieri e 
il segretario comunale; vi è il medico, il farmacista, il curato, il maestro; vi sono gli agenti di campagna, i quali hanno già una certa istruzione. E per loro la libreria ambulante può e deve essere in particolar 
modo preparata.
Per conseguire fini così diversi, nell'avviamento dato da Melvil 
Dewey alle librerie ambulanti, abbiamo tre diverse qualità di librerie: 
Le <emph>Educative</emph>, che si occupano di istruzione e di educazione generale, che diffondono utili notizie e preparano a certi studi necessari.
Quelle <emph>Speciali</emph> (<foreign lang="eng"><emph>Extension Collection</emph></foreign>), destinate a studi più larghi. 
Esse riuniscono libri scritti intorno ad un determinato argomento, o ad 
argomenti affini, e questo, per coloro che possono non solo leggerli, 
ma studiarli seriamente ed applicarli. Anche queste hanno il loro cataloghetto; il quale, invece di un numero progressivo, riceve il nome 
dalle materie trattate.
Per ultimo, vi sono le librerie ambulanti <emph>Combinate</emph>, vale a dire 
quelle formate per il momento, e a richiesta, con i libri desiderati intorno 
ad un dato soggetto, per il quale il Deposito centrale non ha ancora 
preparato, o non preparerà mai, delle librerie <emph>Speciali</emph>.
È per tutti evidente che il potere di queste librerie ambulanti è, 
e deve essere, diverso.
Le prime, le <emph>educative</emph>, destinate ad istruire ed educare chi è quasi 
digiuno di ogni studio, sono troppo legate alla scuola elementare, alle 
sue vicende e alle sue sorti; sorti che in Italia, sarebbe dannoso il 
nasconderlo, sono tutt'altro che liete. Esse devono soccorrere l'insegnamento elementare; cercare, con scarsa speranza di ritrovarli subito, i 
lavoratori della terra e gli operai vogliosi di leggere, e che chiedano 
il libro almeno per cavarne diletto, benchè non siano stati dalla nostra 
scuola rurale preparati e non abbia destato nell'animo loro questo desiderio. I risultati delle librerie educative saranno certi, immancabili; ma 
si faranno molto aspettare: la via che esse hanno da percorrere è 
lunga, faticosa, piena di ostacoli.
Le librerie <emph>speciali</emph> invece, giovano alle persone colte che vivono 
lontane dalle biblioteche, che non hanno libri, e che sarebbero in grado 
di trarne profitto; di persone verso le quali converge, oppure si accentra, la vita amministrativa ed economica di un paese. La ricchezza ed 
il progresso nelle nostre campagne stanno nelle loro mani.
Sono queste le librerie ambulanti che meglio d'altre potrebbero 
essere utilmente offerte in dono dai patrocinatori.
<pb n="472"/>
I vantaggi che con esse si possono conseguire sono grandi, incalcolabili. Se, per esempio, in ogni villaggio un po' importante, anche 
una sola persona potesse leggere e studiare i libri migliori sulla costruzione delle case coloniche, sulle migliori disposizioni da darsi ai granai, 
alle cantine, ai fienili, alle stalle, al pollaio e a qualsiasi altro edifizio 
necessario all'azienda agricola, si potrebbe esser contenti. Quanti miglioramenti, non insegnati dalla scuola, potrebbero esser introdotti, con 
l'esempio e con la parola, a vantaggio dell'igiene, e a benefizio della 
economia rurale del paese?
Una libreria speciale dei migliori libri sulla viticultura, sulla vendemmia, sulla fabbricazione del vino, sulla sua conservazione e commercio, diffusa largamente in tutta Italia, e a tutti caldamente raccomandata dalle cattedre ambulanti, trasformerebbe in poco tempo, 
secondo i dettami della scienza, la produzione e il commercio del vino 
italiano. E così dicasi per tutto il resto!
Altro che lettere circolari mandate dal Ministero, e diligentemente 
registrate al loro arrivo dai Segretari dei Comizi agrari o dei comuni, 
e poi bellamente da loro rinchiuse, e tumulate, in un cartone d'archivio!
Le librerie <emph>combinate</emph> servono invece a promuovere un determinato studio, a dare ad una persona la possibilità di accrescere man 
mano la propria cultura, poichè in più casi essa indica i libri dei quali 
ha bisogno.
Esse servono inoltre all'<emph>espansione</emph> dell'insegnamento universitario, 
che è ben altra cosa della nostra università popolare. Quando il conferenziere manda, a coloro che desiderano udirlo, il <foreign lang="lat"><emph>Syllabus</emph></foreign>, cioè la 
traccia delle diverse sue conferenze, indica sempre quali libri dovrebbero essere studiati, come preparazione ad ogni conferenza; in quali 
libri si trovano più ampiamente svolte le sue idee, o le contrarie a 
quelle che egli professa.
Se questi libri non si trovano nella biblioteca popolare o municipale più vicina, non dovrebbe mancare il modo di chiedere una 
libreria ambulante, formata coi libri voluti dal conferenziere. Allora 
le conferenze sarebbero molto più gustate e digerite!
Un tale soccorso dovrebbero riceverlo anche le nostre cattedre 
ambulanti di agricoltura. L'insegnante sarebbe ascoltato da persone, 
non del tutto digiune di nozioni intorno all'argomento trattato; da persone che, prima o dopo la conferenza, potrebbero studiare e meditare 
quello che a viva voce esporrà, o ha esposto, l'insegnante. E per questa 
grave ragione sarebbe molto utile che la cattedra ambulante avesse le 
proprie cassette, provvedute dai Comizi agrari.
Il servizio delle librerie speciali e di quelle combinate può, secondo 
i casi, essere affidato alle Biblioteche pubbliche; oppure ad un Deposito 
centrale, istituito a questo fine dal Governo o da Associazioni private.
Ma la buona formazione di queste librerie non è facile cosa. In 
essa si mostra il sapere e la bravura del bibliotecario. È così che si 
spiega come il Melvil Dewey, abilissimo in questo, riescì a promuovere con esse grandemente la cultura generale del suo paese.
E per convincersene basta sapere che nella Biblioteca di Stato di 
Nuova York, da lui diretta, i volumi già assegnati alle librerie ambulanti ascendevano, il <num>1°</num> maggio <date>1901</date>, a <num>53,432</num>. Di questi, oltre quindicimila erano suddivisi in gruppi di venticinque, di cinquanta, ovvero di 
cento volumi, destinati alle librerie <emph>educative</emph>; mentre gli altri <num>37,948</num> 
servivano alle librerie <emph>speciali</emph>, e a quelle <emph>combinate</emph>.
<pb n="473"/>
Ma a proposito di queste librerie è naturale la domanda: Perchè 
fare una cosa nuova? Non vi sono già le biblioteche popolari circolanti? Non sarebbe meglio studiare una buona volta come si possano 
perfezionare e moltiplicare per tutto il Regno?... Esse sono già cono-
sciute ed esperimentate. Non si è cercato, fino ad ora, di rendere al 
popolo, col loro mezzo, accessibile il libro? Perchè non si continua?...
Tutto questo è vero; ma, senza considerare che fra quelle aperte 
in Italia e in epoca lontana venne in alcune man mano scemando 
l'impulso a loro dato dagli istitutori, e l'entusiasmo nei frequentatori; 
e che anche per queste cause le imperfezioni inerenti al loro stesso 
organismo si resero sempre più manifeste; bisogna qui notare che 
l'ufficio, al quale esse sono commesse, è molto diverso.
La libreria ambulante è destinata a offrire il libro là dove non 
vi sono biblioteche; oppure, dove la biblioteca non ha, nè può avere, 
i libri desiderati.
Stabilita questa differenza fondamentale, è evidente che le biblioteche popolari, possono essere, dentro i loro limiti, tenute in gran 
pregio soltanto nei luoghi dove la popolazione è agglomerata, e si ha 
sufficienza di mezzi.
In un villaggio piccolo, la biblioteca popolare ha troppi bisogni 
eccedenti i mezzi dei quali può disporre. Essa ha necessità, come 
dell'aria che si respira, di libri buoni, continuamente rinnovati. Ora, 
l'acquisto di libri buoni e necessari costa molto, e il denaro è poco. 
Dei libri donati non parlo; sono troppo spesso inefficaci, e le biblioteche popolari non hanno bisogno di libri rifiutati o raccogliticci; hanno 
bisogno di denaro per comperare libri necessari e confacenti.
Ma anche se ci fosse il denaro, la scelta dei libri migliori è molto 
difficile a farsi nei paesi lontani dai grandi centri intellettuali. In Italia 
manca, ed è gran danno, una associazione o una istituzione qualunque 
che indichi i libri migliori alle piccole biblioteche (pag. <num>46</num>).
La biblioteca popolare, oltre i libri, deve avere una sala di lettura; locali e scaffali, per conservare e custodire le sue opere, molte 
delle quali, lette forse una volta, non sono mai più cercate; ha bisogno di un personale amministrativo e sorvegliante retribuito. Ci 
sono poi le spese per l'illuminazione, per il riscaldamento, per le rilegature, per la pulizia, ecc.
Di tutto questo, le stazioni di consegna non hanno bisogno. Con 
le librerie ambulanti, i libri, che la stazione riceve in prestito, sono 
scelti con attenzione; appagano ampiamente i giusti desiderî dei lettori; e per di più si cambiano con altri, ogni sei o ogni quattro 
mesi. Non è necessario avere una sala di lettura e degli scaffali; non 
occorre un bibliotecario; basta, come ho notato, un semplice consegnatario che se ne occupi, poche ore della settimana; non occorrono 
spese per le rilegature, per il riscaldamento e per l'illuminazione.
Tutte le spese sono ristrette al tenue compenso per le spese d'invio 
da pagarsi semestralmente al Deposito centrale; compenso che ripartito fra molti si riduce a pochi centesimi. Una economia maggiore 
sembra impossibile! 
In una sola cosa la biblioteca popolare prepondera sulle librerie ambulanti. A queste mancano, ed è gran difetto, i libri di consultazione; 
tanto necessari a chi legge e studia in campagna. Una piccola raccolta di dizionari, è, se così posso esprimermi, il serbatoio letterario, 
storico, scientifico, al quale la notevolissima maggioranza degli 
<pb n="474"/>
Italiani, più di <num>20</num> milioni, potrebbe e dovrebbe ricorrere per attingervi 
continuamente schiarimenti e notizie. Ma a questa mancanza, a mio 
avviso, provvederebbe la biblioteca della scuola rurale, come ho già 
proposto (pag. <num>6</num> e <num>37</num>), perchè in essa vi sarebbe una piccola sezione 
composta esclusivamente di dizionari, atlanti, ecc.</p>
<p>. * 
.* *</p>
<p>L'anno passato, scrivendo sui provvedimenti da prendersi per legge 
in Inghilterra, per maggiormente diffondere le librerie popolari nei 
distretti rurali, anche il sig. James Duff Brown osservava che, con le librerie ambulanti, si avrebbe una suppellettile letteraria meglio scelta, 
più variata e che periodicamente si rinnoverebbe; maggiore facilità di 
raggiungere la meta desiderata; e un andamento amministrativo molto 
più semplice, perchè direttamente dipendente dai correspettivi Depositi 
distrettuali.
Ora se a noi, con meraviglia generale, saltasse in capo l'idea, e 
si pretendesse attuarla, di introdurre le biblioteche popolari ovunque, 
anche in quei luoghi dove la luce del libro non giunge o giunge ora 
incerta e scarsa, si anderebbe incontro ad una spesa talmente rilevante, da non poter sperare di ottenerla.
Giorni sono, leggevo uno studio del dott. Antonio Schübert, scritto 
col proposito d'introdurre in Austria (l'Ungheria è esclusa) su vasta 
scala, e a spese dello Stato, le biblioteche popolari, che egli, come 
tanti altri, giudicava indispensabili (<num>1</num>)<note place="foot"> <foreign lang="ger"><emph>Zur Frage der Errichtung von staatlichen Volksbildungsbüchereien in Oesterreich</emph>. Brünn, </foreign><date>1901</date>. </note>.
Dimostrata la importanza di esse, ed esaminata la questione sotto 
molti e vari aspetti; stabilita la varia grandezza delle biblioteche popolari da istituirsi, secondo la entità diversa dei comuni; riconosciuto 
necessario che queste biblioteche popolari siano soccorse da librerie 
ambulanti, differenti secondo la lingua parlata, pose in evidenza che 
occorrerebbero Depositi speciali: a Vienna per i tedeschi, a Praga per 
gli czechi, a Lemberg per i polacchi e i ruteni, a Trieste per gli italiani, a Czernowitz per i rumeni, a Lubiana per gli sloveni, e a Zara 
per i serbi e i croati.
Trovata poi la via, attraverso una selva di calcoli e di dati statistici, egli conchiude che il Governo austriaco, dovrebbe contrarre un 
prestito speciale di <num>24,224,334</num> corone (in cifra tonda, e in moneta italiana, <num>30</num> milioni e <num>280</num> mila lire) per istituire le biblioteche popolari 
e le librerie ambulanti.
A nessun italiano, che sa e vede quello che succede in casa nostra, 
passerebbe mai per la mente di proporre al nostro Governo una spesa 
simile! Una somma eguale, e anche molto superiore, si potrebbe, è 
vero, chiedere e far votare per trasportare più facilmente da un luogo 
all'altro le persone e le merci, per una ferrovia; ma non perchè col 
lavoro intelligente si accresca e migliori la produzione nazionale, e 
si ricavi più largo e più sicuro profitto dalla rapidità e facilità del 
commercio delle idee.
Del resto, è bene sapere fin d'ora che la spesa delle biblioteche 
popolari è una spesa alla quale lo Stato male saprà sottrarsi. Cinquanta 
anni or sono il Carlyle chiedeva, perchè in Inghilterra lo Stato non 
aveva ancora aperta, a sue spese, in ogni capoluogo, una pubblica 
<pb n="475"/>
biblioteca. - «Non ha forse, diceva egli, provveduto ogni capoluogo di 
una prigione?»
È certo che le librerie ambulanti potrebbero, in moltissimi casi, 
ottimamente supplire alla mancanza di biblioteche popolari; e questa, 
economicamente parlando, sarebbe per noi una vera fortuna!
Dico fortuna, perchè noi dobbiamo risolvere contemporaneamente 
anche un altro più difficile, e più costoso, problema di quello che mi 
occupa; il problema delle grandi biblioteche municipali, al quale, in 
tanti anni di libertà, non si è mai consacrato un pensiero. Da noi si 
figura sempre di non sapere che, ai tempi nostri, è la biblioteca che 
deve rendere utili e fecondi gli insegnamenti dati in qualunque scuola. 
Ma, lasciando ad altra occasione migliore di parlare delle biblioteche 
municipali, continuando a dire della spesa necessaria per le piccole 
biblioteche popolari, posta a confronto con quelle delle librerie ambulanti, mi giova ripetere la domanda già fatta dal signor Franck 
A. Hitchins (<num>1</num>)<note place="foot"> <foreign lang="eng"><emph>American Library Journal</emph>.</foreign>Aprile, <date>1896</date>. </note>, presidente della Commissione delle biblioteche pubbliche 
nel Wisconsin: - «Si può, diceva egli, dato il nostro sistema di istruzione popolare, trovare per la scuola un complemento più appropriato a 
diffondere in remote contrade, con spesa insignificante, tanti utili cognizioni? Un complemento tale, che possa uguagliare, o meglio ancora superare, quello che si ottiene con la istituzione delle librerie 
ambulanti?...»
Per parte mia io credo di no!... Ma a questa domanda potrebbe 
taluno rispondere che vi sono altri mezzi migliori, ma sono molto più 
dispendiosi, e fra questi citare per esempio quello che si fa proprio 
agli Stati Uniti per diffondere con i libri l'istruzione agricola.
Il signor Carlo H. Greathouse, in una pregevole memoria sull'incremento delle biblioteche agricole, nella Grande Unione Americana, 
dove il progresso nell'agricoltura è tale da inviare a noi, qui in Italia, il 
grano e le frutta, narra che il <foreign lang="eng"><emph>Department of Agriculture</emph></foreign> di Washington, 
negli ultimi cinque anni (<date>1894</date>-<date>1899</date>), aveva fatto stampare, e poi distribuire gratuitamente, in media, per ogni anno, <num>6,000,000</num> (dico sei 
milioni) di esemplari delle sue pubblicazioni. «Quasi tutte, egli dice, 
furono spedite direttamente ad agricoltori».
Regalare i libri è certo qualche cosa più che prestarli!
La nostra luna non mi ha mai ispirato un desiderio così poetico! 
A noi italiani, nello spasimo dei milioni, non è concesso fantasticare 
una volata simile di sei milioni di libri all'anno!</p>
<p>. * 
.* *</p>
<p>Innumerevoli sono le applicazioni delle librerie ambulanti. Ma qui 
non mi è permesso che indicarne alcune fra le più necessarie per noi.
Nelle grandi città italiane, potrebbero riuscire utilissime quelle 
destinate ai fanciulli. Noi non abbiamo ancora biblioteche municipali, 
nel senso moderno di questa istituzione; sono municipali solo perchè 
ne fa le spese il municipio! Così non abbiamo Sale pubbliche di lettura per i fanciulli, delle quali ho già parlato.
Ora sarebbe cosa bella che almeno i grandi municipi inviassero 
alle diverse scuole elementari, con librerie ambulanti, libri buoni, 
che continuamente si rinnoverebbero; libri che l'insegnante concederebbe in prestito agli alunni. Sarebbe un'onda di civiltà che 
<pb n="476"/>
lentamente penetrerebbe e fluirebbe per tutti gli strati sociali della cittadinanza.
Parlando sempre del giovamento che i fanciulli poveri potrebbero 
ritrarre da queste librerie, ricorderò le così dette librerie domestiche 
(<foreign lang="eng"><emph>Home Libraries</emph></foreign>), istituite nel <date>1887</date>, per i fanciulli poveri delle grandi 
città, dal signor Carlo W. Bittwell, segretario della <foreign lang="eng"><emph>Boston Children's 
aids Society</emph></foreign>. Nelle case dove abitano molti fanciulli, si manda una 
cassetta contenente <num>15</num> libri e <num>5</num> volumi di riviste e di giornali scritti 
per i ragazzi. Sotto la direzione di una signora caritatevole, che disimpegna l'ufficio di maestra e di bibliotecaria, si riuniscono, in ore determinate, circa dieci ragazzi alla volta, i quali, incoraggiati a leggere, 
ricevono le spiegazioni necessarie. Ogni tre mesi la cassetta si cambia. 
Altre Società seguono per queste librerie domestiche altri sistemi e 
procedimenti, dei quali non occorre preoccuparsi in questo momento.
Così pure la libreria ambulante potrebbe essere adoperata per inviare buoni libri di lettura, oltre quelli che dovrebbe dispensare la 
biblioteca della scuola rurale, ai fanciulli di famiglie agiate, che dimorano nelle piccole città o paesi di campagna, e che hanno già un certo 
grado di istruzione, superiore a quello degli altri fanciulli del paese. 
Le famiglie ricche pagherebbero ben volentieri un tenue compenso, 
se avessero la certezza di avere in questo modo in prestito libri ottimi.
Perchè non si provvedono di una speciale libreria ambulante i 
bastimenti che trasportano in lontane contrade i nostri poveri emigranti? Nelle lunghe traversate non troverebbero forse una buona 
persona che leggesse ad essi un libro sulle nuove terre, dove vanno a 
cercare lavoro; che mantenesse vivo in loro l'amore, e il caro ricordo, 
della madre patria? Non sarebbe opera umana e sociale?
Ciò non toglie che si dovrebbero per essi compilare anche i <emph>Libretti 
per l'emigrante</emph>, che io proposi al terzo Congresso Geografico Italiano, 
tenuto a Firenze nel <date>1898</date> (<num>1</num>)<note place="foot">Ecco la proposta approvata: «Il terzo Congresso Geografico Italiano 
esprime il desiderio che, per iniziativa, e sotto la direzione della Società Geografica Italiana, già tanto benemerita degli studi geografici, e col concorso del 
Ministero degli affari esteri e di quello della istruzione pubblica, sia stampata 
una serie di <emph>Libretti per l'emigrante</emph>, destinati a far conoscere, in modo succinto, 
il paese dove vuole recarsi; come può spiegare vantaggiosamente la sua operosità; i pericoli cui va incontro; in che modo deve regolarsi dal momento del 
suo arrivo; la tutela che in ogni caso può trovare nel Governo italiano, ed i 
mezzi di cui può valersi per mantenere sempre vive le relazioni colla madre 
patria, ecc. </note>.
Non potrebbe il nostro benemerito Presidente della «Dante Alighieri», Pasquale Villari, valersi delle librerie ambulanti, sia con farle 
spedire direttamente, sia promovendone l'istituzione, nei paesi stranieri 
dove dimorano molti italiani; dove vi sono scuole italiane, o meglio ancora dove esiste una piccola biblioteca italiana, come a Nuova York? (<num>2</num>)<note place="foot"><foreign lang="eng"><emph>Italian Reading Room and Library</emph> - <num>149</num>, Mulbery Street.</foreign>. </note>.
E ai ciechi non dobbiamo pensare? Essi difficilmente trovano i 
libri stampati o copiati in rilievo. Sono poche le biblioteche pubbliche 
che ne possiedono: Vienna, Lipsia, Ginevra e Parigi. E, proprio solo 
perchè la notizia si diffonda, dirò che, pochi anni or sono, acquistai per 
la Biblioteca Nazionale Centrale di Firenze un centinaio di opere classiche francesi, stampate in rilievo, per unirle alle poche che si avevano 
in italiano. A questi poveri infelici non è dato, come a noi, di 
<pb n="477"/>
chiedere libri all'uscio del vicino; sebbene Voltaire abbia lasciato scritto 
che al vicino si può sempre, impunemente, chiedere e facilmente avere, 
il fuoco, e un libro a prestito.
Se le scuole per i ciechi fossero costituite in federazione; se un 
sodalizio caritatevole, come quello di Roma, mandasse delle librerie 
ambulanti, composte solo di libri stampati in rilievo, nelle diverse 
città d'Italia, si renderebbe certo meno dolorosa una esistenza priva 
di ogni conforto di luce. Gli sventurati che dimorano nelle piccole città 
e nei piccoli paesi chiederebbero questi libri alla stazione di consegna 
più vicina.
A Vienna, sotto l'alto patrocinio del principe Giovanni di Lichtenstein, si è formato, proprio di recente, un Comitato promotore (<num>1</num>)<note place="foot">Vedi: <foreign lang="ger"><emph>Zentralblatt für Volksbildungswesen</emph> (Wien, April, <date>1902</date>).</foreign>. </note> 
per istituire una gran biblioteca di libri stampati o copiati in rilievo, 
col determinato proposito di darli poi in prestito, franchi di qualsiasi 
spesa, ai ciechi sparsi per la Monarchia austro-ungarica. Al di là dell'Oceano, a Washington, fu ultimamente presentato al Congresso un 
progetto di legge per ottenere che agli istituti per i ciechi, e alle 
biblioteche, sia permesso spedire in prestito, e ricevere di ritorno, in 
franchigia, da tutti gli uffici postali degli Stati Uniti, i libri, gli opuscoli, i giornali stampati, oppure preparati a mano a rilievo; purchè 
ogni spedizione, in pacco non suggellato, pesi meno di quattro libbre.
La franchigia postale sarà certo accordata; ma si ha fondata speranza, 
così dice il <foreign lang="eng"><emph>Library Journal</emph></foreign>, di ottenere ancora maggiori facilitazioni 
rispetto al peso.
Passando ad altro, chi non vede come le biblioteche delle nostre 
scuole secondarie siano incredibilmente misere? Le opere rappresentano, talvolta con qualche larghezza, il pensiero religioso del chiostro; 
quasi mai il pensiero civile moderno!
I lamenti, contro questa imperdonabile inclemenza, sono continui 
e giustificati, e anche di recente il chiarissimo Luigi Riccioni, professore del R. Liceo di Cesena, faceva in proposito delle assennate e 
utili considerazioni. Perchè una buona volta non si pensa a dare migliore ordinamento almeno a queste biblioteche? Come è possibile l'insegnamento secondario senza biblioteca?
Stabilito che in ognuna vi dovesse essere una piccola sezione di 
opere, da potersi consultare negli eventuali bisogni della scuola, la 
piccola biblioteca dovrebbe essere trasformata addirittura in biblioteca 
circolante per gli alunni, convenientemente sussidiata da librerie ambulanti. In quanto ai professori delle scuole secondarie, è vero che i 
nostri regolamenti permettono loro di chiedere ed ottenere libri in prestito dalle grandi biblioteche; ma questo provvedimento, ottimo per 
avere qualche libro, si dimostra, ed è insufficiente. È per questa ragione che, mantenendo sempre questa savia disposizione, si dovrebbe, 
al tempo stesso, soccorrere seriamente i professori, non con qualche 
libro, richiesto qua e là per la nostra bella Italia; ma con vere e 
proprie librerie ambulanti combinate, sia secondo le richieste presentate da ognuno di essi, sia coll'offrir loro spontaneamente i libri più 
recenti e migliori, che si credono utili al loro insegnamento. Anche 
per queste librerie occorrerebbe uno speciale Deposito, come è la Biblioteca Pedagogica Centrale (<foreign lang="ger">Comenius-Stiftung</foreign>) di Lipsia, destinata 
unicamente ai professori delle scuole secondarie tedesche.
<pb n="478"/>
La <foreign lang="fra"><emph>Revue scientifique</emph></foreign>, più conosciuta sotto il nome di <foreign lang="fra"><emph>Revue Rose</emph></foreign>, 
fa cenno (<num>2</num> febbraio <date>1895</date>) di un'altra utile applicazione di queste 
librerie. Ai medici condotti di campagna è impossibile, nel loro isolamento, di conoscere e procurarsi, con la necessaria prontezza, i libri 
indispensabili per seguire, passo a passo, i progressi che continuamente 
fanno le scienze mediche. A Parigi, il sig. Marcel Baudouin, segretario 
generale dell'<foreign lang="fra"><emph>Association de la Presse médicale française</emph></foreign>, fondò una 
libreria circolante di medicina, per spedire ad essi libri in prestito, contro 
un modico prezzo di abbuonamento. Non potrebbero fare altrettanto 
anche le nostre principali Associazioni mediche? È forse ardua impresa 
inviare nei paesi più centrali delle nostre vallate delle librerie ambulanti, destinate ai medici condotti? Non sarebbero essi disposti a pagare una piccola retribuzione, se avessero la morale certezza che i 
libri offerti in prestito sono i migliori?...
In altro campo, ugualmente vasto, le librerie ambulanti potrebbero 
contribuire moltissimo. Intendo parlare della educazione e cultura della 
donna.
In Italia, la grande, anzi l'unica preoccupazione del Governo, rispetto alla donna, che ha imparato a leggere e scrivere, è quella di 
trasformarla in maestra. Se si eccettua qualche educandato o collegio, 
lasciatoci dai Governi cessati, il resto della istruzione secondaria o superiore femminile è lasciato alle cure dei genitori, oppure abbandonato ai conventi, dove, lontane dalla famiglia, della quale un giorno 
dovranno regolare le sorti, e segregate dal mondo, in mezzo al quale 
dovranno pur vivere, si rinchiudono, per mancanza di scuole, anche 
giovinette che hanno la loro madre, nella speranza che così l'affetto e 
la devozione alla famiglia là si alimentino e si accrescano, e là si preparino a resistere coraggiosamente ai contrasti, alle passioni e ai disinganni della vita!
Il provvedere ad un maggiore insegnamento di migliaia e migliaia 
di giovanette, desiderose di apprendere, e che non possono frequentare le scuole maschili, o star rinchiuse, e pagare la retta, in un collegio o in un convento, è indubbiamente una grande necessità, ed un 
obbligo che non sappiamo adempiere. Pertanto, di grandissimo sussidio per loro potrebbero essere le librerie ambulanti riccamente fornite di libri ottimi e adatti alla loro intelligenza.
La geniale scrittrice Ida Baccini, nel suo pregiato giornale <emph>Cordelia</emph>, ha già compreso di quale e di quanta utilità le librerie ambulanti sarebbero per le sue gentili lettrici, e per tutte le altre giovinette 
italiane. Essa si proponeva di stabilire, e per questo merita gran lode, 
le fondamenta di una Associazione di Signore, le quali si proporrebbero il santo fine di mandare in prestito, specialmente alle giovanette 
delle piccole città e della campagna, contro tenue compenso, delle librerie ambulanti, scelte con grande ponderazione. Se altre Associazioni simili sorgessero altrove, sarebbero poi facili gli accordi per istituire, a questo fine, un'altra grande Federazione per scambiare fra di 
loro le librerie ambulanti.
Un'altra Associazione, con intendimenti eguali, potrebbe parallelamente sorgere, e avere vita prospera e feconda di gran bene.
Molte signore che, nella loro prima gioventù ebbero in famiglia, 
nelle prime scuole urbane, o in qualche collegio, una buona istruzione, si vedono obbligate, nell'interesse delle loro famiglie, a passare 
gran parte, o tutto l'anno, in campagne, lontane dal movimento 
<pb n="479"/>
intellettuale, e prive della possibilità di conoscere e di procurarsi da loro 
i libri migliori. Il desiderio, in esse vivissimo, di leggere per meglio 
istruirsi ed educare la loro mente e il loro cuore alla bontà ed alla 
gentilezza, può essere raramente appagato; e sono solo per questo costrette ad abbandonarsi alla lettura del primo romanzo che ad esse 
capita in mano in un momento di tedio.
Nei diversi punti della grande Unione Americana (nel Delaware, 
nel Maryland, nella Georgia, nell'Albania, nel Texas, nel Tennessee, 
nel Kentucky, ecc.) vi sono Associazioni femminili (<foreign lang="eng"><emph>State Federation 
of Women's clubs</emph></foreign>) le quali si occupano con grande impegno, non solo 
ad agevolare in tutti i modi possibili la diffusione delle librerie ambulanti, istituite dallo Stato o da altre benemerite Associazioni per la 
gente di campagna; ma anche a scegliere con amore, ed acquistare, i 
libri migliori per le librerie ambulanti destinate alle signore ascritte 
alla Federazione.
Ho già ricordato altrove (pag. <num>53</num>) che a Boston la <foreign lang="eng"><emph>Women's Education Association</emph></foreign>, possedeva ultimamente <num>25</num> librerie ambulanti, e fra 
queste due destinate esclusivamente agli scritti migliori su Firenze e 
su Venezia, accompagnati da una ricca ed elegante raccolta di fotografie, le quali riproducevano gli edifici più insigni, e le più splendide 
opere d'arte, di quelle città.
È ben facile farsi un'idea di quanto profitto intellettuale e morale riescano queste librerie ambulanti alle gentili lettrici, e all'educazione della donna in generale.
Ma è tempo di terminare questa enumerazione, che non avrebbe 
mai fine!</p>
<p>. * 
.* *</p>
<p>A chi pensa ad un non lontano avvenire, e pensa a tutto il bene 
che le librerie ambulanti, in tante e così diverse loro applicazioni, 
potrebbero arrecare alla patria nostra, dovrà anche risaltare tutta l'importanza del Decreto proposto alla firma reale da S. E. l'on. Guido 
Baccelli.
L'istituzione delle librerie ambulanti non è più per noi una cara 
visione, di chi scrive o legge nel silenzio del suo gabinetto!
La loro via è oramai aperta anche in Italia!...
Lasciamo che il libro varchi la soglia della biblioteca; se ne allontani, e voli liberamente; lasciamo che con sentimento di dignità, 
di pace e di amore riveli alle genti italiane le scoperte dello scienziato, il pensiero dello scrittore, le creazioni dell'artista, e le ispirazioni del poeta!</p>

<signed>D. Chilovi.</signed>

<pb n="480"/></div1>
</body>
</text>
</TEI.2>
