<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Discorso della tragedia</title>
      <author>Gabriele Zinano</author>
    </titleStmt>
    <extent>42 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001212</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trattati di poetica e retorica del Cinquecento</title>
        <title type="part">v.</title>
        <editor id="ed">Weinberg, Bernard</editor>
        <publisher>Laterza</publisher>
        <pubPlace>Roma [etc.]</pubPlace>
        <date>1970-1974</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/><language id="lat">Latino</language></langUsage>
    <textClass>
      <keywords scheme="CDD">
        <term>808.009031 - RETORICA. 1500-1599</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-06-04T00:00:00.000+02:00</date>
      <respStmt>
        <name>Valeriano Fiori</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-06-07T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<front>
<titlePage>
	<docTitle>
		<titlePart type="princ">Discorso della tragedia</titlePart>
	</docTitle>
	<docAuthor>Gabriele Zinano</docAuthor>
	<docDate>1590</docDate>
	<docImprint>
		<publisher/>
		<pubPlace/>
		<docDate/>
	</docImprint>
</titlePage>
</front>
<body>
<p>Io veggio nelle più illustri scuole guerreggiar di famosi scrittori due famose squadre, et esser tale d'argomenti incominciata battaglia, ch'io non vi so vedere nascer già mai la pace se non con sanguinosa vittoria.</p>
<p>L'una parte è in due fazioni divisa, de' quali l'una ostinata argomenta che non possa farsi perfetta tragedia se non tratta da vero successo, l'altra se non ha veri nomi. Ma la parte a lei contraria afferma che quella tragedia sia più degna di lode che, avendo la favola finta e finti i nomi, tutta dall'invenzione dello scrittore dipende.</p>
<p>Sin qui non si vede alcuno che tra le due parti si metta e gli animi adirati riconciliar s'affatichi. Tanto non ardisce alcuno, avendo veduto che al grande Aristotile l'impresa felice non successe. Io certo sono sì amico della pace che volontieri in mezzo il periglioso certame mi sarei messo, s'io mi avessi conosciuto di quella autorità che il poeta descrisse:
<quote rend="block" lang="lat"><lg><l>Tum, pietate gravem ac meritis si forte virum quem</l>
<l>Conspexere, silent arrectisque auribus astant.</l></lg></quote></p>
<p>A così grave negozio mi conosceva io assai insufficiente per diversi rispetti, ma per questo in prima, ch'io potea entrar in sospetto di parziale. Poi che a tanto ufficio mi conobbi non atto, stetti un pezzo in fra due: o s'io dovea d'una parte pormi in aiuto, o pure se a guisa di Scipione starmi in sicuro a rimirar le squadre combattenti. Al fine, dubitando che dove io fuggissi l'universal battaglia, per non essermi affatto obligato alle leggi delle favole vere, io fossi poi da qualche valoroso campione a duello sfidato, mi posi sotto lo stendardo di quelli che difendono le favole finte et i finti nomi. Veggiamo come passò la contesa.</p>
<p>Chi tiene che veri debbano esser i nomi, fonda la sua opinione sopra quelle aristoteliche parole: «<quote>Ma la tragedia i veri nomi ritien di coloro che veramente sono stati al mondo</quote>». E per queste parole senza altro argomentare la sua opinione tiene per molto sicura. Quella parte ch'estima vere dovere essere le cose, cerca la prononziata sentenza di sostenere con questo argomento: tutte le cose tanto più nobili sono quanto più al lor fine s'avicinano; ma la tragedia che cose vere contiene più di quella che le contien finte gionge al suo perfetto fine; dunque è più nobile la vera che la finta tragedia. La prima è chiara, la seconda si prova.</p>
<p>Essendo il fine della tragedia la compassione et il terrore, quella che maggior compassione e maggior terrore averà, sarà più al suo fine vicina; ma avendo tali movimenti maggiori la vera che la finta, si conosce esser vera la nostra conclusione. Così questionano, e la nostra parte così la loro seconda ragione atterra.</p>
<p>Ha fine la tragedia di purgar gli animi, non di far quei movimenti; nondimeno, accettando la voce «fine» per mezzo da condursi al fine, così reproviamo la loro opinione e ragione. L'azioni in tre gradi nella cognizione si possono ritrovare: l'uno quando l'estimiamo finte, l'altro quando vere, il terzo quando né vere né finte.</p>
<p>Ora sì come dall'altrui superbia si moviamo ad odio, dalla negligenza et ozio al disprezzo, dall'altrui grandezze ad invidia, e queste cose tanto ci muovono quanto le crediamo, così dalle tragiche azioni tanto quanto le crediamo siamo mossi a compassione et a terrore. Onde, se tre sono i gradi della nostra cognizione, tre ancora i gradi della compassione e del terrore saranno, cui daremo nome di picciolo, di mezzano, e di grande; ché nasceranno il picciolo dalle non credute, il mezzano dalle cose dubiose et il grande dalle cose credute. Cerchiamo qual grado sia più alla tragedia convenevole e degno d'esser suo fine, poi cercaremo quale a lui più s'avicini, o la vera o la finta.</p>
<p>Non esser il picciol grado tutte le scuole il confermano e la nemica parte e noi le acconsentiamo. Non esser il grado grande questa ragione lo persuade: se il fine della poesia è il diletto, e se la tragedia è poesia, bisogna che la tragedia diletti, altrimente poesia non sarebbe; ma se la tragedia deve dilettare e non solo con le parole o con le figure ma con la favola principalmente, et il suo diletto deve nascere dalla compassione e dal terrore, questo si farà senza dubbio in quella maniera con che le cose orribili per dilettar si rappresentano, con l'imitazione; con la quale si cagiona spesso il diletto in mezzo il pianto et in mezzo i sospiri, come alcun filosofo vuole e come quel poeta accennò a:
<quote rend="block" lang="lat"><lg><l>Sunt quaedam formosa, adeo defformia si sint,</l>
<l>Et tunc cum multum displicuere, placent.</l></lg></quote></p>
<p>Ma, facendosi questo con l'imitazione, se l'imitazione è finta, deve per consequenza la tragedia da lei informata esser finta.</p>
<p>Se deve esser finta, non deve aver il supremo grado di credenza, e per consequenza non aver per fine il grado grande di quelle passioni tragiche. Ma se finta non fosse, come potria dilettare in quell'estrema passione che s'ha dalle cose vere? S'altri a voi narrerà -ché tigri già non sete- di vero re la morte, potrete voi quinci trarne diletto? Certo no; anzi n'avrà dolore chi fermamente il crederà, e tanto più che la tragica morte non deve essere sopra persone scelerate. Dunque, bisogna che la tragedia o sia senza diletto o senza quel gran movimento; essere senza diletto non può; dunque è forza che sia senza quel gran movimento di compassione e di terrore.</p>
<p>Se la nemica parte risponde che la tragedia ha per fine di purgar gli animi umani, e che più lodata sarà quella che farà maggior la purgazione, e che questa sarà la vera, e che però più lodata sarà la vera, noi replicaremo: che quella tragedia sarà più lodata che più purgarà gli animi; ma a purgar questi animi non bisogna che loro sia così la medicina porporzionata come alla complessione quella che purga il corpo? Essi lo confessano, e noi soggiongiamo che l'estreme passioni, come sproporzionate agli animi degli ascoltanti, non portano quel giovamento che li deve purgare; perché se dànno doglia, o levano o impediscono il discorso, come potranno medicando purgar gli animi nostri? Non potendo star saldi a queste ragioni, così ad altri aiuti ricorsero i nostri nemici.</p>
<p>Per altre strade ancora si conoscono i gradi di compassione e di terrore, ma perché potriano ascendere all'infinito, di cui non si dà scienza, in tre li divideremo, che largamente presi, tutti i gradi comprenderanno in condizione, in professione et in amore: de' quali gradi quello che nascerà dall'amor che si porti all'infelice sarà il maggiore. Degli altri duoi non è facile il giudicarne, ma di questo non si questiona. Il grado d'amore non si conviene al tragico, perché chi d'un amico o parente facesse tragedia, moverebbe a sì straordinario affetto che quel giovamento col diletto congionto, che è suo fine, indarno si cercarebbe. Gli altri duoi gradi gli si convengono, e per loro ponno gli ascoltanti convenevolmente commoversi e purgarsi, et allor più che più la crederanno.</p>
<p>Non è dunque vero che 'l grado grande di passione, nato dalle cose credute, si debba negar al tragico; ma se le cose che sappiamo o da persone degne di fede o da istoria ci apportano utile e diletto, se ben le crediamo, perché vogliamo che le cose credute  nella tragedia non possino far il medesmo? Se la tragica miseria sarà tanto più lodata quanto sarà più nell'estremità, perché vorremo noi restringere nella mediocrità la tragedia?</p>
<p>Queste ragioni così furono da noi ributtate. Ammettiamo la vostra divisione, escludiamo con voi il grado d'amore, concediamo la più spaventosa miseria, confessiamo l'utile e 'l diletto dell'istoria, ma nel punto della nostra contesa non siamo d'accordo; e poiché siamo sì difficili da accordarsi nelle divisioni dei movimenti, cerchiamo altre strade, andiamo agli effetti che l'uno e l'altro movimento suol partorire. L'effetto del picciol grado è un non so che di principio di moto, che esteriormente o non è conosciuto o a pena è conosciuto. L'effetto del grado mezzano è un moto assai grande, il cui segno è una mutazion di colore, il più delle volte accompagnata dal pianto. L'effetto del grado grande è un moto grandissimo, il cui segno è una mutazion di colore, il più delle volte accompagnata o da stordimento o da svenimento, almeno da impedimento di discorso e da dolore.</p>
<p>Di questi moti e di questi segni non è alcuno che non conosca che il mediocre moto et il mediocre segno sono solo degni della buona tragedia; ma se i moti e gli effetti mediocri dalla finta saranno causati, non bisognerà concedere che la vera cagioni gli estremi? che, come al suo fin più lontana, sia inferiore di dignità alla finta? Chi non sa che la finta cagioni il grado mediocre di compassione e di terrore, ne domandi agli ancora viventi ascoltanti dell'<title>Orbecche</title>; chi non vuol concedere che il grande sia cagionato dalla vera, per forza di questa ragione lo conceda. Se l'<title>Orbecche</title> finta mosse mediocremente, e se le vere tragedie più che le finte muovono, forza è che la vera passa la mediocrità e gionga all'estremo et al grado grande di perturbazione. Or gli ascoltanti come ponno in mezzo tanto affetto ricevere giovamento e diletto, se quel gran moto o leva o impedisce il discorso? Vuol grande la miseria, ma nata dall'arte, non dal caso seguito; e se la istoria et i narrati casi attroci porgono utilità, lo fanno perché son narrati semplicemente. Ma se il poeta un vero caso narrasse che per sé fosse atto a muovere, aggiongendoli le agnizioni, le peripazie, l'energie e l'altre arti e l'altre figure dell'impetuosa maniera di dire, a tanto moto gli animi tirarebbe che invano speraria di giongere al suo fine. Se opponeranno che non tutti gli uomini sono facili ad esser sì straordinariamente mossi, risponderemo che di quelli che odono, alcuni sono affatto soggetti alle passioni e non che alle tragedie, ma alle cose non verissimili ancora si veggiono piangere. Alcuni sono liberi affatto dalle passioni.</p>
<p>Tra questi duoi estremi c'è una mezzana natura d'animi umani, che né affatto sono appassionati né affatto privi delle passioni.</p>
<p>Ai duoi estremi non è fatta la tragedia, ai primi perché restano sì vinti nel discorso che non li può giovare, ai secondi perché, a guisa di Socrate, son sì purgati che non hanno bisogno di tragico avvenimento. Per gli ultimi è fatta la tragedia.</p>
<p>Ora, trovata questa verità, chiediamo: a gran male non è necessaria gran medicina? Non ponno dir di no, convinti dal vero; onde conchiuderemo noi che a picciol male, picciola medicina, et a mediocre male, mediocre medicina è necessaria. Ma se il mal di quelli per cui è fatta la tragedia è mediocre, è necessario a purgarlo mediocre moto; quel che nasce dalla vera passa il mediocre; però non è buona medicina per quelli ascoltanti. Volete l'autorità? Aristotile prova che più nobili sono quelle favole di coloro che sono vicini ad essequir qualche attroce fatto e poi per il riconoscimento no 'l fanno; segno certo ch´ei fu d'opinione che la tragedia non dovesse aver il grado grande, perché se più le fosse piacciuto il grado grande averia più lodati quei scioglimenti nei quali i fatti miserabilmente s'esequiscono, da cui senza dubbio nasce maggior compassione e maggior terrore. Se dice la contraria parte che Aristotile laudò quella soluzione per il diletto che ne seguiva dal fin lieto, noi risponderemo che questo fa per noi, perch'egli giudicò che la tragedia dovesse esser dilettevole, e che dilettevole difficilmente potesse essere nell'estremità della compassione e del terrore. Ma poniamo che la tragedia debba aver movimento grandissimo; quel movimento ha da nascere dal caso seguito o dall'arte? Se dicono dal caso seguito, noi diremo che il tragico non è differente dall'istorico, che egli è degno di poca gloria, e che tutte le voci degli uomini di grido il negano; s'essi dicono dall'arte, noi diciamo: perché ricorrere all'istoria, che sminuisce l'arte? Se l'arte per se stessa non può commovere, è imperfetta, ma s'è perfetta e se può commuovere, perché cercar l'istoria e la verità? Se diranno che deve nascere dall'una e dall'altra cosa, risponderemo che, se fosse ancora ciò vero, quella commozione nondimeno che nascerà più dall'arte sarà più lodata, e che quella della finta sarà però più lodata perché nascerà più dall'arte. Qui non v'ha loco il dubbio, perché se ben la vera può ricevere artificio, nondimeno, la verità averà parte nella passione; onde, non cagionando assoluto movimento l'arte della vera, bisogna conchiudere che sia inferiore di dignità alla finta, poiché quella cosa è più degna che di manco ha bisogno. Condescendendo ancora alla volontà loro che la tragedia abbia per fine il grande grado di compassione e di terrore, saria superiore la finta; ma restando sui nostri primi termini, che ella abbia per fine il mediocre grado, ci pare che la lite sarà vinta quando provato averemo che la finta abbia questo mediocre grado.</p>
<p>Abbiamo detto che secondo l'una o l'altra cognizione nasce l'uno o l'altro grado di movimento, onde il tutto provato sarà se la finta tragedia esser nel mezzano grado di cognizione dimostraremo. Ma che occorre affaticarsi? Se non è nel numero delle credute per non essere istoria, se non è delle non credute per essere verissimile, e se solo questi tre gradi si dànno, forza è confessar che la tragedia sia tra le cose dubiose. Onde argomentando dal primo all'ultimo: se la dubiosa tragedia fa quei movimenti che alla perfetta abbiamo assegnato per fine, e se la finta è dubiosa, ella gionge al suo fine e però è perfetta; e se la vera a questo fin gionger non può, forza è che alla finta ceda di dignità; ma non prevaglia il parer nostro, s'oltre l'aver le lor ragioni confutate non assegniamo ancora più salde ragioni. Se ogni specie deve ritener tutte le condizioni del genere, e poi nelle sue proprie restringersi, e se la tragedia è specie di poesia, ella della poesia deve le condizioni ritenere; ma se la poesia è imitazione, imitazione ancora deve esser la tragedia: se la poetica imitazione è di cose finte, di cose finte deve ancora esser fatta la tragedia, e per consequenza esser finta. Se il proprio della poesia è la verissimiglianza e non la verità, perché far la verità soggetto della tragedia? Se il poeta acquista quel nome (non miro all'etimologia) dalla invenzione, se l'invenzione è di cose finte, perché obligar il tragico a cose vere? Se Aristotile volea che di cose vere il tragico poetasse, perché disse ragionando di lui: «<quote>Onde può il poeta trovare e recar delle nuove</quote>»? La vorreste stracchiar dicendo che 'l poeta trova ancora la favola, se ben la fonda su la verità? Io vi chiederò: che trova il poeta che si fonda su 'l vero? Se dite il nodo e la soluzione e per consequenza la favola, io risponderò che 'l nodo e la soluzione, se ben son cose onde si fa bella la favola, che non sono però favola, e non essendo per ciò inventor di favola quel tragico che si fonda su 'l vero, ei non sarà per consequenza poeta.</p>
<p>Ma seguiamo il corso delle nostre ragioni. Se la istoria narra le cose come sono e la poesia come esser dovrebbono, ove la tragedia fosse vera non saria ella istoria e non poesia? Se la tragedia deve dipendere dal giudizio dell'autore, perché vogliono che dai fatti altrui dipenda? 0 che si deve dare scienza della tragedia o no? Se no, saranno allora necessarii i veri successi da cui ella pigli le sue leggi, et indarno si saranno affaticati i maestri, et il maestro de' maestri; ma se si dà scienza della tragedia, ov'è la necessità de' casi veri? È arte perfetta o no quella della poesia? Se dite no, dite contra voi stessi e rinegate il maestro; se dite sì, io conchiuderò: dunque può star per se medesma e la tragica poesia non ha bisogno d'istoria. Direte che tanti antichi e moderni l'hanno fatto? Risponderemo prima che cerchiamo le ragioni e non l'autorità; poi soggiongerò che coloro che tolsero casi veri lo fecero o per laudare alcune famiglie, come Omero quelle de' Greci e Virgilio de' Romani, o vero ebbero fine di biasimare alcuni, come Soffocle et Euripide, onde questi poeti e quelli sono andati dietro all'interesse di dire o bene o male, e non guidati da alcuna legge di poesia; e che alcuni ancora hanno finte le lor favole, se sì piacesse l'autorità. Se i casi avvenuti non fossero, la tragedia, secondo voi, non averia avuto origine e la poesia sarebbe priva di sì ricca gioia? Un gran periglio ha corso, et io credea che ella fosse sicura sino dalle celesti saette. Direte che se non fossero avvenuti i casi, che non sarieno verissimili? che mancando del verissimile non sarian degni di tragedia? che però i casi venuti siano necessarii? Risponderemo che verissimili sono tutte le cose possibili, che tutto quel ch'è possibile non è avvenuto, e che però alcuna cosa senza essere accaduta può esser verissimile. Soggiongerete che 'l verissimile è simile al vero? e che se deve esser simile al vero, è necessario che prima sia il vero? e che però senza il vero non sazia verissimile? In gran difficoltà ci ponete con questo argomento, e miseri noi se la distinzione non ci aiutasse. Udite come ella ci aiuti.</p>
<p>Il vero in duoi modi s'intende, o in atto o in potenza. Il verissimile della poesia è simile sì al vero ma al vero in potenza, ove al vero in atto è simile il verissimile dell'istoria; onde è assai chiarito come senza il vostro vero possa stare il verissimile della poesia.</p>
<p>Ma se il verissimile presupponesse nella vostra maniera il vero, come saria verissimile la comedia? Senza dubbio nella maniera che abbiamo detto. Dunque non è necessario il vero caso a far la poesia verissimile, perché altro che il vero caso fa verissimile la comedia, che pure è poesia. Direte che il caso è diverso della comedia e della tragedia? che l'una azioni cittadine e l'altra le tratta reali? che le comedie saranno verissimili perché trattano casi oscuri? che le tragedie non ponno esser tali perché non è verissimile che l'azioni de' prencipi siano state ignote sino allora, e che le finte questa ignotizia presupponendo, verissimili non sono? La nostra parte gridarà ad alta voce: se 'l vostro e nostro maestro dà i precetti di poesia universali, perché volete che siano particolari? Se quando dice, parlando dell'istoria e della poesia, che l'istoria dice il vero, la poesia il verissimile, che l'una dice le cose come sono, l'altra come esser dovrebbono, perché volete voi porre una condizione nella tragedia che il maestro non pose? E per passar alle cose delle quali ragiona, dove mai disse nello destinguere la comedia dalla tragedia che l'una cose finte e l'altra cose vere trattar dovesse? Ben disse alcuni aver detto cose vere, ma disse ancora che alcuni cose finte dissero. Ma questo dire: il tale fece così, s'intende forsi: si deve dir così? Se loda l'<title>Edipo</title>, il loda per la verità del caso o per l'altre perfezioni? Certo per le perfezioni. Perché, dunque, dire che la tragedia deve esser vera perché Aristotile loda l'<title>Edipo</title>? Quali sono le permesse di questa conclusione? e quale istoria dice che l'Edipo sia stato et abbia fatto quelle azioni?</p>
<p>Insomma, perché dire che le finte non son verissimili perché non è verissimile che i casi reali non si sappiano? Quanti casi reali sono che a' più saggi ignoti sono? Chi sa in queste nostre parti l'azioni de' prlncipi di Persia, o quelle del Tantaro, e dei re dell'India, o quelle della China, dell'Etiopia e dell'America? L'azioni de' prencipi del Settentrione e di Scozia e d'altri tali, o non passano o passano in oscuro alle nostre orecchie, e sono della nostra fede e della nostra Europa; e crederemo noi che sia non verissimile presupporre ignotizia d'azioni e di nomi di prencipi più strani, di fede diversa e per molti anni morti? E se questo si può presupporre in prencipi liberi e grandi, chi ci vieta presupporre ignotizia di prencipi piccioli e soggetti, atti pure ancor essi ad informar perfette tragedie? Se si lessero i cataloghi di tutti i grandi, e questi a tutte le genti fossero noti, e di tutti si ricordassero, ci saria contra noi apparente ragione; ma i cataloghi non si fanno, e però non si può dire che non si possa presupporre ignotizia negli ascoltanti, così in particolare come in universale, d'alcuni prencipi. Onde potrà il tragico e de' paesi lontani e de' vicini eleggersi finti regi e darli finte azioni, purché tanto dalla memoria degli uomini s'allontani che la finzione non appari.</p>
<p>Se dite che i re presenti non sono degni soggetti di tragedia, e che dei re morti si sa il tutto per l'istoria, e che i piccioli prencipi non sono degni soggetti di tragedia o meno degni dei prencipi grandi, risponderemo alla prima che né tutti i re né tutte l'azioni reali son poste in istoria, e che però non va innanzi la lor conclusione. Che più perfette siano le tragedie de' prencipi grandi che de' piccioli, si nega, né questo mai dal sovrano maestro c'è stato insegnato; perché questo esser maggiore o minore il prencipe è cosa accidentale, né merita d'esser posta in consulta ove si tratta della essenza e sostanza, e perché in altro che in grandezza d'impero consiste la perfezione della tragedia. Chi non sa che per altro che per grandezza d'impero ebbe la corona delle tragedie l'<title>Edipo</title> di Sofocle, e che per altro che per grandezza d'impero fu giudicata da Aristotile la Idea delle tragedie? Non è necessaria, dunque, questa lor grandezza reale, e non è espugnata la rocca delle nostre ragioni che concludevano che tutti i casi reali non si sappessero, e che però se ne potesser fingere senza offender le leggi del verissimile, e le vere esser istoria e non poesia. Se direte che la tragedia vera non sarà istoria perché l'accorto poeta co 'l mutare il nodo e la soluzione e altre sì fatte cose la fa diventar poesia, da noi li sarà risposto che, posto che questo si possa fare, questa favola non averà sofficiente commozione e non troppo bisognarà affaticarsi in provarlo. Chi si sentirà mai commovere da cosa vera diversamente narrata? Nessuno, perché se gli auditori denno esser commossi, bisogna che prestino fede a chi dice; ma come li prestaran fede, conoscendosi sì appertamente la falsità?</p>
<p>Vogliono che la tragedia abbia il grado grande di movimento, poi che il poeta faccia alterazione nel caso. Il grande nasce dalle cose credute, l'alterazione fa la favola non creduta, anzi apparentemente falsa. Chi dunque accordarà la diversità delle opinioni e chi amicarà mai cose sì contrarie? Ma consideriamo più a dentro questa lor favola vera. Di quelli che la odono, altri la sanno, altri no. A quelli che non la sanno, la favola è l'istessa che se fosse finta; a quelli che la sanno, rende niente o poco di compassione, come si disse, e con questa ragione si prova. È cosa naturale non occuparsi mai, in un instante, se non in una sola operazione; il che Dante significò:
<quote rend="block"><lg><l>Quando per dilettanze o ver per doglie</l>
<l>Che alcuna virtù nostra comprende</l>
<l>L'alma ben ad essa si raccoglie,</l>
<l>Par che a nulla potenza più intende.</l></lg></quote></p>
<p>Questo da Aristotile conosciuto, lasciò precetto che sopra persone o innocenti o scelerate non si facesse cader la miseria, perché s'ad un estremo si piegasse, si destarieno altri affetti et indarno saria la fatica di far commover gli animi a compassione et a terrore. Stando così la cosa, certo è che ogni uno che oda una tragedia tratta dal vero, sùbito che comincia a sospettar di non fedele narrazione, che il poeta non potrà fuggire, s'occuparà in pensare alla verità o alla variazione del narrante o a far altre simili operazioni, che sono tanto naturali che non ponno quasi non farsi. Or in questo occupati, come poi si moveranno? Ma quelli che non la sapranno, essendo loro la favola tale quale se fosse finta, saranno forsi mossi convenevolmente? Non certo, perché, se ben sarà loro tale la favola quale saria la finta, non sarà però tale in quanto ben espressa.</p>
<p>Due sono le cose che muovono: la favola e l'elocuzione. Che la favola muova, e quai sieno i gradi del movimento, l'abbiamo veduto; che l'elocuzione v'abbia parte, di qui si comprende: che, se duoi narreranno una sola favola, l'un moverà più dell'altro, ancor ch'ella abbia la medesima disposizione. Platone investigando la cagione nel <title>Gione</title> di questo mover più e meno, conclude esser cosa divina. Cosa divina è certo, ma l'intelletto nostro ne ritrova questa cagion naturale. Chi si veste più degli affetti delle persone imitate, più commove, opinione conformata da Orazio
<quote rend="block" lang="lat"><lg><l>Si vis me fiere, dolendumi est</l>
<l>Primum ipsi tibi, tunc me tua infortunia laedent.</l></lg></quote></p>
<p>Ma il poeta si veste più degli affetti imitando le sue finte azioni o invenzioni che le invenzioni altrui, e per esser più al suo gusto accomodate e per amarle più, essendo suoi parti, con più affetto le esprime. Tali non sono le vere; però che meraviglia se siamo manco commossi da loro che dalle finte? Se la nemica parte dice esser contradizione nei nostri ragionamenti, avendo poco anzi conchiuso che la tragedia vera parturisca moto grande et adesso che o niente o poco muova, risponderemo essi non aver bene le nostre ragioni e le nostre intenzioni penetrate. Noi vogliamo inferire che 'l tragico successo fondato su 'l vero o è in tutto vero, o parte vero e parte no. Nella prima maniera il caso è compassionevole et orrendo; et a lui aggionto l'eloquenza e l'arte, diciamo che di troppo veemente moto sarà cagione; nella seconda maniera, che per le ragioni detto o non moverà o moverà di picciol movimento. In ultimo, e per gionta di tutte le ragioni, si dice che niuno che sappia una cosa desidera di risaperla, onde, sùbito che cominciarà a scoprire di sapere il caso che si narra, si raffredderà nel desiderio d'udire. Se dite che sarà allettato dalla novità del nodo e della soluzione, noi risponderemo che averà manco di novità quel vero successo che 'l finto, e desiderandosi più le cose più nuove, le finte saranno più desiderate. Quel che importa poi nel raffreddarsi d'udire e desiderarlo più e meno, si lascia al giudicio vostro. Ma s'ad Aristotile fossero dispiacciute le favole finte, perché avrebbe detto: «<quote>Oltre di ciò i corpi delle favole, così di quelle fatte delle quali si serve il poeta, come di quelle ch'egli istesso fa di nuovo</quote>»? Direte che «far di nuovo» s'intenda il pigliar un caso vero che nessun poeta abbia poetato? perché è nuovo s'è accaduto? e perché non s'intende più tosto per nuovo il finto dal poeta? Forsi perché Aristotile abbia bandito dalla poesia i casi finti? Certo no, perché li ha dato nobile luogo. Aristotile, dunque, non disprezzò i casi finti, anzi li lodò, e la ragione ci persuade che migliori siano i casi finti.</p>
<p>Espugnate le rocche di questi nemici, rivolgiamo l'armi verso i lor collegati. Rispondiamo a coloro che dicono esser necessarii alla tragedia i nomi veri. La poesia è di cose universali: perché deve poi aver nomi particolari? L'universale della poesia s'intende in dir le cose tali quali alle tali e tali persone ponno accadere secondo il verissimile et il necessario. Ma come sarebbe universale la tragedia applicandoli nomi veri? Risponderanno forsi che pure bisogna applicare alcun nome all'azioni, e che l'azioni diventaranno particolari, o veri o finti che sieno i nomi? e che, quando abbia da diventar particolare, è meglio che con nomi veri che con finti particolar diventa? Replicaremo che se l'azioni diventano particolari con finti nomi, che tutte le poesie sono particolari e che vano è stato l'aristotelico insegnamento; ma questo non è, dunque non diventano particolari con nomi finti. Diteci, di grazia, quell'azioni le quali sono applicati nomi finti, di cui diremo esser azioni? Senza dubbio, di quel nome finto. Or, se quel nome finto è niente, quell'azione è di niente, come, essendo niente, sarà particolar di qualche uno? Non sarà particolare, e non essendo particolare, sarà universale, e universali dovendo essere l'azioni di poesia, sarà degna tale azione di poesia. Se si fosse admesso che l'applicare veri o finti nomi all'azioni, diventassero particolari, si negaria però che fosse meglio applicar loro nomi veri che finti.</p>
<p>Perché l'azioni o son simili a quelle che fece colui a cui sono attribuite, o diverse. Se simili, se ne farà istoria; se diverse, dalle ragioni che di sopra abbiamo detto si può comprendere il disordine che ne segue. Ma vere non saranno le cose, e veri dovranno esser i nomi? Sarà il dover ch'io scriva un'infelice azione d'un prencipe, e li dia nome del felicissimo Carlo Quinto? o ch'io applichi l'infelicissimo nome d'Edipo a felice azione? Diranno che ad infelice azione nome infelice, et a felice azione felice nome applicar si deve? Se così diranno, lor sarà necessario risolver grandi difficoltà; perché se vera sarà quell'azione, sarà istoria, se non vera, ne seguirianno quei disordini ch'alla prima ragion rispondendo si raccontarono. Ma chi dice che sia vera l'una e l'altra tragedia di Sofocle e d'Euripide e degli altri famosi Greci e Latini? Quale istoria lo dice? Nessuna sì autentica che loro si creda intieramente, né di tutte, ch'io sappia, si ritrova istoria. E quando pur ci sia istoria, e che su la loro autorità fondar si vogliano i nostri nemici, lasciaremo che 'l facciano, pur che si contentino che noi si fondiamo su l'autorità d'Agatone e d'alcun altro antico e d'alcuni moderni, e su le ragioni molto più valide e molto più sicure degli essempi e dell'autorità.</p>
<p>Or vinti dalle ragioni, i nemici nostri ritornano alle parole d'Aristotile in cui sì arditamente confidano. Vogliono, dunque, più ch'alla ragione ad Aristotile prestar credenza? Diranno che Aristotile non disse mai cosa alcuna senza forte ragione? Risponderemo che per ora non vogliamo né affirmar né negar se Aristotile abbia o non abbia parlato senza forte ragione, ma diciamo bene che più fede prestar sì deve alla ragione ch'ad Aristotile perché tanto si crede a lui quanto le sue ragioni s'estiman buone, onde si potria sostener che alla ragione, non ad Aristotile, si credesse. Ma, per quel che si può comprendere, Aristotile fece poco conto di quelle parole, poiché a debile razione l'appoggiò dicendo: «<quote>E la cagione di questo è, ch'è accomodato ad esser creduto quel che può essere, e per questo le cose mai accadute non crediamo facilmente che possino essere, ove dell'accadute è già cosa manifesta che sien possibili, perché accadute non sarebbono se impossibili fossero</quote>». Chi non vede la debolezza di questa ragione è ben cieco, e non sa che si crede non solo tutto quel ch'è accaduto, ma tutto quel ch'è possibile. Onde si può conchiudere che Aristotile non avesse altro fine che di far questa divisione dell'antique tragedie, che alcuna fosse con nomi veri, alcuna con finti, e alcuna con nomi e finti e veri, e si può di leggero comprender da quelle parole: «<quote>Quantunque invero nelle tragedie ancora si trovi che in alcune, uno o duoi soli nomi essendovi di persone note, tutti gli altri nomi sieno poi finti di nuovo, et in alcune non ce n'è alcuno di nuovo</quote>». Volete veder s'estimasse quest'ultima sorte? udite le sue parole: «<quote>Né niente manco di diletto reca</quote>». Volete veder se queste finte tenesse in minor conto delle vere? leggete quelle parole ch'ei soggionge: «<quote>Di maniera che non si deve con determinata legge andai sempre cercando d'appigliarsi a già trite e nei tempi a dietro maneggiate favole</quote>». Volete veder se la conto di quel che ha detto in nostro favore, o se se la passa sotto silenzio? Leggete queste parole: «<quote>Poscia che quelle favole che si prendono note, a pochi note sono, e nondimeno a tutti recan piacere e diletto</quote>». Volete la testimonianza più chiara? Leggete: «<quote>Appar, dunque, dalle cose dette manifesto convenire al poeta esser più tosto compositor e formator di favole che de' versi</quote>». Ché vado cercando essempi et autorità, se la nostra opinione riceve tanto favor dalla ragione? Tanto basti.</p>
<p>Ma la lite nostra era de' nomi e siamo passati alle favole. Aristotile n'è stato cagione, che, ragionando dei nomi, incatena così e così confonde le ragioni delle favole con le ragioni dei nomi, che par che l'una dall'altra dipenda e riceva giovamento. Ma voi, che volete esser così aristotelici che niente osate d'affermar che, non venga dalle scuole peripatetiche, sete poco felici imitatori et interpreti del maestro; poco felici imitatori, perch'egli a nessuno volse creder mai se no alla ragione, non a Pitagora, non a Gorgia, non a Zenone, non a Senofane né a tanti altri filosofi grandi e capi di grandissime sette, e sino al proprio maestro s'oppose; onde da noi si tiene che ad esser peripatetico non si convenga solo credere all'opinioni peripatetiche, ma ancora imitare il capo de' peripatetici co 'l cercar le ragioni e non l'autorità; poco felici interpreti sete poi d'Aristotile, perché ov'egli si contradice bisogna a quel parere attenersi ch'è più diffeso dalla ragione, e la contradizione andare interpretando. Ora da tutta quasi la <title>Poetica</title> d'Aristotile si raccoglie che le cose et i nomi delle tragedie debbano esser finti, e con queste parole si contradice: «<quote>Ma la tragedia i veri nomi ritien di coloro, che veramente sono stati al mondo</quote>».</p>
<p>Di questi duoi pareri il primo è più ragionevole, dunque bisogna interpretare il parer secondo. Noi al nostro modo interpretato l'abbiamo; voi interpretatelo a vostro modo, purché la ragione non sia discacciata. Se dite che andiamo molto apertamente contra i detti d'Aristotile escludendo l'istoria dalla poesia, e contra Omero (contra Omero che cose vere poetò, contra Aristotile che disse: «<quote>Se dunque occorrerà che cose vere poeti, nondimeno è poeta</quote>»), rispondiamo che né contra Omero né contra Aristotile vogliamo essere; non contra Aristotile, perché ammettiamo l'istoria nella poesia, ma non vogliamo che per ragione d´istoria la poesia abbia il primo loco. Aristotile dice che l'istoria mira il vero e la poesia il convenevole, e poi soggionge le vostre parole; onde così vuole dire Aristotile, che deve il poeta favoleggiare e, senza pensar al vero o al falso, far il convenevole, perché se un'istoria si trovasse che convenevole fosse, di lei potrebbe farsi poesia, e chi la facesse non sarebbe men poeta. Così insegnando Aristotile, è cosa certa che l'istorico caso pone nel secondo loco, perché prima insegna le leggi del finto, e l'istoria admette in maniera che chi non vede che manco l'estima, è cieco.</p>
<p>Et acciò che questo più apertamente appare, si notino quelle sue parole: «<quote>Appar dunque dalle cose dette convenir al poeta esser più tosto compositor e formator di favole che de versi, come quello ch'è poeta per l'imitazione et è imitator d'azione; e quantunque accada ch'egli prenda nel suo poema cose veramente avvenute, non per questo divien men poeta, perciò che nulla impedisce che delle cose fatte non ne siano alcune tali quali verissimilmente si debbono fare e possibili sieno a farsi</quote>». Da queste parole si consideri s'Aristotile l'istoria alla finzione antepose e se noi siamo contra i suoi insegnamenti. Contra Omero poi non siamo, perché lo teniamo glorioso poeta, ma diciamo che quella istoria non gli era necessaria per farlo tale, e che se di nobile finta favola poetato avesse, che più gloria n'avrebbe per le ragioni dette. Né si risponda che alcuni hanno pure, innanzi e dopo lui, poetato casi finti, né tanta lode quanta Omero hanno conseguito: ché risponderemo che ciò è avvenuto perché sì poeticamente non hanno scritto come Omero. Il che si conoscerà considerando che ancora alcuni, fintamente poetando, hanno avanzato alcuni altri che hanno di cose vere poetato. Perché in ciò le ragioni son pari, e si de' credere che ci sia una più suprema ragione di perfezione che l'istoria: onde non si deve così star su questo pensiero che non si possa far tragedia perfetta senza il vero, non essendo questo vero la sua essenza né la sua perfezione.</p>
<p>Assai ci pare che sia chiarita l'eccellenza della in ogni parte finta tragedia, e già ci par che la nemica parte ceda e si dia vinta.</p>
<p>Ma perché abbiamo la milizia nostra appresa dalla Republica romana, che solea «<quote lang="lat">parcere subiectis et debellare superbos</quote>», vogliamo nella vittoria temperare il rigore e dire che, non ostanti le ragioni dette, crediamo che delle vere e delle finte favole e nomi si possino fare tragedie nella perfezione eguali, e che la perfezione et eccellenza della tragedia consista assolutamente in altro che nella finzione e che nella verità, e questa verità o finzione e queste sì fatte cose esser cose accidentali, che non ponno alterar la sostanza.</p>
<p>Questo è quanto successe tra i letterati guerrieri nella contesa della vera e della finta tragedia.</p>
<trailer>IL FINE</trailer>
</body>
</text>
</TEI.2>
