<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Discorso sopra la materia della satira</title>
      <author>Francesco Sansovino</author>
    </titleStmt>
    <extent>8 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001213</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trattati di poetica e retorica del Cinquecento</title>
        <title type="part">v.</title>
        <editor id="ed">Weinberg, Bernard</editor>
        <publisher>Laterza</publisher>
        <pubPlace>Roma [etc]</pubPlace>
        <date>1970-1974</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CDD">
        <term>808.009031 - RETORICA. 1500-1599</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-03-11T00:00:00.000+02:00</date>
      <respStmt>
        <name>Marina Larena</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-03-24T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Discorso sopra la materia della satira">
    <p>Perché molti si compiacciono delle satire e molti anco scrivono in questa materia, però avendo noi fatto un raccolto delle presenti cose, le quali crediamo che diletteranno, a più chiara intelligenza della satira dico che quando le genti del mondo in quei primi principii erano ancora ignoranti e di costumi più tosto naturali che artificiosi, usavano come religiosi di sacrificare agli iddii con molta solennità, e sodisfacevano a' voti fatti da loro. La qual cosa essi costumavano di fare in ogni tempo, ma molto più nel tempo del ricolto delle biave e de' vini, perciò che essi riducendosi in diverse brigate si adunavano ne' lor campi e quivi di zolle e di cespugli facevano gli altari, e postovi fuoco, togliendo un becco che in greco si chiama <emph>tragos</emph>, lo sacrificavano cantando una certa lor sorte di versi molto rozzi et inculti. Laonde da questa voce <emph>tragos</emph> ebbe principio la tragedia, e per questo a colui che cantava meglio degli altri se gli donava in premio un <emph>tragos</emph>, cioè un becco. E sacrificavano più tosto un capro o un becco ch'un altro animale a Bacco perciò che egli nuoce grandemente alle viti col suo morso. Non era adunque altro allora la tragedia che un ringraziar Dio della buona vendemmia e ch'un laudarlo della sua bontà e della sua grandezza.</p>
    <p>Ma perciò che gli uomini grandi e potenti cominciarono poi ad usurparsi le laudi che si convenivano agli iddii, vennero persone d'intelletto le quali cominciarono a mostrar ne' versi loro quanto fosse debile e fiacca la fragilità degli uomini a comparazion della felicità degli iddii; la qual cosa volendo essi mostrar con gli essempi, ricordavano le calamità di quei re e di quei gran prìncipi i quali da altissimo e magnifico stato erano per aversi accidenti caduti e venuti in miseria. Laonde si crede che da questo principio la tragedia avesse il suo cominciamento, perciò che le tragedie nel principio son sempre allegre ma nel fine mestissime e dolorose; cosa che non si fa nella comedia, la quale ebbe anch'ella la sua origine, in questa maniera. Innanzi che gli Ateniesi (perciò che loro è la gloria) edificassero la città loro, conciò sia ch'essi abitavano per casali e per borghi, dovendo sacrificare ad Apolline Nomio facevano lor brigate, et insieme mangiando e facendo diversi giuochi passavano il tempo, cantando versi rozzi i quali essi chiamavano “comedia” da questa voce “comessatione” o convenzione, che vuol dire “mangiare” o “convenire insieme”. E questa così fatta comedia non conteneva altro che versi i quali riprendevano principalmente gli altrui vizii, onde nacquero poi gli scrittori dell'antica comedia; i quali con grandissima libertà notavano i vizii, non solamente degli uomini vivi ma molte volte anco di coloro che si trovavano quivi alla presenza loro, la qual libertà di riprendere giovò lungamente alla virtù et a' buoni costumi; perciò che, avendo molti paura di non essere infamiati e vituperati per le cattive operazioni, s'astenevano di viver disonestamente e si guardavano di non peccar almeno in publico.</p><p>Ma acciò che gli scrittori potessero più liberamente tassar i vizii disonestissimi e vergognosi a parlarne, introducevano alcuni satiri, i quali son dèi salvatici e che s'allegrano delle lascivie e che sono sfacciati. Laonde, sì come a nostri tempi è lecito introdur buffoni, pazzi e gli ebbriachi da coloro che temono di ragionar liberamente, a' quali fanno dir ciò ch'essi vogliono, esprimendo il concetto loro, così a quei tempi coloro che non avevan ardire raccontar quelle bruttezze di quei tempi introducevano i satiri, servendosi di loro secondo l'età. Et a questo modo fu introdotta la satira antica e la comedia, le quali erano molto simili nella materia e ne' versi. Ma erano differenti in questo, che nelle comedie non s'introducevano i satiri sì come nella satira. La satira, adunque, nacque subito dopo l'antica tragedia.</p>
    <p>Ma poi che i Greci ebbero per gran tempo usato questo modo di scrivere, cominciarono a divenir nello scrivere assai più licenziosi, perciò che, mossi da preghiere o corrotti da presenti, si diedero a dir male delle persone da bene. Laonde fu fatta una legge che niuno potesse compor libri o publicar versi contra qualunque persona che vivesse, sotto il suo proprio nome. Per che Menandro per questo ritrovò la comedia nuova et in ultimo Lucilio fu inventor della nuova satira, il qual conservò l'antica usanza del riprendere i vizii, ma mutò il modo de' versi, affrenando però alquanto la libertà per rispetto della legge. Ma perciò che essi secondo il costume de' satiri andavano d'un vizio in un altro, rimase il nome di satira a così fatto modo di scrivere.</p>
    <p>Ora la satira vuol esser di stil umile e basso et imitante la natura, perciò che basta al satirico apertamente riprender gli errori altrui senz'altro artificio. E però non son lodati coloro i quali, scrivendo satire, usano lo stile eroico e grave, perciò che quella sorte di verso ricerca materie magnifiche et alte. E però s'invocano ne' principii de' poemi gravi gli iddii, quasi confessando che quel che si dee cantare superi le forze dello umano ingegno, il che non avien nella satira perch'ella tratta cose umili e basse. Laonde i satirici non cominciano con invocazion o con maraviglia, ma o con sdegno o con qualch'altra maniera così fatta, quasi che, essendo come provocati dalla moltitudine de' vizii degli uomini, si muovino sdegnosamente e con ira a riprenderle, non potendo a un certo modo più tacere. Oltre a ciò nella satira s'introducono a favellar persone umili, come servi, peccatori e tali altre persone, ché ne' versi gravi entrano eroi e uomini grandi; de' quali il poeta cantando adorna l'opera di molte fizioni poetice e di elette parole et illustri. Ma la satira richiede la verità nuda et aperta, intanto che Orazio fra' Latini e l'Ariosto fra i volgari fanno versi così bassi che non vi è punto di differenza tra loro e la prosa. Anzi, qualche volta la parola è divisa in così fatto modo che par che si continovi il periodo come si fa nelle prose, come sarebbe a dire:</p><lg>
    <l>Egli le man le pose addosso, e fiera</l><l>
        Mente le diede per ira e per sdegno</l></lg>
    <p rend="noindent">Laonde si vede manifestamente ch'alla materia satirica non si convien l'ornamento né la grazia, né i fuchi, né la soavità del dire che vuol la materia eroica et alta, ma una schietta semplicità con una acerbità severa, mescolata talora con qualche sale e con qualche tratto gustevole et acuto.</p></div1></body></text></TEI.2>
