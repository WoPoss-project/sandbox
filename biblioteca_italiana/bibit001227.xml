<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Contra Philippum Beroaldum Bononiensem annotationes</title>
      <author>Giorgio Merula</author>
    </titleStmt>
    <extent>43 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit001227</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Studi umanistici</title>
        <title type="part">Tra Poliziano e Beroaldo: l'ultimo scritto filologico di Giorgio Merula</title>
        <editor id="ed">Fera, Vincenzo</editor>
        <publisher>Sicania</publisher>
        <pubPlace>Messina</pubPlace>
        <date>1990-</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="lat">Latino</language><language id="gre">Greco</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Messina</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Messina</name>
      </respStmt>
      <item>Correzione linguistica</item>
    </change>
    <change>
      <date>2004-10-21T00:00:00.000+02:00</date>
      <respStmt>
        <name>Marco Fucini e Sonia Sabelli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-10-27T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<front>
<div1 n="Introduzione">
<p>Georgius Merula Alexandrinus Philippo Beroaldo s. Agis mecum iniuriarum et amiciciae laesae, Beroalde; iuste id facere posses, nisi tu prior iam supra triennium Merulam lacessivisses; et ego quia iniuriam dissimulavi te ad novam invitavi. Intervertere me nostris inventis et eruditione recondita conaris, et, quod egregius ferendum sed iniquissimi plane hominis, illa, quasi certum autorem non habeant, invadis. Scribis <foreign lang="grc">sophoi sophous, sozousin an osin sophoi</foreign>: tu qui haec iactas, cur adversus sententiam tuam fecisti? In quibusdam tuis annotationibus, quae ego viginti ab hinc annos tum commentando tum profitendo tradidi, ea, ceu ab alio didiceris, circumvertis. Improbum est factum: ita ego furti te reum et calumniae facio. Quid, quod me edentulum in quadam. epistola vocas, quasi remordere nequeam? Si nostra vindicare studeo ab homine improbo, cui iniuriam facio? Maluisti in furto deprehendi, quam fateri unde didiceris. Iam qui tua legunt furta agnoscunt et subnotant et adversus te reclamant. Meorum assertor venio, furtivis sententiis nomina et titulos appono, ut facile pateat quam imprudens et temerarius sis; tum quae falso exposuisti ea redarguo atque identidem refello, ut errores agnoscas et aliquando iactantiae tuae te poeniteat. Hermolaus Barbarus, in cuius morte disciplinis facta est magna calamitas, ingenue fatetur per quem profecerit: Merulam. testem subinde citat et quae supprimere posset ea a me accepta testatur liberaliter institutus homo. Tu vero impudens, improbus et furacior quam Cacus non cauda avertis sed palam et rectis atque apertis vestigiis nostra compillas. Furti es manifestus, et ut satisfacias re quam verbis te compellam.</p>
</div1>
</front>
<body>
<div1>
<head>In Caesaris</head>
<list>
<label>l. <emph>Caes.</emph> 5 tribunatu militum]</label> <item>Quam negotiosum Beroaldus in re cognitu non indigna se ostentat, eos videlicet attestans, qui de re militari praecepta tradunt! Sed garrit profecto de tribunatu militum, quorum duo genera, quando alii Ruffuli, alii vero comitiati dicantur, utrorumque quid officii foret iactat. Illud voluissem explanasset, quod ad rem pertinebat maxime: an militares tribuni auxiliis iura redderent. Differre diximus quodam in loco auxilia a legionibus, quia hae romanae forent, illa a sotiis venirent; suos magistratus legiones et auxiliarii habebant: non par certe videtur qui diversa nomina in castris sortiebantur sub eodem magistratu atque imperio vivere; et parum expedite Vegetius, cum haud parum de bellico negotio tradat, de hoc disseruisse videtur. Dicet aliquis: nunquid alios autores Merula habet? Quid ni? An tantum differret recenti scriptori ut graecas etiam paginas consectatus non fuerit? Ergo a graecis scriptoribus mores et instituta romanae rei publicae dum requiro, a Polibio didici quos Romani in legionibus ad exigendam militum operam, segnitiem castigandam, corrigenda delicta et ea curanda quae ad municiones castrorum, arma et id genus coetera pertinebant, Ruffulos appellassent; qui vero auxiliaribus copiis praeerant eos praefectos socium dictos. Ita inter auxiliares quid iuris et potestatis haberent praefecti hac appellatione demonstratur: nam ut qui a populo romano legionibus praeerant tribuni, ita praefecti sotium in militia auxiliarii dicebantur. Hinc legimus apud Livium in memorabili atque acri pugna cecidisse aut captos fuisse militum tribunos quinque, praefectos autem socium tres aut quatuor. Et de his satis plura me scripturum polliceor, si quando Merulam alius irritaverit.</item>
<label>2. <emph>Caes.</emph> 9, 1 dictaturam [...] magister equitum]</label> <item>de dictatore et equitum magistro: nam uterque magistratus eodem tempore creabatur et rebus in arduis, neque separari poterant et quatenus produceretur dictatura. In enarratione septimae satyrae satis multa diximus, ex auctoritate iurisconsultorum et nobilium historicorum; tradidimus insuper “<quote>fumosos</quote>” legi posse. Illud hic addam: dictatorem nocte creari vel dici solitum fuisse. Sic enim in nono ab Urbe condita Livius: “<quote>legati, profecti ad Fabium consulem, cum senatus consultum tradidissent adiecissentque orationem convenientem mandatis, consul, demissis in terram oculis, tacitus ab incertis quidnam acturus legatis recessit; nocte deinde silentio, ut mos est, L. Papirium dictatorem dixit</quote>”.</item>
<label>3. <emph>Caes.</emph> 10, 1 basilicasque]</label> <item>basilicam accipiunt qui de foro, theatro et publicis aedificiis praecepta tradiderunt partem fori, ad quam scalis fit ascensus, ubi iura redduntur iudiciaque exercentur, subter quam poculenta et esculenta fere vendi solent atque interim sues et id genus animalia quae saginantur frequentant, quorum tetro odore qui in basilica sunt offenduntur, in quos parasitus malum, ceu odiosos et graves, se allaturum minatur, si molesti in via fuerint. Quaesivi aliquando, quoniam dictio est graeca, unde in hanc significationem deducta sit basilica: tandem succurrit <foreign lang="grc">basilea</foreign> regem significare et eos magistratus qui iudicia reddunt, quos Hesiodus ceu <foreign lang="grc">dorophagous</foreign>, hoc est voratores munerum, insectatur.</item>
<label>4. <emph>Caes.</emph> 11 quod Alexandrini regem [...] expulerant]</label> <item>historiam Ptolomaei, Aegyptiorum regis, nemo est qui non acceptam nobis faciat, siquidem argumentum illud, velut tema in primam Ciceronis epistolam, quod ex Dionis historia et Ciceronis oratione <title>Pro Rabirio</title> excerpsimus, ita exposuimus ut qui ante nos super reditu Ptolomaei quicquam scribere conati fuerint, eos inter illitteratores annumerare possis; feruntur interpraetaciunculae iam diu omissae; quas qui legerit nostraque identidem ad illa comparaverit, eruditionem et diligentiam Merulae extollet.</item>
<label>5. <emph>Caes.</emph> 17 2 potestatem]</label> <item>quid dicerentur “<quote>potestates</quote>” paucula quaedam diximus super illud Juvenalis: “<quote>Gabiorumque esse potestas</quote>”. Hic illud addimus quod in historia nostra tradidimus: post pacem Constanciae ab Federico primo et Henrico filio concessos fuisse urbibus Italiae potestates. Nam antea duo consules annui duntaxat iudicia exercebant et publica negotia procurabant.</item>
<label>6. <emph>Caes.</emph> 22, 1 comatam]</label> <item>praeceps nimirum in Gallia est iste expositor, non sine nobilium scriptorum iniuria atque iactura studiosorum iuvenum, quam ad hunc modum describit: “<quote>Gallia transalpina omnis uno nomine comata appellatur, quam in tria populorum genera luculenti scriptores diviserunt: belgicam, celticam et aquitanicam, quae aremorica ante dicta est. Augustus, vero, quadrifariam divisit, addita lugdunensi provincia</quote>”. Miseret me huius impudentiae sed magis eorum, qui huiuscemodi commentarios legent et ita Philippo addicti sunt ut, veritatis adinoniti, potius cum illo insaniant quani deduci de sententia velint. Verba Plinii corrumpit et implicat, quae affirmaverim nisi a ludo atque a somno ea perlegisse. Celticam eandem et lugdunensem esse scriptor undecunque doctissimus tradit. Verba “<quote>addere</quote>” supersedeo, quoniam res in evidenti sit. Quod si eadem est celtica et lugdunensis, dic, quaeso, quo pacto quadrifariam eam. divisit Augustus, addita lugdunensi? Scio equidem. unde vetus sit error: nesciunt duorum nobilium scriptorum sententias conferre; ita citerioris et ulterioris Galliae discrimina et fines et nomina ignorant.</item>
<label><emph>Caes.</emph> 25, 1 monte Gebenna [Cebenna <emph>Ihm</emph>] ]</label> <item>illud certe praeterirem, si geographiae iniuria magna non fieret et lulio Caesari diligentissimo Galliarum scriptori, et, sane consulendum est, geographiaestudiosis, quos haec fatua et illepida interpretacio dubios facit et finium incertos. Quid enim magis inscientis est quam profiteri et tradere Gebennan montem esse Geneverae? Nec semel contentus est hoc dicere, imo idem hoc saepius repetit atque infulcit, quasi Gebenna ea sit quam nunc vulgus Genevram vocat; ea est Genua Alobrogum; Gebenna vero et Gebenni montes Graeci Gemenios vocant.</item>
<label>8. <emph>Caes.</emph> 26, 3 dictata]</label> <item>quid dictata, in juvenalem a nobis habunde super illud: “<quote>peragat dictata magistri</quote>”, ubi illud docuimus: magistros de libris veterum sumere solitos esse quae pueris praeberent, eaque dictata vocari, sicuti et Cicero et Persius senserunt.</item>
<label>1 <emph>Caes.</emph> 27, 1 uberrimo congiario]</label> <item>Beroaldus: “<quote>munere imperatorio</quote>”, et subdit “<quote>congiarium ab imperatoribus datum fuisse populo, sicut donativum militibus</quote>”. Non probat hoc Merula. Imo congiarium certum fuit et determinatum munus, quippe ab mensura muneris quantitatem demonstrans; donativum vero ex arbitrio et voluntate dantis, cui nihil erat praescriptum. Similitudinem donativi et congiarii Venetus adhuc observat: creatus dux, qui magistratus apud eos supremus et perpetuus habetur, stipem spargit populo: id donativum dixerim. Caeterum quottannis, sub calendas ianuarias, idem princeps his omnibus patriciis, qui ius ferendi suffragii habent, quinque palustres aves, hoc est anates, praepingues donat. Id, quod a certo numero, a congiario haud multum abest. Sic praescriptum ferme est ab iis qui instituta et mores praepotentis rei publicae ab initio principatus constituere.</item>
<label>10. <emph>Caes.</emph> 30, 1 citeriorem Galliam]</label> <item>caeterum, quis non mirabitur litteratoris huius vecordiam et inconsiderati hominis arrogantiam, qui semel atque iterum affirmat nostram Galliam, quae citerior et cisalpina tam a geographis quam rerum scriptoribus appellatur, eam togatam cognominari, cuius fines Alpibus et Rubicone terminantur? Amens est Philippus atque eo amentior quod in urbe, quae togatae Galliae vicina sit, altus et educatus et multos annos in celebri professione versatus, non didicerit aut agnoverit quae Italiae regio quae togata Gallia appellatur. Nam togata Gallia ab Ancona incipit, Umbriam complexa, in qua sunt celeberrima oppida: Senogallia, Fanum Fortunae, Ariminum, Pisaurum; ut cetera minus exequar facit Plinius, qui sextam hanc regionem togatam Galliam appellat, et Martialis: “<quote>Gallia romanae nomine dicta togae</quote>”. Posteriores, si male non coniecto, ab cultu et veste romana Romandiolam nominarunt.</item>
<label>11. <emph>Caes.</emph> 34, 2 appellatisque de re publica patribus]</label> <item>“<quote>comiter nominatis vocatisque in curiam, veluti cum his consultaturus de summa rei publicae</quote>”. Ego aliter sentio. Nanque, quantum ex idoncis auctoribus colligere potui, appellabantur patres super graviore negotio, in universum, ad hunc fere modum: “<quote>quod videtur vobis?</quote>”; contra, rogabantur sententiae nominatim: “<quote>et hoc intererat inter appellare patres et rogare, ita in universum appellabantur, nommatim vero rogabantur</quote>”.</item>
<label>12. <emph>Caes.</emph> 39, 2 equos desultorios]</label> <item>desultorii equi a desiliendo dicti. Merula: moris erat antiquorum equitum duos equos secum ducere ut, altero aut fesso aut vulnerato, in integrum desilirent. Turcae in proelium exeuntes, tum etiam itali milites, quibus uberior merces penditur, non nisi duplice cum equo cum hoste congrediuntur. Desultorem ego interpretatus sum eum qui uno equo currendo certat proposito praemio; hunc affirmaverim a Graecis celeta vocari et Varronem distinxisse quadrigarium atque desultorem ab equite, qui in bello in adversarium invehitur.</item>
<label>13. <emph>Caes.</emph> 40, 1 unus dies quarto quoque anno intercalaretur]</label> <item>de intercalatione, quae non quarto quoque anno, quod Philippus existimat, sed, ut Plinius autor est, quinto quoque anno fiebat. Cum in controverso res sit, quamquam idonei autores Plinius et Macrobius apud me sint, quae Dion in rebus Caesaris scribit non incongruum visum est subiicere ut, quoniam Beroaldus latinos scriptores invertit, num etiam graecis parcere et concedere velit videatur: “<quote>multa Caesar legibus ordinavit et in primis annum, qui non ubique conveniebat ipsis: namque ad circuitum lunae simul etiam tunc menses agebant. Constituit annum in eum modum quem nunc habemus, septem dies sexaginta diebus iniiciens qui ad supputationem afferebant. Hoc enim didicit atque sumpsit ab Aegyptiis, cum Alexandriae comoraretur; nisi quod Aegyptii triginta dumtaxat dies in mense computant, deinde in quot annum quinque dies inserunt. Caesar vero mensibus hos 5 et item duos alteros, quos ab uno mense sustulit, adiecit; unam vero, quae ex 4 partibus cursum complet, quinto quoque anno induxit, ut nihil praeter minimum quoddam commutaretur. Igitur per mille quadringentos et sexaginta unum annum dies unus intercalaris est</quote>”.</item>
<label>14. <emph>Caes.</emph> 42, 2 novarum tabularum]</label> <item>quid novae tabulae centies et in Venetiis et Mediolani exposuimus, et praecipue cum, ad uberiorem Ciceronis Rhetoricorum expositionem, Hermogenis <foreign lang="grc">asustata</foreign> interpretarer. Nam quod ille <foreign lang="grc">khreokopian</foreign>, quod fractio debitorum, nostri per aliud verbum, idem tamen significans, novas tabulas dixere; <foreign lang="grc">asustaton</foreign> illud Hermogenes <foreign lang="grc">antistrephon</foreign> vocat, ubi exemplum datur de novis tabulis, atque in credita pecunia non infestive creditor et debitor se invicem ludificentur, an magis circumducant haud facile dixerim.</item>
<label>15. <emph>Caes.</emph> 53 conditum oleum pro viridi]</label> <item>acetaria non probat quidem nostri temporis Aristarcus ab aceto dicta; praeterea miror non esse ab hoc litteratore animadversum quid oleum conditum differat a viridi exponatque viride oleum a condito ita differre quemadmodum recens a veterato. Hic Bononiae saginatus debuit municipes suos aliquando rogare quid gratiae habeat viride oleum. Audivi ego iampridem a sene bononiense fuisse quendam principem Italiae, qui oleum sic fieri iuberet: accerbas colligi oleas iubebat atque in saccos coniici, subinde pedibus hominum calcari; quod defluebat oleum illud in vase servari; suavissimum id genus oleum proceres gulae dicebant. Astipulari huic nostrae sententiae videtur Varro, ubi de viridi oleo praecepta dat his verbis: “<quote>quam accerbissima olea erit et oleum facies, tam oleum optimum erit. Domino de matura olea oleum fieri maxime expediet</quote>”; moris municipum insuetus et in Varronis praeceptis parum curiosus.</item>
<label>16. <emph>Caes.</emph> 54, 2 promercale]</label> <item>quid “<quote>drupae olivae</quote>” forent et quid “<quote>promercale</quote>” in annotationibus super tribus rei rusticae scriptoribus declaravimus. Nec immerito ab ingenuis laudari eruditio nostra potest, qui rem abstrusam et vix uni atque alteri cognitam explicaverim et subtiliter interpretatus sim. Neque enim aliud est promercale nisi quod, pater familias, subducta ratione impensarum et extra usum annuum est, illud divendit ut inde redacta pecunia lucrum faciat.</item>
<label>17. <emph>Caes.</emph> 54, 3 furatus e Capitolio]</label> <item>optarem ut hic litterator ea tan tum perverteret aut minus imperite quae explicanda suscepit exponeret, ne, dum multa consectatur quae ad institutum opus vix pertinent, libros latinos pollueret atque contaminaret. Apud Plautum in Rudente, servus Trachalio posteaquam pluribus verbis queritando opem ab agricolis atque vicinis accolis petivit, cum supervenisset Daemones, genua contingens illum obtestatur et orat, per ea quae maxime senex sperabat et per eventum laserpitii et maguderis, se deffendat ab iniuria lenonis his verbis: “<quote>teque oro et quaeso, si speras tibi hoc anno multum futurum sirpe et laserpitii</quote>”. “<quote>Sirpe</quote>” expungit et “<quote>sylphium</quote>” subicit, quasi Plautus dictionem peregrinam nostrati ad rem declarandam anteposuerit. Nimis est inflatus, gloriosus iste grammaticulus. Quid enim affinitatis litterae habent, cum codices manu scripti “<quote>sirpe</quote>” habeant? Praeterea Priscianus de maguderi scribens, quae ab radice laserpitii proditur sirpis eam evelli tradit. Contenderim ego sirpen appellari ferulaceum caulem, unde succus laserpitii manat; est autem caulis, autoribus Theophrasto, Plinio et Vitruvio, ferulaceus minime geniculatus, in modum iunci quem sirpum dicimus. Nec, quantum coniicio, ab hac nostra expositione dissentit Priscianus: ab tubere supernato caulis emittitur, quem maguderim vocant, et sirpis avellitur; et ut nihil absurdius est quam haec duo coniungere sylphion et laserpitium, ita propius vero erit “<quote>sirpe</quote>” legi.</item>
<label>18. <emph>Caes.</emph> 55, 2 in divinationem suam]</label> <item>nemo est, si modo attentius Merulae Venetiis et Mediolani operam dedit, qui non quid sit divinatio ita teneat ut aliud non desyderet. Exposuimus Venetiis, semel atque iterum, primam actionem in Verrem, quae Divinatio inscripta est: sed et Gellius in vigessimo libro Noctium atticarum hoc genus actionis quid sit accurate exponit.</item>
<label>19. <emph>Caes.</emph> 58, 2 Dyrrachium]</label> <item>quod Dyrachion appellavere a nomine Dyrachii, qui urbi portum adiecit, et alio nomine Epidannon dicitur, quod Epidannus in Illiriis prisco nomine metropolis nobilissima appellaretur, nemo vel primis litteris imbutus qui id ignoret; atque etiam propter inauspicatum nomen Dyrachium appellatum, quasi Disrachion, hoc est difficilis exitus. Mutatur in hac dictione <emph>s</emph> in <emph>r</emph>, quemadmodum in aliis pluribus fieri solet, Invenio in commentariolis quibusdam ubi Herodotus dicit: “<quote>Epidannus est civitas naviganti ad dextram Ionii</quote>”: &lt;...&gt;. Ideo Dyrachium dicta propter asperitatem peninsulae, in qua sita est: rachis graece spina dicitur; est enim nodis confragosa, instar spinae, quae inter lumbos posita dorsum efficit. Haec Eustachius in Dionysium.</item>
<label>20. <emph>Caes.</emph> 62 ut aquilifero moranti [se <emph>add. Ibm</emph>] cuspide sit comminatus]</label> <item>ego, reclamantibus his omnibus qui litteras latinas perdidicere, “<quote>aquilifer</quote>” legi debere affirmo; et praeterquam quod sensus ineptus et elocutio parum latina foret, si dativi casus esset, in historia apud Plutarchum legimus aquiliferum cuspide comminatum Caesari; eritque expeditus sensus: ut aquilifer sit comminatus cuspide moranti Caesari, hoc est remoranti Caesari et retinenti, et alius signum reliquerit in manu tenentis. Praeterea nihil eo frigidius esset quam si Caesar cuspide comminatus fuisset.</item>
<label><emph>Caes.</emph> 70 decumanos]</label> <item>debuit hic ostentator, ut, cum nihil dicat, saltem aliqua in parte desyderio studiosorum satisfaceret, si non exponere saltem lectorem admonere quibus nominibus romanae legiones appellarentur, nec satis putare a numero nomina indita ut primani, secundani, decumani, primae, secundae et decimae legionis; erat enim martia legio quae post tertiam enumerabatur.</item>
<label>22. <emph>Caes.</emph> 81, 3 regaliolum]</label> <item>“<quote>quidam existimant regaliolum esse galbulum, quae avis graece dicitur icteros a colore, sanatque icterum morbum</quote>”. Merula: desidero in hac expositione nomen auctoris, neque dissimulo Plinium dicere “<quote>galbulum et icterum</quote>”: quod idem sit regaliolus, tecum non sentio.</item>
<label>23. <emph>Aug.</emph> 1 semicruda exta rapta foco prosecuit]</label> <item>“<quote>hoc est partem reddidit Marti cui consecrabat, partem ad vescendum reservavit</quote>”. Non se implicat sed plane se ipsum evertit hic litterator, dum inepte multa conquirit, et quod planius exponendum erat in tanto strepitu verborum reticet. Prosecari exta, cum imolatur victima, certum est; quae ubi aruspex inspexit: “<quote>portendit bonum</quote>” aut “<quote>malum</quote>” imolanti dicebat; mox exta referebantur, hoc est deo reddebantur; erat verbum sacrificale “<quote>reddebantur</quote>”. Vergilius “<quote>spirantia reddimus exta</quote>”; Plautus “<quote>referuntur</quote>” dixit in Poenulo, et Suetonius “<quote>exta Marti redderentur</quote>”. Nec “<quote>referre</quote>” significat partem accipere et reportare ad vescendum, sed magis afferri dicebantur, cum ab re divina reditus erat. In Poenulo sic Licus innuit: sed saltem a vaniloquo homine aperiendum fuit.</item>
<label>24. <emph>Aug.</emph> 2, 2 Aemilio Pappo]</label> <item>“<quote>pappos prisci dixerunt flores carduorum</quote>” et “<quote>pappum Graeci avum vocant</quote>”. Hic parum foelicis ingenii homo ea quae nihil ad eruditionem et explanationem refferunt consectatur et inepte inculcat. Nam pappus graeca est dictio, nec tam florem carduorum quam illud lanuginosum et quod instar lanuginis flore marcescente in orbem evanescit. Nescio primus ne Theophrastus verbum formarit “<quote>papulto –tis –tit</quote>”, et alterum, decidente flore, “<quote>expapulto</quote>”.</item>
<label>25. <emph>Aug.</emph> 3, 1 divisores operasque campestres]</label> <item>quid “<quote>divisores</quote>” forent satis superque a nobis expositum est et quid “<quote>operae campestres</quote>”, quid “<quote>magistri curiarum</quote>”. Illud hic addam quod Philippus ignoravit: per operas campestres significari sequestros, penes quos pecuniae deponebantur a competitoribus. Id quod ex oratione Pro Planco Cicero demonstrat et Plinius in prologo Naturalis historiae, dum Vespasiani favorem quaerit, signat sic dicens: “<quote>cum apud Catonem illum ambitus hostem [...], flagrantibus comitiis pecunias candidati deponerent [...]</quote>”. Quod autem divisio et divisor iniuriam afferant pudori, prout quidam turpiculi dixere, non negamus sed in utraque Venere an in perversa viderit quae dicit: quem credo ab instituto et artificio non discedere. Nam nisi hoc esset non tam sibi in sinu plauderet nec diligentiam suam in re turpissima iactaret.</item>
<label>26. <emph>Aug.</emph> 7, 2 Numatii Planci]</label> <item>a Numatio Planco conditum fuisse Lugdunum in Gallia celtica et conflagrasse temporibus Senecae, in illud Iuvenalis “<quote>aut Lugdunensem</quote>” declaravimus.</item>
<label>27. <emph>Aug.</emph> 8,2 Apolloniam]</label> <item>“<quote>Apollonia [...] vulgo his temporibus Valona nuncupatur</quote>”. Merula: dic, tu navigasti ne confinia Adriatici et Ionii maris? Utroque mari Apollonia alluitur nec est Vallona: adhuc vestigia Apolloniae extant, quantum accepi a geographo diligenti: quam nunc Vallonam dicimus eam, ut et Strabo, Aulonem appellat; mirorque hunc Strabonis lectorem non animadvertisse.</item>
<label>28. <emph>Aug.</emph> 10, 1 avunculi [...] acta]</label> <item>“<quote>acta Caesaris et, sicut docet Cicero, quae in Urbe toga egit proprie intelligimus leges in quibus acta consistunt</quote>”. Merula: confundit historiam non sine Ciceronis iniuria. Non probat orator acta esse leges, imo magis adversatur, nec acta pro legibus habebantur. Differunt enim acta a legibus. Quaere Paedianum, qui saepius dicit: “<quote>in actis senatus</quote>”; quid, non Plinius senatus et triunphantium acta saepe citat? Hic ego illud addam depromptum ex ipsa Graecia. Dion, non contentus ea perscribere quae latini scriptores complexi sunt, senatus acta in libris suis annotavit, id quod plurimum confert ad ea intelligenda, quae ab historicis romanis subobscura et quasi ignorata traduntur: habentur in oratione Caleni adversus Ciceronis Philippica. Sed de his plura dicemus adversus arrogantiam nugatorum qui licenter nimis garriunt.</item>
<label>29. <emph>Aug.</emph> 14 apparitorem]</label> <item>quid apparitores et item quid apparere qui cupit scire, legat annotationes quas ante iam multos annos in tres li bros Varronis edidimus. Illud nunc subiicere non pigebit, Tertulianum “<quote>paraturam</quote>” usurpare.</item>
<label>30. <emph>Aug.</emph> 15 confiscatis]</label> <item>Quid idem sit fiscus in nostris enarrationibus ita enarravimus ut desyderare de eo quicquam nemo queat. Quid autem differat fiscus ab aerario et Plinius et Suetonius illud innuant. Dion tamen in <title>Vita Traiani</title>, quam latinam reddidimus, satis declarat ut illud plinianum intelligas “<quote>non eadem severitate fiscum qua aerarium cohibes</quote>”. Sed et Mediolani fiscus ab aerario distinguitur; nam qui annuos et ordinarios reditus curant ab iis distinguntur et separantur qui extraordinarios reditus et, ut ita dixerim, confiscationes disquirunt et fisci rationes augent.</item>
<label>31. <emph>Aug.</emph> 17, 3 Syriaeque]</label> <item>“<quote>Assirii qui postea Syri dicti sunt, ut refert Josephus</quote>”. Merula: quid externum auctorem citas, quasi graeci et latini scriptores desint? Tuus Plinius quem ubique polluis et contaminas, tum qui geographia scripsere satis superque te docere poterunt qui Assirii et Syri vocitentur. Nam qui nostro mari finitimi sunt Syri appellantur; qui vero sinum persicum contingunt et Euphratem atque Tygrim accolunt, eos Assirios appellari invenio. Illud hic addam, erutum de graecis scriptoribus et a nostra diligenti observatione notatum, eosdem esse Assyrios Medos et Parthos et Achamenios; late enim patet Assiria, quae etiam hos populos complectitur. Quod si quispiam sententiam nostram non probaverit, is Herodotum legat et, si Philippo impudentior non erit, in nostram sententiam deveniet.</item>
<label>32. <emph>Aug.</emph> 22 semel atque iterum]</label> <item>inops mentis est in furtis et fere in omni reconditiore eruditione novitius iste litterator, qui contendit quinquies clausum Ianum, cum tantummodo post Numam Pompilium semel, atque iterum, hoc est secundo, sub Augusto Caesare. De Patulcio, Quirino et aliis quis haec ignorat?</item>
<label>33. <emph>Aug.</emph> 23, 1 praesidibus provinciarum]</label> <item>“<quote>praesides. Praesidis nomen est generale, eo quod omnes provintias regentes praesides appellantur</quote>”. Insanis, immo magis conclamata est insania, etsi Vulpianus te sanare conaretur. Nam praesides provinciarum idem erant qui procuratores, nostrorumque testimonio comprobabo: in Evangeliis “<quote>praeside Syriae Cyrino</quote>” legimus, hoc est procuratore.</item>
<label>34. <emph>Aug.</emph> 24 uxorem intervisere]</label> <item>“<quote>intervisere est invisere</quote>”. Merula: ego ita sentio ut intervisere sit inter ea quae serio agenda sunt aliud visere, ut mox ad institutum redeatur. Sic Plautus in <title>Stico</title>.</item>
<label>35. <emph>Aug.</emph> 31, 4 Salutis augurium]</label> <item>quid “<quote>Salutis augurium</quote>” esset ex sententia Dionis exponit, quae nunquam in illius historia legitur.</item>
<label>36. <emph>Aug.</emph> 40, 4 libertatis genere]</label> <item>illud apud Plautum “<quote>non possum conduci tribus libertatibus</quote>”, hoc est, ut blatteras, vindicta, censu aut testamento: ridiculum videtur quoniam una earum species ad libertatem adipiscendam satis esset. Ego aliter dixerim, nec inepte quidem, simpliciter esse dictum, id quod frequenter scriptores usurpant cum aliquid perfectum exprimere volunt; aut, si ad eruditionem latentem respicere volumus, eam libertatem signari dixerim quam servus, si nomen ter in censum dedisset, assequebatur. Quam rem in primo <title>De Oratore</title> notavit Cicero ubi de libertate per censum parta praecipit.</item>
<label>37. <emph>Aug.</emph> 54 altercationes disceptantium]</label> <item>“<quote>contentiones senatorum vicisim contradicentium</quote>”. Merula: nos aliter exposuimus; disceptare est causas cognoscere, ut apud Livium saepius lectum est “<quote>legatos missos ad res disceptandas</quote>”; altercatio autem non est contentio, sed potius opponitur perpetuae et longae orationi, quantum apud Livium legimus. Nam post peroratam causam, priusquam iudices in consilium mitterentur ut quicquam decernerent, actor et reus se invicem paucis verbis et brevi oratione lacessebant, inventique sunt qui altercatione magis quam perpetua oratione causam tenerent. Id quod Quintilianus docet, cum de altercatione separatim tractat, et Plinius in quadam epistola post longam orationem ad altercationem se venisse scribit. Livius autem in IV sic scribit: “<quote>cum in contione consules processissent et res a perpetuis orationibus in altercationem vertisset [...]</quote>”.</item>
<label>38. <emph>Aug.</emph> 66, 3 desideravit enim nonnunquam, ne de pluribus refferam, et M. Agrippae patientiam et Maecenatis taciturnitatem, cum ille ex levi rigoris suspicione et quod Marcellus sibi anteferretur, Mitylenas se relictis omnibus contulisset, et hic secretum de comperta Murenae coniuratione uxori Terentiae prodidisset]</label> <item>Merula: quam fuerit uxori deditus Maecenas et quantum a nostris scriptoribus damnetur, testimonio Senecae, in illud Iuvenalis diximus de Maecenate supino. Sed nequeo hac in parte non mirari Suetonium scripsisse quod desyderavit Augustus Maecenatis taciturnitatem, qui secretum Terentiae prodidisset uxori et illud simile, ac fere idem, de Fulvio sileat qui secretum, quod a Caesare Augusto audierat, uxori prodidisset atque cum illa pro ingenio mulieris Liviae enuntiasset et increpitus esset ab Augusto, sibi mortem conscivit. Quae historia de Plutarcho sumpta in libro De garrulitate latius et ad verbum est refferenda, ut obiter locum Plinii aperiamus in quo nostri scriptores se conficiunt et dum quisque suam. sententiam. deffendere nititur verba depravat, ut me misereat scriptoris et elegantiae atque maiestatis latinae vicem doleam. Sed Plutarchum iam audiamus: «<quote>Fulvius Augusti Caesaris socius audivit illum iam senescentem super solitudine domus conqueri, quod scilicet nepotes duo interiissent, Posthumium vero qui reliquus erat ob quandam. calumniam relegasset, cogereturque privignum inducere in successionem imperii, iamque conditionem suam. miseratus et maerens nepotem Postumium ab exilio revocare constituebat. Haec: Fulvius cum. audisset uxori propriae nunciavit; illa continuo quae a viro acceperat Liviae dixit, quae protinus graviter Caesarem increpuit quod talia animo cogitasset, quoniam id non foret nepotem revocare sed magis ipsam in inimicitias et bella cum successore constituere. Mane, igitur, ut solebat, Fulvius ad Caesarem accedens: “ave” — dixit — “Caesar!”. Tunc ille: “et tu vale, Fulvi”. Agnovit Fulvius garrulitatem mulieris domumque subito reversus uxori inquit: “novit Caesar quod secretum non siluerim et ideo iam me ipsum occidam”; ad quem uxor: “et iuste quidem; nunquid mecum tantum temporis vivens adhuc non novisti incontinentiam. meam. et quod conticere nequeam? Caeterum, permitte ut prior ego me occidam”. Cum dicto gladium accipiens se ipsam, priusquam vir se interficeret, transfixit.</quote>» Hoc item in transcursu et breviter Plinius delibat inter ea quae adversa Caesari Augusto accidere: “<quote>inter hec variana clades et maiestatis eius foeda sugillatio, abdicatio Posthumii Agrippae post adoptionem, desyderium post relegationem, inde suspicio in Fabium arcanorumque proditio; hinc uxoris et Tiberii cogitationes, suprema eius cura</quote>”.</item>
<label>39. <emph>Aug.</emph> 71, 2 talis]</label> <item>de tessaris, talis et id genus ceteris abunde iampridem a nobis expositum est in quibusdam comentariolis adversus tum Galeotum tum Domitium. Hic tam Graecos quam Latinos et genere ludorum et nominibus intervertere conatus est. Identidem affirmamus talos id esse quod Graeci astragalos vocitant, quod cubos Latini tesseras. In superficie et punctis haec duo differunt, quippe talus quadruplici superficie constabat atque ita duplex iactus eximebatur, hoc est duo et quinque, et quadrilatera forma constabat; tessera sexlatera erat, basis in utroque disparia puncta ostendebat, ut alio loco docuimus, per septenariam oppositionem; id quod in talis non subsiliebat; deerant enim duo et quinque opposita; ita in lusoriam tabulam quotiens mittebantur tali, tria puncta servabantur in primis senio, canis et venus. Quod autem quatuor tali iactarentur et ideo impar esset tessera talis, quod hi quatuor forent, illa vero trina, adhuc non inveni. Ciceronis verba magni apud me sunt ponderis, quae sic interpretor, ut plerunque tali quatuor iactarentur atque interim et persaepe tres; id quod etiam nunc in ludo tesserarum frequenter exerceri videmus, ut duo duntaxat cubi iactum conficiant. Diligentes habentur super iactu tesserarum et talorum scriptores graeci: interpretes orationum Aeschinis et Eustachius in Odisaea, tum etiam. Iulius Pollux, apud quos non distinguitur numerus talorum a tesseris. De punctis duntaxat disserunt et praefiniunt, neque haec ita loquor ut Cicerone penitus dissentiam sed ut lectori liberius iudicium relinquam. Nomina punctorum non eadem aut consimilia fuere in astragalis et cubis, sed imparia atque diversa. Id quod Eustachius ex Athenaeo evidentissime docet: “<quote>nam astragali etiam <foreign lang="grc">astries</foreign> et <foreign lang="grc">astrichoi</foreign> dicti fuere. Casus quoque quatuor habebat ita sibi invicem oppositos quemadmodum cubi, hoc est uni sex, tres quatuor; nam duo et quinque quod in cubis habetur non recipiunt astragali; desunt enim duae superficies, sed eorum casus quidam nomina deorum accipiunt, alii heroum, alii regum, alii ab viris honestis denominantur; sicut et meretricum nomina, Stesichori et Euripidis leguntur iactus; sed astragalorum iactus qui sex numerus censetur Cous et <foreign lang="grc">hexites</foreign> dicebatur, unitas vero, hoc est unus punctus, <foreign lang="grc">chios</foreign> vel <foreign lang="grc">kuon</foreign> vocabatur, unde proverbium <foreign lang="grc">Chios parastas Kwon ouk easw</foreign>, hoc est “<quote>Chius astans non permittam Coum</quote>”; secundum quod apud Strattedem comicum legitur <foreign lang="grc">Chios parastas Kwon ouk ea legein</foreign>, hoc est “<quote>Chius astans Courn non permittit dicere</quote>”; ubi et illud co micum excidit extra mala <foreign lang="grc">ou Chios alla Keios</foreign>, ubi illud animadvertendum quod per consonantiam factus est error “<quote>Cei</quote>” et “<quote>Coi</quote>”. Illud praeterea notandum quod etiam genus quoddam tesserarii ludi <foreign lang="grc">polis</foreign>, hoc est civitas, dicitur, in qua multi lapilli sive calculi in descriptis lineis iacent. Fit etiam quaedam opposita destructio et lineares regiones vocabantur urbes, urbanius; contra vero insidiantes sibi invicem calculi, canes, propter impudentiam; erat et canis talorum iactus. Legitur in historia <foreign lang="grc">tou deipnosophistou</foreign> Rhodiorum quosdam eo impudentiae et sceleris processisse ut talis de uxoribus liberis decertarent, hoc est pauciora aut plura puncta iacien tes. Tabula lusoria per diminutionem ab abaco abacion dicebatur; utilis erat abacus ad lineas philosophorum designandas, quemad modum et in iactu tesserarum. De ethymologia abaci multa traduntur in magno Ethymologico</quote>”.</item>
<label>40. <emph>Aug.</emph> 71, 1 murrinum calicem]</label> <item>quid “<quote>murrina</quote>” sint operae precium est in demerendo Veneto explicare: servantur Venetiis magnifice et religiose ea vasa quae nos murrina deprehendimus.</item>
<label>4l. <emph>Aug.</emph> 71, 1 decembri mense]</label> <item>de libertate decembri. Cur illud dictum sit, nihil. is desiderabit qui comentarios Merulae legerit.</item>
<label>42. <emph>Aug.</emph> 72, 2 Syracusas]</label> <item>quod Syracusae ex quattuor urbibus constarent cum eas Marcellus expugnasset, satis diximus. Suppressimus tunc quae ad narrationern pertinebant; nunc addimus quadruplices dictas esse ab Pindaro in Isthmiis et ab Ausonio in Catalogo urbium: “<quote>Quid Catinam sileam et quadruplices Syracusas?</quote>”; quod profecto Ausonius non dixisset, nisi magnum aliquem auctorem habuisset.</item>
<label>43. <emph>Aug.</emph> 78 lucubratoriam]</label> <item>de “<quote>ridica</quote>” quae scribis nos non recipimus, sed “<quote>radicam</quote>” non “<quote>ridicam</quote>” legi affirmamus. Dictio est graeca, qua nobilissimus ille poeta qui Theriaca scripsit utitur, et radica scribit, per alpha, primam producens; atque ab accusativo graeco nostri nominativum latinum producunt.</item>
<label>44. <emph>Aug.</emph> 72, 3 xystis et nemoribus]</label> <item>de xisto garrit et topiario. Hic ego locum Vitruvii, ubi de scaenis loquitur, in veram lectionem restituam; namque in topedi formam satyrica genera figurando scribit. Nos “<quote>topiarii</quote>” diximus et ita scribendum esse contendimus.</item>
<label>45. <emph>Aug.</emph> 84, 1 declamasse]</label> <item>quo arrogantiae non processit Beroal dus qui in omnem frugem falcem apponit! Seneca controversias appellat, hinc illud Iuliani rhetoris dicterium: “<quote>hic sine controversia disertus est</quote>”. Videant quaeso docti nostra aetate, quamvis in hoc genere haud multos inveneris qui constitutiones aut noverint aut observasse videantur. Sine controversia disertum esse nihil aliud est quam quaestionem proponere, in qua status inveniri non possit, ut is fecit quem Iulianus scitissime in recitanda declamatione vel elusit vel momordit.</item>
<label>46. <emph>Aug.</emph> 86, 2 cacozelos]</label> <item>quid esset cacozelia abunde saepius diximus, nunc aliquid explicatius afferamus. Nihil aliud est cacozelia nisi supra quam par sit rei quam proposueris scribere ornatius. Dionysius, “<quote>quia virtus</quote>” — inquit — “<quote>in dicendo ut fere in ceteris in medio consistit, zelus est ubi sententia temperatur, ita ut nec modum excedat nec infra deiciatur, chamazelus</quote>”, id quod Horatius dixit: “<quote>brevis esse laboro, obscurus fio, sectantem levia nervi deficiunt</quote>”. Ita pari vitio hi laborant et qui supra modum ad summa se extendunt et qui ad infima descendunt.</item>
<label>47. <emph>Aug.</emph> 86, 2 myrobrechis]</label> <item>notius hoc est vel mediocriter doctis quam ut expositionis indigeat. Quis enim ignorat myrobrechos vascula vel olfactoria esse, unde instilabatur unguentum ad ornandam comam et ad corporis redolentiam? Quod autem in myrobaptarios verba convertantur, stultum est et fatuum commentum. Quid enim habent calcei ad unguentum?; Valeat ergo cum furtis et futili commento Reboaldus.</item>
<label>48. <emph>Aug.</emph> 87, 2</label> <item>sed proh deus!, quo licentiae evasit hic homo! non emendat sed subvertit verba Plinii in luxuriam et voracem gulam et ventrem omnia conficientem, atque, delitias nostras, discrimen in herbis et differentiam facientes, et subdit: “<quote>silvestres fecerat natura horridas (subaudi herbas) ut passim quis demeteret; ecce altiles spectantur asparagi et Ravenna ternis libris rependit. Heu prodigia ventris! Mirum esset non licere pecori carduis vesci: non licet plebi</quote>”. Duas berbas notat, asparagos et carduos, quae horridae sunt, et eo magis prodigiosum altiles spectari asparagos et carduis licere pecori vesci, plebi non licere. Igitur quod horridum erat et passim nascebatur id separatius et ut ita dicam privatum est. Sed ut de corruda aliquid dicamus, Plinius silvestrem affirmat esse asparagum, quem Graeci horiminium aut miachanton vocant. Est apud me scriptor graecus rei rusticae, ex cuius verbis paene assequimur miachanton esse quod nostri temporis medici lupulum appellant. Theophrastus etiam hoc idem significare videtur; nam vere primo pullulant ab radicibus velut cornua; flos autem verno tempore emittitur, id quod in lupulo vidimus.</item>
<label>49. <emph>Tib.</emph> 71 per ambitum verborum]</label> <item>locutus est hic noster intra spem veniae, nescio an volens an magis nescius. Levat culpam erroris Gelius, quare subignoscamus. Dicet aliquis: “<quote>nunquid tu, Merula, nostra tempestate plus in peregrina lingua quam Gelius?</quote>” De hoc viderint alii. Illud mihi adsumo hac in dictione plus quam Gelium novisse. Nam, quod cum bona illius gratia dixerim, in eo libro Plutarchus non deterret nos ab avaritia promiscuaque eiusmodi et non necessaria rerum cognitione et petitione, neque item <foreign lang="grc">polupragmosune</foreign>, ut qui a Plutarcho dissentiebant, est curiositas ad negocia capessenda et ad res plurimas obeundas cum industria et celeritate. Non viderunt utrique libellum, sed inscriptione contenti quae in fronte erant legerunt, introspicere et diligentius intueri quid philosophus tractaret neglexerunt et quos accuset non inspexere. In eos invehitur qui aliorum vitia, secundum Horatii sententiam, acute inspiciunt, sua vero contemnunt. Quod genus hominum perniciosissimum et pessimum. Haec enim latine est ipsius auctoris definitio: “<quote>amor quidam perdiscendi aliorum vitia est polypragmosyne, sua vero despicere</quote>”. Rationibus et exemplis quam grave illud sit vitium vitaeque obsit, tam curiose in vitiis alienis operam insumere, dissimulare vero quid in se vitiosum sit et castigatione indigeat, constat.</item>
</list>
</div1>
</body>
</text>
</TEI.2>
