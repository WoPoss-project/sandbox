<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Francia</title>
      <author>Francesco Michiel</author>
    </titleStmt>
    <extent>102 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001242</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 n="Relazione di Francia di Francesco Michiel">
<opener><salute>SERENISSIMO PRINCIPE.</salute></opener>
<p>Correva l'anno 1671 alloraquando la 
patria onorò me Francesco Michiel cavaliere del 
titolo specioso di suo ambasciatore ordinario, e mi 
commise di andare a risiedere appresso al re 
Cristianissimo. </p>
<p>Era qual regno costituito in uno stato tale 
di cose che ognuno attendeva con curiosità di veder 
rappresentate nel mondo azioni grandi. </p>
<p>Una tale attenzione procedeva dall'aver l'Olanda eccitate le potenze del Settentrione 
ad una triplice lega per raffrenare il corso alle 
conquiste che faceva sopra gli Spagnuoli il potere di 
Lodovico decimoquarto. </p>
<p>Questa grande opera accrebbe la gloria agli Olandesi, 
non solo perchè parevano arbitri della guerra e della 
pace, ma ancora perchè sembrava agli uomini che 
l'applicazione loro avrebbe servito a tener sedate per 
lungo tempo le commozioni e coll'aver raffrenata la 
forza di un re trionfante, donata la quiete 
all'Europa. </p>
<p>Ma eccitò anche nell'animo del re un così feroce 
sdegno che volle prevalersi e delle pratiche per 
togliere dalla giurata alleanza il re svedese e 
brittanico, e della forza per castigare negli Stati 
l'ingratitudine e l'ardire. </p>
<p>Onde conclusa in Aquisgrana un avvantaggiosa pace, 
impiegò qualche tempo per ridurre al proprio partito 
le forze dell'Inghilterra considerabili sopra del 
mare, ed esercitando le proprie truppe alle funzioni 
degli assedii, fatto a bella posta costruire un forte, 
ove con finti assalti eseguivasi una puntuale 
disciplina, cercò di destare nei suoi coraggio ed 
esperienza che servì poi di base alle sue grandi 
vittorie. </p>
<p>Il sortire inoltre ad osservare le più esposte 
piazze fu un effetto di soprafina politica, mentre 
valse a ridurle ad uno stato poco meno che 
inespugnabile, nonchè ad obbligare gli Olandesi a 
gravi dispendii, chè i trentamille uomini che 
servivano di scorta al re in un viaggio di pace, 
potessero essere spediti come araldi di guerra contro 
le loro provincie. </p>
<p>Anco coll'interruzione del commercio ricevettero 
pregiudizii non solo per la ristrettezza 
ch'ebbero di molte cose necessarie, che da 
quell'abbondante regno accorrono al mantenimento di 
quelle provincie, ma inoltre perchè violentati in un 
certo modo a proibire il passaggio in 
Francia delle loro merci, valse a destare nel regio 
animo, disgusto maggiore ed eccitamento più efficace 
per dichiarargli la guerra. </p>
<p>I curiosi avvenimenti di questa guerra io scelgo per 
dar corso a questa mia relazione, considerando che non 
vi sia modo più facile per rappresentare a Vostre 
Eccellenze lo stato di quel regno che coll'esporle 
sotto gli occhi il numero dei raccolti eserciti, il 
denaro profuso per togliere dalla lega quel re che 
erano interessati per la pace, l'esperienza di tanti 
capitani che hanno 
guidato le armate, le azioni memorabili successe 
coll'esercizio delle armi, e finalmente la prudenza ed 
il coraggio con che il re decretò di combattere e 
procurò di vincere; materia così vasta 
che servirebbe piuttosto di soggetto ad una storia che 
a questa relazione; ad ogni modo cercherò di 
restringere la particolarità di essa giacchè conosco 
di mio preciso debito esporta sotto i riflessi della patria. </p>
<p>Ritrovandosi il re di ritorno dal viaggio di Fiandra 
allora che io arrivai in Francia, rivedute e 
migliorate aveva tutte le sue truppe nei paesi di 
nuova conquista. </p>
<p>Se ne ingelosirono i principi confinanti per il gran 
numero di eserciti che accompagnava 
il re nella marcia; gli Spagnuoli ne ebbero sospetto e 
fecero sortire in abbondanza le acque per premunire 
alcune delle loro città più avanzate. </p>
<p>In corte parlavasi allora delle cose avvenire. </p>
<p>Dubitavano alcuni di vedere sciolto il nodo della 
lega temendo tragici avvenimenti di guerra; altri 
speravano più durabile la pace, non così risoluto il 
re a castigare una nazione che ha dimostrato,
tanta forza nella difesa della sua libertà e 
religione; avvantaggiata inoltre dalla 
situazione, non men che inferiore di grado al 
cospicuo della corona. </p>
<p>Concludevano che il di lui potere non si 
sarebbe cimentato senza speranza di vittorie, non 
concepite però nell'animo di molti che conoscevano il 
vigore dimostrato in altri tempi da quelle provincie. </p>
<p>Con tali riflessi si rendevano ad ognuno sospetti i 
militari preparativi. </p>
<p>Il non sapersi per anco le risoluzioni del 
Brittanico, senza la di lui unione si supponeva che la 
Francia non si sarebbe cimentata contro l'Olanda, 
teneva in dubbio sopra quali Stati marcierebbero tante 
armate. </p>
<p>Gli Spagnuoli paventavano per la rotta pace dei 
Pirenei e col sapere che le belle provincie della Fiandra erano state sempre vagheggiate dalla 
Francia, perchè a riguardo della minorità ed alla 
debolezza loro non avrebbe il re perduta l'occasione 
di prevalersi della propria fortuna e potere. </p>
<p>Non stava senza sospetti l'impero: Cesare si 
ritrovava senza posterità; Margherita di Austria era 
fortunata nel concepire ma infelice nell'esporre i 
parti alla luce, onde periclitante l'impero di successori, faceva credere che il regio animo 
si estendesse a volere in Ratisbona colla forza delle 
armi costringere gli elettori ad eleggere uno dei 
proprii figli col titolo di re dei Romani. </p>
<p>Colonia e Argentina temevano che il re non si ponesse 
in capriccio di voler colla sua spada sostenere il jus 
temporale dei loro pastori</p>
<p>Dubitava l'Italia per gli Stati che la casa d'Austria 
possede, e per le pretese ragioni della Francia sopra 
il regno di Napoli, non meno perchè divulgata con 
molte stampe per eccedente ambizione del re, applicato 
solo a voler rinnovare in lui 
le memorie di Carlo Magno; molti temevano se non per 
ragioni veridiche almeno per quella cieca paura che 
bene spesso ingombra l'animo degli uomini, allorquando 
è pubblicato dalla fama 
un insolito e lontano apparecchio di armi. </p>
<p>Ma fra queste universali agitazioni pareva che 
l'Olanda non temesse quanto conveniva; procedesse ciò 
dal non ben distinguere il male che le soprastava, 
oppure perchè fondasse le sue speranze in quella felicità di eventi che altre volte ha 
valso a renderla vittoriosa a petto delle più 
formidabili potenze. </p>
<p>Parlava col mezzo dei suoi ministri con sensi dubbii 
delle regie risoluzioni e dimostrando o di non 
crederle, o di non temerle, sperava in caso 
di guerra di poter anco coglier vittorie. </p>
<p>Diceva non convenire al gran re il tentare la 
libertà di risolute nazioni, potendo avvenire 
alla Francia ciò che accadè ai duchi di Borgogna coi 
cantoni Svizzeri. </p>
<p>Soggiungeva dipendere da un solo la massa di tante 
armi, ma che le convenzioni di pace ricercavano il 
parere di molti. </p>
<p>Colla somma dell'oro che esborsava al Brittanico si 
persuadeva che allontanato non si sarebbe dalla 
triplice lega, nè separato dal loro interesse, per 
l'uniformità della religione tanto considerata 
nelle Camere verso gli Spagnuoli parlavano colle 
proteste piuttosto eccitandoli a mantenersi stabili 
nella giurata fede, che colle ragioni del comune 
servizio facendoli temere di secrete convenzioni colla Francia a danno di essi, e Grozio 
protestava pubblicamente che il signore di Lionne per 
parte di Sua Maestà gliene aveva parlato, il che 
rifiutato dagli Stati aveva causato nel regio 
animo tanto sdegno. </p>
<p>Inoltre apparivano lenti gli Olandesi nel 
guernire le loro piazze. </p>
<p>Dalle nazioni estere non raccoglievano soldati, le 
obblazioni di capitani di grido erano da essi 
rigettate; al re non offrivano soddisfazioni. </p>
<p>All'incontro perchè riuscissero con gloria i suoi 
tentativi cercava il Cristianissimo di rendersi 
formidabile: sollevava alle frontiere del regno 
insuperabili baloardi; ricercava da tutte le parti di 
Europa soldati per rendere più numerosi e forti 
i suoi eserciti. </p>
<p>Impiegava ogni arte per levare l'Inghilterra dagli 
impegni della triplice lega col renderla a sè 
favorevole. </p>
<p>Per le convenzioni del regno dal re Brittanico 
dipende la pace e la guerra, ma dal volere della 
Camera il modo di farla coll'assegnarle il contante 
per corredare le flotte. </p>
<p>Brama però quel i sconcerti per poter ricavare e 
denaro e stima dai sudditi, ma non sempre se gli 
presentano le congiunture. </p>
<p>Per supplire alle ristrettezze dell'erario vende a 
caro prezzo alle estere nazioni quel peso che altre 
volte faceva cadere ad arbitrio del regno, o 
in avvantaggio del bene di Europa, la bilancia fra le 
corone. </p>
<p>Così si vede che dopo di aver stabiliti in Breda 
coll'Olanda i puntigli e succedute le guerre di 
Fiandra fra il Cristianissimo e gli Spagnuoli, prese 
volentieri il partito della lega triplice piuttosto coll'allettamento del civanzo che col 
desiderio di donare all'Europa la pace. </p>
<p>Riescì inaspettata e contraria alla Francia la 
di lui deliberazione; spedito vi aveva il re in Londra 
un inviato per osservare i passi del Brittanico ma non 
supponendo probabile che egli si stringesse in lega 
con chi aveva cercato d'impedirgli le pesche, disputargli il dominio del mare e 
negare i saluti; che non diede commissione alcuna di 
cercare coll'oro di allontanare quella corona 
dall'amicizia degli Stati. </p>
<p>Alle lamentazioni di Rovigni uomo di abilità e che 
godeva del genio del re, rispose quella Maestà che 
avendolo gli Olandesi considerabilmente 
suffragato con somme di denari non aveva potuto 
trattenersi di non condiscendere al loro partito; che 
all'incontro la Francia era stata scarsa nelle 
obblazioni. </p>
<p>Dal che appresero i Francesi che ogni movimento di 
quella corona dipendeva della tramontana dell'oro. </p>
<p>Non dimostrossi pertanto diffidenza alcuna per la 
concertata lega, anzi cercando tutte le occasioni di 
ufficiosità e di blandirla col rimettere a lei il 
giudizio dei punti contenziosi per la pace conchiusa 
in Aquisgrana. </p>
<p>Giunto poi Buckingham per il complimento di 
congratulazione per la nascita del secondo figlio di 
Francia gli si proposero offerte così generose da 
farsi al re e gli fu delineato un aspetto 
felice di avvenimenti ogni qual volta avesse voluto 
dichiararsi favorevole alla Francia contro l'Olanda, 
che riportandone in Londra la relazione non potè a 
meno di non restarne invaghito. </p>
<p>Dimostravano i Francesi la facilità colla quale 
avrebbe potuto il Brittanico porre il piede nella 
Zelanda col di cui vantaggio renderebbe più temute le 
di lui pretensioni. </p>
<p>Grandi somme di oro se gli offerirono perchè 
corredasse una gran flotta sul mare e rendesse 
arrolati grandi eserciti nel suo regno, eccitandolo 
alla speranza di potere con tali mezzi rendere più 
assoluta la sua reale autorità. </p>
<p>A questo effetto portatosi in Francia il 
Cristianissimo con pretesto di rivedere le sue 
fortezze fece passare in Inghilterra la 
duchessa di Orleans per abbracciare il fratello. </p>
<p>Con tale occasione unì con grande spirito 
gl'interessi di due nazioni tanto contrarie e stabili 
che si sarebbero sfoderate le armi contro l'Olanda 
 nella prima stagione. </p>
<p>Non ostante solo due anni dopo si eseguivano le convenzioni perchè non aveva potuto prima 
il Brittanico ottenere dalle Camere quanto bramava. </p>
<p>Col mezzo di una donna fu maneggiata questa lega e 
con secretezza così insolita che non si potè 
penetrarla che pochi mesi prima dello sfoderarsi 
dell'armi. </p>
<p>Colle due corone di Svezia e di Danimarca pure si 
fece ogni passo, Pomponne che partì dagli Stati 
ambasciatore ordinario si portò a Stoccolma e tentò 
colla forza dell'oro e coll'allettamento di grandi 
conquiste di guadaguare quella corona, ma 
infine non potè che concludere un trattato col quale 
si dava a credere di averla impegnata a prendere le 
armi contro Cesare ogni qual volta soccorrendo 
l'Olanda si potesse addossargli la colpa di aver 
sturbata la pace di Munster. </p>
<p>I principi di Germania erano stati di lunga mano 
coltivati. </p>
<p>Aderiva al partito francese Colonia 
con speranza di ricuperare gli Stati. </p>
<p>Munster coll'incentivo dell'odio che teneva contro 
quelle provincie, il Palatino per il seguito 
matrimonio della figlia col fratello del 
Cristianissimo, ed il vescovo di Argentina col 
principe di Furstemberg, quello colla speme di 
rimettersi nel diritto della sua capitale, questo 
colla brama di ottenere il cappello, avuto già a sua 
disposizione il vescovato di Metz. </p>
<p>Dagli elettori di Magonza e Treviri nulla si ricavò 
di preciso, e l'elettore di Sassonia ed il principe di 
Brunsvich non vollero per la Francia far passo alcuno. </p>
<p>Da Brandeburgo si sperava qualche favorevole 
risoluzione confidando d'invaghirlo del riacquisto 
delle piazze del Reno. </p>
<p>All'elettore ed elettrice di Baviera si faceva 
credere di voler stringere in matrimonio una 
loro figliuola col Delfino e gli si offeriva il potere 
del regno per sollevare il primogenito al titolo di re 
dei Romani. </p>
<p>Persuaderono ancora gli Spagnuoli ad unirsi in lega, 
offrendogli avvantaggi, eccitandoli a castigare i 
ribelli e gli eretici. </p>
<p>Per trattenere l'imperatore da ogni risoluzione che 
frastornare potesse così grandi disegni si promise di 
non voler nella minorità del re cattolico decidere 
con la spada le differenze dei limiti nei paesi di nuova conquista. </p>
<p>Per confermare alla regina cattolica questo punto, 
s'indusse il Brittanico col fondamento di segreti concerti a spedire un ambasciatore straordinario 
a Madrid; persuase egli la regina a non voler 
alterare gli accordi di Aquisgrana. </p>
<p>Che faceva ciò ella speranza di veder continuata fra 
le Corone la pace, interessato per la medesima come 
alleato della triplice lega, come mediatore delle 
differenze ed infine perchè il Cristianissimo si era 
seco impegnato di non voler guerra col cattolico. </p>
<p>Questi erano i passi che faceva la Francia per ben 
concertare gli esterni interessi. </p>
<p>Per gl'interessi poi interni maneggiava 
con grande risparmio le finanze, con nuovi editti 
obbligava i popoli a maggiori contribuzioni, e col 
dichiarare di voler fare la guerra agli eretici 
cercavasi di persuadere le provincie ed il clero ad insoliti esborsi. </p>
<p>Tali passi diedero a divedere infine all'Olanda che 
conveniva destarsi onde nell'approssimarsi della 
campagna cercarono di divertire al possibile il mal 
talento dell'Inghilterra col rimettere 
l'Oranges nelle dignità dai suoi maggiori sostenute. </p>
<p>Allestirono gran numero di vascelli per impedire gli 
sbarchi delle nazioni nemiche e per riparare il 
Tessel. </p>
<p>Cogli accennati principi praticarono ogni arte per 
staccarne alcuni dalla Francia e per persuadere 
il rimanente ad intraprendere la loro difesa, ma 
nessuno volle aderirvi. </p>
<p>Solo Brandeburgo offrì al Cristianissimo la 
mediazione per le loro differenze e Grozio 
ambasciatore degli Stati persuase il governo a 
volergli far credere che avrebbero stabilito ogni 
vantaggioso decreto a favore del commercio francese. </p>
<p>Ma il re ricusò l'oblazione del primo e chiamò il 
partito del secondo, inferiore all'elevatezza del suo 
animo. </p>
<p>Vedendo le Provincie Unite che nulla contentar poteva 
il genio del re, si risolsero di dare 
commissione al loro ambasciatore di presentare in 
espressa udienza una lettera. </p>
<p>Con questa interpellavano il re se i preparativi di 
guerra dovevano essere indirizzati contro di essi, 
come la fama universale era invalsa in tutte le corti 
di Europa: che ricercavano la Maestà Sua a voler 
dichiarare la causa dei suoi disgusti perchè avessero potuto compiacerla in tutto ciò che 
fosse stato possibile. </p>
<p>Il re nel principio ricusò di ricevere il foglio, 
adducendo che gli era noto il contenuto del medesimo, 
perchè avendolo gli Stati fatto passare per più 
corti era riuscito a lui pure di ottenerlo. </p>
<p>Lo prese infine con dichiarare di non aver 
alcun obbligo per propalare i secreti suoi sentimenti. </p>
<p>Bensì prometteva che le sue armi avrebbero servito 
in avvantaggio dei suoi amici e della sua 
gloria. </p>
<p>Non vi fu necessità di prova più potente per fargli 
credere sicura la guerra dal canto della Francia, come 
dalla parte dell'Inghilterra ne avevano ricevuti segni 
d'ostilità, avendo quella 
nazione obbligati alcuni vascelli degli Stati con la 
forza al saluto. </p>
<p>Per ripararsi posero in mare una flotta che ascendeva 
ad ottanta e più legni. </p>
<p>I re alleati dopo aver concertati i modi per unire le loro armate in mare senza puntiglio di 
precedenza, facevano il possibile perchè ne 
seguissero gli effetti. </p>
<p>Ambi si servivano dello stesso stendardo e concesso 
era al duca di Jorch ammiraglio, nell'ordinanza la 
precedenza senza che apparisse disuguaglianza nel 
vice ammiraglio di Francia conte d'Estrele. </p>
<p>Rimasero così stabiliti quei puntigli che nei tempi 
del cardinale Mazarino con Cromwel ebbero tanta 
disapprovazione. </p>
<p>Per contraporre ai loro disegni facevano il possibile 
gli Olandesi e 
colla speranza di coglierli fiacchi ed inesperti, e 
col desiderio di felicitare i principii di una tanta 
guerra con qualche vittoria. </p>
<p>Alle spiaggie del Tamigi però si attendevano con 
grande impazienza, ma spinti e respinti dalle 
burrasche, difficile essendo per la navigazione quel seno, convennero ritirarsi, il che diede 
agio agli alleati di unirsi. </p>
<p>Dalla parte di terra procuravano ancora le Provincie 
di ripararsi alla megtio. </p>
<p>Invigorirono nella piazza di Maüstricht il 
presidio, come il sito più esposto. </p>
<p>Ammassarono nei proprii Stati gran numero di milizie, 
sollevarono all'Issel baloardi credendo 
di rendere quel passaggio formidabile agl'inimici. </p>
<p>Dalla parte del re ogni cosa si ritrovava nello 
stabilito concerto, nè altro si attendeva per uscire 
in campagna che lo spuntare dei foraggi. </p>
<p>Si deludeva intanto il parere deg'inimici col 
mantenerli in dubbio dove il re dovesse adoperare i 
suoi primi tentativi. </p>
<p>Per essersi lungo tempo Louvois fermato nelle 
vicinanze di Charleroi faceva congetturare che 
l'assediare Maüstricht sarebbe stata la prima 
intrapresa. </p>
<p>Varii sono stati nel Consiglio i pareri 
del modo col quale dovevano attaccarsi i nemici. </p>
<p>Proponevano alcuni l'espugnazione 
dell'accennata piazza il di cui acquisto apriva al re la porta di passare in Germania e la chiudeva 
a quella nazione che aveva tanto contribuito nel 
procurare la libertà agli 
Stati; all'incontro consideravano arrestarsi in essa 
con un lungo e difficile assedio il progresso a 
maggiori vittorie. </p>
<p>Adducevano 
per miglior espediente l'internarsi per via del Reno 
nel cuore di quelle provincie colla speranza, benchè 
vi fossero varie fortezze, di coglierle sprovvedute. </p>
<p>Altri però contrastavano colle difficoltà che la 
distanza del luogo adduceva per somministrare i 
foraggi alle armate, per i molti presidii che si 
dovevano distribuire in caso che fossero succedute le vittorie, non meno che l'impegno difficile 
di mantenere fedeli al regno tanti popoli lontani di 
sito, di genio e di religione. </p>
<p>L'inquietare inoltre in un certo modo Brandeburgo non 
era considerato per riflesso debole. </p>
<p>Non ostante le contrarie ragioni che lo combattevano 
si appigliò il re a questo partito. </p>
<p>Per provvedere alle occorrenze tutte 
dell'armata si scielsero gli Stati dell'elettore di 
Colonia; presidiate furono dal Cristianissimo le di 
lui piazze di Bona e di Nuyts riposte sul Reno. </p>
<p>Il Furstemberg principe ed il fratello suo vescovo di Argentina lo disposero a così generosa 
risoluzione. </p>
<p>Non così volle il vescovo di Munster al quale non 
piacque di acconsentire alle istanze della Francia che 
tramava anche nelle di lui proprie riporvi guarnigione 
forse con oggetto di riempirie di munizioni per cercare anche da quella parte gli avvantaggi 
delle armi ed appropriarsi gli acquisti. </p>
<p>Travagliava Louvois secretario di guerra per la 
raccolta dei foraggi e più ancora per rendere con 
fortificazioni in buon stato da difesa Nuyts che 
racchiudeva in sè il nervo della guerra. </p>
<p>Sta questa piazza nell'elettorato di Colonia vicina al Reno, con fortificazioni antiche; ha un 
castello di struttura simile, onde perchè si potesse 
difendere vi sollevarono all'intorno buone 
fortificazioni esteriori. </p>
<p>A questa opera succederono e la nomina degli 
ufficiali e la disposizione delle armate. </p>
<p>Tre dovevano esser queste: la prima guidata dal re 
col fratello, la seconda dal principe di Condè e la 
terza dal maresciallo di Turena. </p>
<p>Al Condè erano stati assegnati per luogotenenti 
generali tre marescialli di Francia, i quali 
avevano ricevuto con aggradimento l'impiego, con 
isperanza piuttosto di dover esser impiegato al 
comando di qualche corso volante che con disegno di 
dover obbedire tutto il corpo della campagna. </p>
<p>Alcuno di essi non lasciava di aggiungere che al 
grado loro non vi era nelle armate di superiore che la 
carica di contestabile, sebbene assumevano 
volentieri l'impiego di obbedire al primo principe del 
sangue reale. </p>
<p>Ma decretato fu inoltre nel Consiglio di Stato che 
nell'unione delle tre armate dovessero i sopraccennati 
marescialli obbedire a Turenna; sdegnarono di servire, 
e Bellefond che fu il primo 
ad esporsi per una tale richiesta, alla regia presenza 
negò di dover cedere a chi era suo eguale nel posto. </p>
<p>Pregiudicare ciò alla dignità dell'ordine e non 
sostenerlo l'onore che aveva giurato di mantenere a 
prezzo del sangue e della vita. </p>
<p>Non ostante che il re promettesse che la congiuntura 
non avrebbe servito di esempio, 
Crequì e Nemours si mantennero dello stesso parere 
dopo l'esempio del primo. </p>
<p>Nello stato delle cose di allora non sapevano che 
partito prendere gli Spagnuoli, stando neutrali 
dubitavano di necessitare gli Olandesi ad unirsi colla 
Francia: vedevano che la desolazione 
di quelle provincie era in loro pregiudizio per aver 
da tutt'i lati un re potente; ma anco col soccorrerli 
paventavano di chiamar a sè gl'infortunii dei loro 
amici. </p>
<p>Dicevano i Francesi che avevano servito a grado di 
ostilità i soccorsi che il cattolico avesse reso ai loro nemici, esagerando di bramare i prestiti 
per poter combattere le loro vicine piazze della 
Fiandra, piuttosto che tentare la conquista di quelle 
dell'Olanda lontane. </p>
<p>Finalmente interpretando a loro modo in Madrid il 
trattato dei Pirenei, risolvettero di stabilirne uno 
di lega colle Provincie unite, e trattando il 
Cristianissimo da spergiuri gli Spagnuoli 
costoro gli rinfacciavano la rotta fede colla guerra 
di Fiandra e coi soccorsi prestati al Portogallo. </p>
<p>Con tali successi si avanzava la primavera, cessavano 
le pioggie e si facevano verdi le campagne, onde ai 
27 di aprile dopo aver fatto pubblicare in Parigi un 
ordine ai suoi sudditi che 
servì di manifesto perchè ritirar dovessero dalle 
mani degli Olandesi ogni loro effetto, 
interrompendo il commercio per le cause a lui ben 
note, partì all'improvviso per rendere alla regina 
meno sensibile il dolore della sua partenza. </p>
<p>Gli astanti lo accompagnarono con lagrime di 
tenerissimo affetto e con augurii di felicità e 
di vittoria. </p>
<p>Alla regina fu lasciata l'amministrazione del governo 
e si fece conoscere di gran talento esercitando le 
rare dote del di lei 
nobilissimo animo. </p>
<p>Conosciuta è da ognuno per ammirabile principessa; grande affetto professa alla sua casa ma 
essendo maggiore l'amor del marito soffre con grande 
rassegnazione i dissidii fra le corone. </p>
<p>Spirano religione tutte le di lei azioni ed ogni 
tratto affabilità e grandezza. </p>
<p>Bella è di corpo benchè sia piccola e venusta 
di volto quantunque sia sparito il primo fiore della 
giovinezza. </p>
<p>Intanto che il re viaggiava verso Charleroi lo 
seguivano i pronostici degli uomini: dicevano poter 
l'Olanda preservare i proprii Stati quando per la 
prima campagna avessero formato 
resistenza coraggiosa, coll'addurne l'incostanza 
dell'Inghilterra, soggetto all'arbitrio delle camere 
qual re ed i pregiudizii del regno e del commercio 
coll'esercizio dell'armi. </p>
<p>Giunse intanto nella pianura della piazza 
sopraccennata ove teneva acquartierati i suoi 
eserciti. </p>
<p>Sta Charleroi nella contea di Hainau, è situata la 
fortezza in un'eminenza a piedi della quale 
passa il fiume Sambre, grandi baloardi la difendono 
costrutti con arte eguale al dispendio. </p>
<p>Da una parte lungi due leghe in circa 
verso mattina tiene la città di Namur che dà il nome 
alla contea e dall'altra parte Mons capitale 
dell'Hainau, ambe possedute dal cattolico. </p>
<p>Le prime pietre di questa nuova opera le riposero gli 
Spagnuoli dandole il nome del loro re. </p>
<p>Ponderatissimo era stato il loro disegno perchè con 
essa venivano ad unire le forze delle due 
importanti città nominate e ad impedire a Brusselles 
ogni oltraggio di eserciti nemici. </p>
<p>Ma rotta dal cristianissimo la pace, per la 
morte di Filippo IV, intavolando pretensioni di 
giurisdizione nel Brabante a causa della dote non 
pagata, non che istituendo erede di quella provincia 
la regina per legge di devoluzione; lenti inoltre gli Spagnuoli in ogni loro opera temendo di essere 
sprovveduti di cannoni e di apprestamenti, 
abbandonarono quel posto in mano dei nemici e lo 
cederono col trattato di Aquisgrana. </p>
<p>Consistevano gli eserciti del re in trenta 
mille fanti e dodici mille cavalli oltre il copioso 
numero di volontarii. </p>
<p>Il maresciallo Turena con venti mille combattenti 
precedeva di qualche giorno ed il principe di Condè 
con venticinque mille si era staccato da 
Sedan e per le ducee di Lucemburgo, Limburgo e Juliers 
si addirizzava al Reno. </p>
<p>In tante armate vi si trovavano soldati di varie 
nazioni, lo sforzo maggiore era quello dei Francesi. </p>
<p>Nella cavalleria ritrovavansi molti Alemanni, qualche 
Polacco e non pochi Svedesi; oltre 
dÈ molti reggimenti del regno, numerosi alcuni di 
nobiltà, che per la strettezza delle fortune 
s'impiegano con qualche mezzo all'esercizio delle 
armi. </p>
<p>Nell'infanteria poi si numeravano dicciotto 
mille e più Svizzeri, buona parte d'Italiani, 
Irlandesi ed Inglesi al numero di cinque mille guidati 
dal duca di Monmouth principe di bell'aspetto e che 
voglioso di gloria era passato nel regno ad incontrare 
i cimenti. </p>
<p>Si ritrovavano ancora dei Croati ossiano Cappelletti ìn numero però di tre semplicemente, 
trasportati in Francia perchè liberatisi dalla 
schiavitù dei barbari con vascello francese passarono 
in Provenza. </p>
<p>Ardente era il loro desiderio per ritornare a piedi 
del loro principe naturale per il che ne ricevei 
varie istanze ed io non mancai di parteciparlo a 
magistrati superiori. </p>
<p>Gl'Italiani furono ricercati a' molti principi di 
codesta Provincia con regie premurose istanze e questa 
serenissima Repubblica non restò esente dalle 
richieste mentre il re rinnovò la domanda che fece suo padre nel 1636 
procurando di poter raccogliere nella Dalmazia qualche 
numero di Cappelletti. </p>
<p>In grande estimazione appresso i Francesi è quella 
nazione argomentando il loro valore dalla robustezza 
dei corpi e per l'antica riputazione che si sono 
acquistati nel guerreggiare contro i Turchi. </p>
<p>Oltre le accennate armate, dalla parte della Fiandra 
pure vi è il duca di Elboeuf della casa di Lorena con 
sei mille uomini. </p>
<p>Schomberg conduceva qualche reggimento verso la 
Catalogna ed otto mille combattenti col duca di 
Noailles se ne stavano a difesa della Lorena. </p>
<p>Inoltre vi erano le forze degli alleati: l'elettore 
di Colonia col vescovo di Argentina avevano raccolto 
quattro in cinque mille soldati guidati dal duca di 
Lucemburgo e sette in otto mille uomini teneva in 
pronto il vescovo di Munster. </p>
<p>Combattevano contro gl'inimici questi due eserciti e 
le convenzioni erano fra gli alleati che ognuno 
cercasse d'infestare più che potesse gli 
Olandesi restando gli acquisti a chi aveva forza e 
fortuna di superarli. </p>
<p>Nel mentre che il re riposava nell'indicata pianura 
io arrivai al campo. </p>
<p>Vi fui anche accolto da Sua Maestà con termini di 
affabilissimo aggradimento e spronato egualmente dalla 
curiosità e dall'obbligo non ho mai perduto alcun 
momento di seguire la Maestà Sua da per tutto il 
corso dell'intiera campagna. </p>
<p>Veramente si videro belle truppe. </p>
<p>Stavano alla testa dei reggimenti principi e 
cavalieri del regno, ripieni di spirito eguale 
all'attività. </p>
<p>Ogni gran pompa però di valore cedeva al paragone 
della regia persona che comparendo adorna di militare 
esperienza scopriva le occorrenze dei suoi eserciti, 
antivedeva gli accidenti della marcia 
e dava con gran franchezza tutti gli ordini 
necessarii, spogliatosi inoltre della Maestà e del 
sussiego che veste in corte, compariva tutto affabile 
nell'esercizio delle armi. </p>
<p>In corrispondenza dell'abbassare della picca o del 
chinar della spada rendeva ai collonelli 
cortesi saluti, e si serviva di uno sguardo per 
incoraggiare gli officiali al cimento e di una parola 
ricercando ai capitani lo stato dei loro soldati per 
rendere ognuno compartecipe degli atti della sua real 
grazia. </p>
<p>La sera precedente al partire, e ciò eseguì per il 
corso tutto della campagna, andò esattamente a 
rivedere il posto per dove erano per passare nel 
mattino le armate. </p>
<p>In due colonne ordinò che si dividessero gli 
eserciti e che incontrando vaste pianure riunire si dovessero senza sconcerto. </p>
<p>Fu cosa vaga per certo in quel primo mattino il 
vedere in una vasta campagna che si ritrovò dopo il passaggio del fiume Sambra, marciare con buon 
ordine tante truppe. </p>
<p>Poco prima dello spuntare del giorno vedesi comparire 
un'avanguardia di quattro in cinquecento cavalli, 
marciando parte alla fronte, altri al corno destro ed 
al sinistro per iscoprire gli agguati 
degl'inimici e per riparare da ogni insulto i fianchi 
del bagaglio. </p>
<p>Intanto sorse l'aurora ad illuminare i passi a quelli 
che conducevano venti pezzi di cannone per difesa 
dell'armata. </p>
<p>Riparata da una tale scorta proseguiva il contante 
che ascendeva a dodici milioni in moneta di argento. </p>
<p>Seguivano poi i carri regii del grosso bagaglio, 
coperti di tele, sopra le quali eravi dipinto ogni 
apprestamento che in essi si racchiudeva. </p>
<p>A questi succedevano gli altri dei più qualificati 
soggetti conforme il grado dei loro impieghi. </p>
<p>Non mancavano provvisioni in gran copia con ogni cosa 
necessaria da vivere. </p>
<p>Vi si vedeva il bagaglio nobile cousistente 
in carrozze, cavalli e muli. </p>
<p>Marciava prima di ogni altra un cocchio guardato da 
dieci moschettieri per poter adornarne il re in 
una comparsa, mentre in esso si conservano gioie di 
alto valore. </p>
<p>Incedevano poi quelle del suo corpo, abbondante in 
numero e di quantità varie. </p>
<p>I cavalli di maneggio scelti da più parte di Europa e di Asia, guidati da palafrenieri e coperti con 
ricche gualdrappe comparirono con gran pompa. </p>
<p>I reiterati nitriti di questi, frammischiati al suono 
di tamburi e di trombe ispiravano anche nel 
più infingardo il desio della guerra. </p>
<p>Perchè disordini non seguissero due aiutanti di 
campo assistevano vigilanti alla marcia. </p>
<p>In tanto comparve il sole e fece vedere buon numero 
di cavalieri bene e notabilmente montati che potevasi 
argomentare la regia venuta. </p>
<p>Comparve adunque il re con grave aspetto e maestoso 
alla testa delle sue truppe attorniato dalla nobiltà 
più cospicua del regno. </p>
<p>Lo seguiva di dietro il capitano delle guardie del 
regio corpo ed il fratello assisteva alla sinistra la 
sua reale persona. </p>
<p>Oltre la nobiltà vi si ritrovavano cento cavalieri 
in circa della sua guardia distinti con giustacuore 
ceruleo e bandoliera ricamata. </p>
<p>Lento era il passo dell'esercito e per dar commodo 
alla marcia, ed ordinato il moto per mantenere il 
composto dei loro squadroni. </p>
<p>Spettatori di così formidabile ma lieta comparsa 
erano gli abitanti delle terre vicine che correvano a 
gara ad ammirare il re. </p>
<p>Lungi da tanti eserciti era ogni militare violenza, 
dal che si può comprendere quanta fosse la 
disciplina. </p>
<p>Con tale ordinanza giunse il re alla Mosa. </p>
<p>Intanto per parte della regina cattolica era 
stato complimentato facendo istanza a Sua Maestà che 
i sudditi di Spagna non fossero danneggiati all'eccesso col passaggio di tante armate. </p>
<p>Colonia, Liegi, Gand e Juliers fecero lo stesso e 
tutte ne riportarono gli atti della regia 
munificeuza. </p>
<p>Poco lungi ritrovò il re il principe di Furstemberg 
il quale fu accolto con termini particolari di stima. </p>
<p>Giunse anche il maresciallo di Turena ad inchinarsi 
alla Maestà Sua e le portò la nuova della resa di 
Maseyck. </p>
<p>Cedè questa a discrezione ed i Francesi se ne 
impadronirono con disegno di togliere alla piazza di 
Maüstricht i soccorsi. </p>
<p>Di Foemon che è nella ducea di Limburgo e di Zongrè 
che è situato verso Brusselles non meno che di Viset 
che sta dalla parte opposta di Maseyck poco lungi da 
Liegi, se ne impadronirono questi ancora e riponendo 
in quei luoghi presidio venivano ad impedire a Maüstricht i soccorsi. </p>
<p>Qualche giorno nelle vicinanze di Viset si fermò il 
re per traghettare con agiatezza l'armata. </p>
<p>Dappoi di là partito giunse al Reno dove comparve 
l'elettore di Colonia accompagnato dal vescovo di 
Argentina. </p>
<p>Il re lo trattò con egual maniera a quella che 
pratica coi regii ministri. </p>
<p>Nella marcia che fu però breve il signor duca di 
Orleans vi tenne sempre il primo posto. </p>
<p>Intanto procuravano gli Olandesi di ripararsi alla 
meglio. </p>
<p>Alle sponde dell'Issel avevano acquartierati tutt'i 
loro eserciti con disegno di far argine alle forze che 
gli erano addrizzate contro. </p>
<p>Giunto al Reno il re un giorno prima di avviciuarsi 
alle piazze dagli Olandesi presidiate, svelò il 
secreto dei suoi disegni col pubblicare che nello 
stesso tempo Orsoy, Rhinberg e Burick avrebbero 
sofferto l'assedio. </p>
<p>Ai due di giugno vi si avviciuò il re ed 
immediatamente da sè solo cercò di scoprire con 
cannocchiale il sito ed indagare la qualità della 
prima cioè di Orsoy. </p>
<p>Quelli di dentro alla comparsa dell'armata con 
reiterati colpi davano a divedere risoluta costanza. </p>
<p>Per l'assedio si risolse la sera e il re 
volle essere spettatore dei primi tentativi dei suoi 
soldati. </p>
<p>Quella città appartiene all'elettore di Brandemburgo 
sebbene gli Olandesi ne temevano il presidio, 
introdottisi in questa ed in altre allora quando quell'elettore contro Neubourg cercava di 
decidere con la spada alla mano le differenze 
che fra essi vertevano per l'eredità del duca di 
Juliers. </p>
<p>Il re v'intervenne adunque in una conveniente 
distanza. </p>
<p>In vasta pianura dalla parte di terra si estende il 
sito che ondeggia però, mentre s'innalza in certe 
parti insensibilmente il terreno, che l'occhio non ne 
scopre grande disuguaglianza. </p>
<p>In una di queste elevazioni si era escavato il 
terreno, perchè il re vi stasse a coperto con tutto 
il seguito di sua corte. </p>
<p>Principiava di già la notte e molti soggetti di 
qualità fattisi con l'ombre più arditi si esposero alla scoperta nella superficie. </p>
<p>Gli altri spronati dalla curiosità di vedere le 
militari fazioni contro della piazza verso della quale si erano dirizzati quattromille fanti sotto 
la condotta del duca de la Feuillade luogotenente 
generale, si erano appoggiati alla muraglia che 
essendo arenosa, al colpire dei piedi somministrava assai materia per potersi elevare a segno che 
il corpo se ne stasse per metà scoperto. </p>
<p>Ritrovavasi il re in una simile positura col fratello 
duca di Orleans, il principe di Longavilla; io pure vi 
ero e molti altri cospicui soggetti. </p>
<p>Intanto che si osservava il fuoco delle bombarde 
scaricate dall'una e dall'altra parte e si udivano le 
batterie, un colpo giungendo di sbalzo in quella massa 
di cavalieri che stavano esposti, fra molti altri 
ferì l'Arquino cavaliere di Malta fratello della regnante regina di Polonia, in punto mortale. </p>
<p>Non era distante il re la metà di una picca, oude 
riuscì con orrore il riflesso del cimento a cui si 
era esposta la Maestà Sua. </p>
<p>Fra tanta commozione nulla disse il re, nè il conte 
di Soissons che addormentato essendo nel suo mantello 
si svegliò non per il tuono delle bombarde ma bensì per lo strepito dei cavalieri che 
ritiratisi da quello sventurato sito, egli solo ne 
rimase con ripigliare il primiero sopore. </p>
<p>Intanto bramava il re di sapere i precisi avvenimenti 
degli aggressori, nel mentre che si vide avanzare un 
cavaliere che ricercato del nome rispose Grancai. </p>
<p>Figlio era del maresciallo ed aiutante di campo di 
Sua Maestà. </p>
<p>Appagò la curiosità di ognuno che lo ricercava dei 
successi, riferendo il numero degli estinti, gli 
avanzamenti dei soldati ed ogni altro particolare, 
dopo di che interrogato perchè se ne ritornasse 
dal campo, rispose con franchezza di aver riportato un 
colpo di moschetto in un ginocchio, 
di che restò molto meravigliato il re che così 
ferito praticasse tanta costanza, soffrendo e non 
sentendo il dolore ed il pericolo della ferita. </p>
<p>Si avvicinava il giorno ed ognuno si ritirò al 
quartiere e vedutasi la resistenza dei nemici fu 
decretato di piantare una batteria contro la fortezza. </p>
<p>Il governatore nemico cercò di far sortire la 
guarnigione per ispedirlo in rinforzo di Rhinberg; 
propose onorate condizioni di resa alle quali non 
dando orecchio la Maestà Sua cederono 
infine coll'ottenere la libertà di qualche officiale 
col governatore. </p>
<p>Per il giorno addietro stavano acquartierati gli 
eserciti in atto di aprire la trincea verso Rhinberg, 
ma consigliato dalla propria viltà il governatore aprì le porte e consegnò le 
chiavi. </p>
<p>Onorate condizioni di resa ottenne mentre sortì alla 
testa di mille trecento fanti con cannoni, pane e 
bagaglio oltre le altre condizioni di onore, e si 
indirizzò verso Maüstricht con oggetto che in quella 
piazza si causasse ristrettezza maggiore di viveri, 
tacendosi più numeroso il presidio. </p>
<p>Non tardarono molte altre notizie dei felici 
progressi dell'armi regie ed il principe di Condè col 
maresciallo di Turena diedero parte questi della presa 
di Burick, quello di aver assoggettato a sè Weset. </p>
<p>Considerabile è il posto di quella città perchè 
domina il Reno e con un forte denominato dal fiume 
signoreggia la Lippe. </p>
<p>Da quel cauto si addrizzò il Condè e con poca 
fatica si rese padrone del forte; dappoi posto alla 
città l'assedio costrinse alla resa il presidio. </p>
<p>Dissero alcuni che le lamentazioni degli abitanti per 
il dubbio di perdere le loro sostanze, essendo ricca 
di traffico quella città, consigliassero la 
guarnigione a simile partito, onde con viltà cederono 
prigioni mille ottocento tanti ch'erano bene difesi da bellissimi baloardi di pietra, da 
cannoni di bronzo in copia con abbondanti munizioni e 
da guerra e da vivere. </p>
<p>Tante vittorie portate dalla fama per tutte le parti 
d'Europa eccitavano la meraviglia di ognuno, ed 
accrescevano la gloria del re trionfante. </p>
<p>Non per questo abbandonarono l'Jssel gli Olandesi 
pubblicando di avere ottantamila soldati per difendere 
quel posto con ottanta cannoni per fare ostacolo 
alla fortuna della Francia. </p>
<p>Ma il re nei fortunati successi usando celerità non 
mancò di progredire a nuove intraprese. </p>
<p>Chiamati a consiglio il Condè ed il 
Turena fu risolto che il primo portar si dovesse 
all'assedio di Rèes ed Emmerick nel mentre che il re 
faceva passare il Reno alle proprie armate. </p>
<p>Stanno le due accennate fortezze nella ducea di 
Cleves: l'elettore di Brandemburgo ne teneva la 
protezione e ne dovrebbe godere l'assoluto dominio con 
mantenervi presidio da sè dipendente, ma per le 
indicate pretensioni l'Olanda non ha mai voluto levarne le guarnigioni. </p>
<p>Ambi sopra del Reno riposte, discoste l'una 
dall'altra tre sole ore di cammino; Rèes ch'è la 
prima è picciola ma ben popolata città, la 
circondano varii baloardi di terra costrutti con arte 
insolita ed ho inteso più volte a dire 
che i matematici la espongono per l'esemplare più 
perfetto dei luoghi fortificati. </p>
<p>Emmerick è più grande, ripiena di abitanti a 
segno ch'è considerata per la migliore di quel 
ducato. </p>
<p>Oltre le fortificazioni ha all'intorno una buona 
fossa, ripiena d'acqua che la difende. </p>
<p>Questa portò le chiavi al principe e l'altra resistè per tre giorni allo sforzo degl'inimici. </p>
<p>Nel mentre col mezzo di due ponti volanti aveva il re 
fatto traghettare ai proprii eserciti il Reno, 
immediatamente passò nelle vicinanze di Rèes. </p>
<p>Colà si vide l'orrido spettacolo di dodici giustiziati perchè nel reggimento Magalotti 
assieme con cento cinquanta avevano meditato la fuga. </p>
<p>Querelavansi gl'Italiani del penoso vivere di quel 
clima per le continue pioggie e venti continui, per il 
disagio che soffrivano nelle marcie, sdrucciolo 
ritrovando il terreno e mancanti i villaggi della 
naturale opulenza di cotesta provincia. </p>
<p>Tutti inoltre esageravano la scarsezza delle paghe, 
non coutribuendosi in Francia ai soldati a piedi più 
che cinque soldi al giorno di codesta moneta e dieci a 
quelli di cavalleria senza altro sovvegno. </p>
<p>Udivansi poco meno che unniversali le benedizioni che 
portavano a codesta Serenissima Repubblica per le 
paghe abbondanti e puntuali che alcuni di quelli 
avevano goduto nel militare al di lei servizio. </p>
<p>Il loro principale sdegno era contro il segretario di 
guerra Louvois perchè pareva che nel ricevere a 
dedizione le città appropriasse al di lui particolare 
profitto quelle contribuzioni che dovevano essere 
compartite fra gli eserciti. </p>
<p>Veramente anco in corte correva voce che 
della guerra di allora il maggior avvantaggio fosse 
stato di lui, abbenchè la sua casa si ritrovi per 
detto di ognuno così abbondante di ricchezze che 
privato alcuno nel mondo non posseda tali tesori. </p>
<p>Dicono che ad ottocentomila scudi ascende l'annuale sua rendita, oltre gl'impieghi riguardevoli dei 
quali è adorna tutta la di lui famiglia. </p>
<p>Fratello suo è l'arcivescovo di Reims primo duca e 
pari ecclesiastico. </p>
<p>Tellier è suo padre che avanzato a grave età ha 
rimesso al figlio col beneplacito regio l'esercizio 
della sua carica. </p>
<p>Si rende non ostante riguardevole per aversi 
mantenuto nel ministero lo spazio di tanti lustri in 
un regno agitato da varie turbolenze, così che i più 
esperimentati cortigiani caderono dall'alto posto. </p>
<p>Ma per parlare di Louvois come quello che si ritrova 
nell'orizzonte di sua fortuna, dimostra ardore in ogni 
sua azione, sollecito essendo nei viaggi, impaziente 
nei negozii, franco nel favellare. </p>
<p>Proceda o dalla fortuna propizia che gode, o dal 
temperamento, apparisce nell'universale altiero e nei 
suoi tratti dimostra sprezzo e sussiego. </p>
<p>I soldati che passano tutti per le sue mani gliele 
baciano ma col detto spagnuolo. </p>
<p>Non ha dote di animo che lo adorni, nè arte che lo 
nobiliti. </p>
<p>Passò in corte la sua gioventù, lungi per 
couseguenza da ogni esercizio. </p>
<p>È veramente ammirabile la prontezza colla quale si 
espone ad ogni disagio per 
prestare puntuale obbedienza ai regii comandi. </p>
<p>Nel suo esercizio è diligente, nei consigli 
impetuoso ed ardito, nelle disgrazie umile e sommesso; 
ed in ciò dimostra il naturale del padre che ha 
sempre ceduto a chi gli ha mostrato la faccia. </p>
<p>Ama il re Louvois perchè educato in corte, eguale di 
anni, sollevato all'impiego dalla propria sua mano, ed 
infine perchè dal suo servigio ne coglie 
profitto, mentre non ammette negli eserciti gente 
inabile, nè soffre che i soldati restino privi del 
conveniente vestito e mantiene fra di essi una 
puntuale e severissima disciplina. </p>
<p>Intanto che si riposavano a Rèes le armate 
comparvero i deputati di Cleves città che dà il nome 
al ducato, per chiedere neutralità, e ne furono 
compiaciuti. </p>
<p>Dopo le accennate conquiste spedì il 
Cristianissimo un inviato a Brandeburgo per 
persuaderlo a scambievoli accordi di sincera alleanza, 
offrendogli la restituzione delle quattro occupate 
città a lui appartenenti, ma non diede orecchio 
alcuno al progetto. </p>
<p>Più oltre proseguire si voleva nell'intraprese ma il forte di Schenk ne faceva ostacolo. </p>
<p>Giace questa fortezza nell'isola del Bataw, 
denominata dalla memoria degli antichi Batavi, due 
braccia del Reno le scorrono d'intorno, il più 
alto che passa verso settentrione tiene il suo nome, e 
quello verso il mezzogiorno si chiama Wahal capaci 
ambidue egualmente e ripieni di acque che servono 
all'isola di grande difesa. </p>
<p>Inoltre l'arte scoprì che il munire la lingua della 
medesima con un forte regolare avrebbe potuto nelle 
guerre di Fiandra arrestar l'impeto della Spagna, 
perciò ne fu eseguito il disegno e ne ricevè da un 
tal Martino il cognome. </p>
<p>Premeva al re proseguire vittorioso nell'Olauda e 
porre piede in quell'isola per facilitare l'impresa di 
Nimega sopra il Wahal e di Arnheim che sta dirimpetto 
sopra il Reno, ambi grandi e considerabili. </p>
<p>A tanta operazione contrastava la difficoltà del 
passaggio del fiume, la facilità colla quale 
avrebbero gl'inimici impedito o lo sbarco di soldati o 
la costruzione dei porti. </p>
<p>Il propizio evento di una tanta risoluzione si appese 
alla sola speranza di ritrovare fra le acque il guado; 
così era stato promesso da persona pratica, onde 
partito il re dal campo di Rèes agli undici di giugno 
due ore prima del cader del sole accompagnato dalle 
sue genti d'armi lasciò in custodia di Turena 
l'accampamento delle 
sue armate. </p>
<p>Grande fu il bisbiglio per la sua partenza supponendo 
ognuno dovesse seguire con azzardo e con sollecitudine 
il cimento, mentre divulgossi la regia proibizione di 
non portare seco altro che leggera porzione di vitto. </p>
<p>Giunto adunque il re poco lungi da Emmerich posò 
colà al quartiere del principe di Condè 
e preso leggero cibo rimontò a cavallo servito dallo 
stesso principe. </p>
<p>Al di lui partire precedevano gli ordini necessarii. </p>
<p>Volle che mille fanti fossero incamminati alle ripe 
del Reno, che tutta la cavalleria inoltre si movesse 
con buon numero di cannoni e varii battelli 
leggerissimi foderati di rame, il tutto presidiato da 
buona vanguardia di dragoni: così giunse allo 
spuntare dell'alba al fiume dirimpetto un luogo 
nominato Tolhuys che esiste nell'isola e dove 
speravasi di ritrovare il guado. </p>
<p>Ordinò che varie batterie vi fossero immediatamente 
piantate, ed al conte di Guiche di dover andare a 
riconoscere la profondità del fiume: se abbondanti 
acque si ritrovavano era parere di far passare sopra 
battelli la cavalleria a dritta ed a manca e nel mezzo 
imbarcarvi la fanteria 
ancora. </p>
<p>Si promettevano inoltre il comodo di costruire un 
ponte ben difeso dal cannone, oppure colla forza del 
medesimo di respingere gl'inimici, ogni qual volta 
giunti fossero ad impedire lo sbarco all'armata; ma 
giunto il conte persuase al re un sollecito 
passaggio asserendo di aver ritrovato povero d'acque 
il fiume ed offrendo per guida dei soldati se stesso. </p>
<p>Non sarà male il sapere con quale stimolo egli si 
esponesse ad un così azzardoso cimento, arrischiando 
colla propria vita quella di tanti officiali e 
principi, e la stessa regia riputazione. </p>
<p>Era egli maresciallo di campo di Condè, contro 
l'aspettazione della città ne aveva ricevuto 
l'impiego benchè godesse riputazione eguale al grado 
ottenuto. </p>
<p>Ma se volle il maresciallo di Grammont suo padre 
agonizzante ottenere dal re la grazia di abbracciarlo 
dopo dieci anni di esilio, convenne cedere al regio 
arbitrio la carica di colonello delle regie guardie 
della quale ne aveva ricevuta 
per questo suo primogenito la sopravivenza. </p>
<p>Dopo reiterate supplicazioni e con tale aspra 
condizione esercitò il re verso il padre 
questo atto di clemenza piuttosto per spogliare il 
figlio dell'impiego che per dimostrare abolita la 
memoria del di lui giovanile ma grave trascorso per il 
quale rimase esiliato. </p>
<p>Trasportato adunque dallo stimolo di riacquistare 
eguale dignità alla perduta, si appigliò al 
combattere cogli elementi per rintracciare ad ogni 
prezzo la gloria. </p>
<p>Applaudita fu la di lui oblazione e ordinogli il re 
di dover guidare al passaggio duemille cavalli. </p>
<p>Al reggimento delle corazze fu comandata 
l'esecuzione, e ne fecero l'esperimento col mezzo di 
dieci o dodici dei loro soldati. </p>
<p>Il conte pure fece a sè precedere il proprio 
scudiere. </p>
<p>Appena posero il piede nelle acque che furono 
necessitati i loro cavalli di avanzarsi col nuoto e 
proseguendo i primi con coraggio l'avanzamento, 
obbligarono gli altri a fare lo stesso. </p>
<p>Intanto dalla parte opposta scoprirono tre squadroni 
nemici. </p>
<p>Trattennero allora i Francesi per breve spazio il 
piede per attendere il rinforzo dei proprii, nel qual 
mentre soffrirono lo scarico del primo squadrone 
olandese, ma sortiti dall'acqua colla spada alla mano 
si avanzarono contro gli altri due squadroni e li 
posero in fuga. </p>
<p>Ad un tale esempio restò persuaso anche il primo che 
aveva dimostrata intrepidezza a cercare miglior esito, 
onde ebbe campo il Guiche di schierare in ordinanza 
una parte dei dodici mille uomini, e di avanzare col 
rimanente a scoprire gli andamenti delle truppe nemiche. </p>
<p>Il re stava sopra la riva spettatore di quell'insolita azione che accompagnata da evento felice pari 
all'ordine, lo celebrò per grande. </p>
<p>Con tale impulso uno stuolo dei più qualificati signori del regno spinsero con ardore il loro 
cavallo nelle acque, ed in così azzardoso conflitto 
non vi perì di gente nobile che il conte di Nogent, 
dei soldati qualche numero ma non di rilievo. </p>
<p>Il conte di Vendome corse pericolo di affogarsi se 
respinto nella sella non lo rimetteva il coute di 
Vivone. </p>
<p>Giunti questi felicemente a riva in confuso si 
spinsero a ritracciare i nemici, gridavano i più 
saggi che conveniva attaccarli con militare 
disciplina, che le vittorie si acquistavano marciando di passo fermo e non a briglia sciolta, anzi 
aprirsi il sepolcro chi spingeva il cavallo in 
carriera, ma essi trasportati da eccessivo ardore non 
davano luogo alla ragione.</p>
<p>Il principe di Condè varcò con sollecitudine in un 
battello le acque e non potè obbedire all'ordine 
regio di non scostarsi perchè era preceduta 
al giungere del comando la di lui partenza. </p>
<p>Il motivo del suo passaggio procedè per osservare le 
cose necessarie della guerra, altri dicono 
dall'affetto fervido verso il figlio che a briglia 
sciolta correva sopra i nemici. </p>
<p>Veramente egli pure affrettò il passo 
con tale oggetto, e dopo un simile esempio non vi fu 
chi ritenesse briglia o misura nel correre. </p>
<p>Intanto aggrediti gli Olandesi dalle 
minaccie e dalla speranza di cogliere grandi vittorie 
vedendo ognuno dei nemici in disordine, stavano per 
uscire dalla barriera, dove si erano trincierati i 
fuggitivi con buon rinforzo di cavalli e fanti; ma scoperto aver alla coda il conte di 
Guiche crederono partito di necessità il porre 
a terra le armi e domandare buon quartiere. </p>
<p>Il principe di Longavilla che era dei primi, trasportato dall'ardore del cimento e dalla smoderata 
brama di acquistare grande riputazione per i suoi 
vasti fini, credendo fosse meglio usare un azione di 
ardire che di clemenza, gridò ammazza, e scaricò 
contro quegli umiliati le armi che dalla necessità 
stimolati concambiarono con pari colpi. </p>
<p>Avanzava per frammischiarsi nella zuffa il principe, 
che avvisato da un uffiziale non esser 
lontani un tiro di pistola gli Olandesi, rispose con 
generosità di cuore che venghino, io non devo 
fuggire. </p>
<p>Intanto chiusi con vigore dalle forze del Guiche 
cederono alcuni, fuggirono altri. </p>
<p>Così restò finita la vittoria del Reno che sarà 
scritta all'eternità a favore della Francia. </p>
<p>Veramente si vidde quella nazione esporsi ad un 
cimento del quale nè le antiche nè le moderne istorie ce ne hanno mai tramandato il racconto. </p>
<p>Costò però molto sangue perchè morirono dieci dei 
più ragguardevoli personaggi e vi restarono feriti 
mortalmente dodici del più insigne lignaggio del 
regno. </p>
<p>Nei primi si enumerava il principe di Longavilla che 
trapassato il cuore da duplicati colpi non ebbe campo di far succedere alle ferite altra voce che 
il nome di Jesus. </p>
<p>Principe per certo dotato di preclare qualità, aveva 
bellissima struttura del corpo ed insieme era adorno 
di doti il suo animo; lo aveva erudito colle scienze e 
si ritrovava ripieno di generosità, somministrando 
liberali sovvegni a chi possedeva valore senza fortuna. </p>
<p>Morì nel più verde fiore degli anni e quasi di 
sua fortuna, mentre nel momento stesso che in Varsavia 
giunse la nuova della di lui morte, destinato avevano 
i Polacchi di acclamario alla corona spogliandone il 
re Michele. </p>
<p>Egli consacrò qualche tempo del suo servigio nel 
glorioso assedio di Candia, e teneva degnissimo 
concetto di codesta eccelsa Repubblica. </p>
<p>Dei feriti enumeravasi per primo il principe di 
Condè, un colpo lo colse nel braccio vicino al polso 
con grande pericolo della vita. </p>
<p>Il parlare di questo grande capitano è un defraudare 
alla fama che palesa le di lui glorie con tante 
trombe quanti sono stati gl'incontri che si è 
ritrovato a capo dei suoi eserciti, ed a fronte dei 
suoi nemici. </p>
<p>Al presente benchè giunto ad una età grave e 
sofferente dalla podagra, non lascia in tempo di pace 
i violenti esercizii della caccia, e nelle congiunture 
della guerra il cimento ed il disagio. </p>
<p>Per parlare del suo volto dirò scoprirsi in esso una 
continuata serenità: trapassare negli occhi la 
vivacità del suo gran spirito che non lascia 
d'impiegarlo anche al giorno d'oggi negli studii, 
versatissimo essendo nelle lingue, nelle scienze ed in 
particolare nella matematica. </p>
<p>È voce comune ch'egli mai si addormenti senza prima 
conciliare il sonno con moderata lettura. </p>
<p>Verso del re non pretermette alcun modo di rispetto 
per dimostrare una fervida divozione. </p>
<p>Grande è stato il di lui desiderio di montare al 
trono di Polonia, e sebbene dicono che il re procurò 
la di lui esclusione ( sopra di che 
potrei dire varie particolarità ) egli con gran 
prudenza ha sofferto quegli accidenti che gli hanno 
fatto ostacolo ad un passo tanto naturale al suo 
merito. </p>
<p>Chi cerca di diminuirgli le sue belle qualità, lo 
accusa d'incostante, osservando che molti di quelli 
che lo hanno seguitato nelle disgrazie si ritrovano al 
presente segregati dalla di lui fortuna. </p>
<p>Lo criticano per la mordacità non meno che per 
l'adulazione che è da lui praticata anco coi più 
intimi, allorchè il bisogno o l'utile suo io ricerca. </p>
<p>In quanto all'esercizio dell'armi egli apparisce 
pieno di risoluzione e di attività nei cimenti. </p>
<p>Dicono non esservi ben munito esercito nel 
quale egli non ritrovi la sua fiacchezza. </p>
<p>Ogni vantaggio raccoglie nel dare una battaglia, 
vigilante e sollecito dimostrandosi ad accorrere se 
fia bisogno a ristabilirne gli ordini. </p>
<p>Non risparmia fatica, nè gli manca cuore alle 
occasioni, e pare che si doni così intieramente 
all'azione che voglia vincere a non sopra vivere alle perdite. </p>
<p>Non ostante però che egli sia capitano tanto 
sperimentato, non ha lasciato nell'incontro del regno 
di dar a divedere che ogni gran prudenza resta 
contaminata dalle proprie passioni; egli pure mostrò 
di conoscere il suo trascorso ammonendo il figlio a 
farsi più pesato dimostrandogli il cimento 
nel quale era incorso. </p>
<p>Dopo questo fatto passossi all'Jssel: erano di 
già quattro giorni che Turena aveva bloccato Arnheim 
e coll'opportunità del ponte costrutto sul Reno vi 
aveva fatto passare seimille uomini 
per necessitarla alla resa. </p>
<p>Ne ottenne l'intento col violentare tre deputati 
della medesima a gettarsi a' piedi di Sua Maestà per 
impetrare libertà di coscienza e conservazione dei 
loro privilegii, lo stesso giorno che il re giunse 
alle sponde del fiume sopraccennato. </p>
<p>Mille duecento furono i prigioni di guerra che 
formavano il presidio di quella bella e grande città. </p>
<p>Ripiena è essa di popolo, ricca di traffichi, domina 
il Reno e racchiude due eccelsi tempii. </p>
<p>Le fortificazioni dalla parte di terra sono per lo 
più incamiciate di pietra. </p>
<p>Costò l'acquisto quattro in cinquecento soldati, e vi perì il conte di Plessis maresciallo di 
campo di Condè che per un colpo di cannone perdè il 
capo. </p>
<p>Così giunse il re a calcare con franco piede quel 
terreno che pareva dover essere contrastato a palmo a 
palmo dai nemici. </p>
<p>Abbandonarono quel posto per dubbio di non poter 
difenderla. </p>
<p>Si videro le elevazioni di terra in forma di baloardi 
lunga la sponda del fiume per lo spazio di varie 
leghe, non meno che molte batterie costrutte 
sopra alcune isole che esistono nel mezzo del fiume. </p>
<p>Anche le armi dei collegati con pari fortuna 
progredivano nel paese nemico. </p>
<p>Il vescovo di Munster con le accennate truppe 
di Colonia guidate dal duca di Lucemburgo aveva sopra 
il Ferchel, che nasce nella Westfalia ed entra 
nell'Issel dopo aver passato per la contea di Zutfen, 
ridotti a dedizione varii luoghi. </p>
<p>Grol pure che stà in quelle vicinanze, in quattro 
giorni era stato violentato alla resa, più intrepida 
essendosi altre volte dimostrata 
quella fortezza nel sostenere gli attacchi ed in 
prevalersi dei buoni paludi che lo circondavano. </p>
<p>Di là giunse a Deventer che poco lungi dal Zutfen si 
ritrova, e la forzò a rendersi con condizione che sortirebbe il presidio con libertà 
d'incamminarsi a sua voglia, onde si addrizzò nella 
piazza di Zutfen il soccorso di mille soldati in circa 
e questo fece che non si rese al Cristianissimo come aveva promesso. </p>
<p>Passate erano in questo mentre le regie armate nelle 
vicinanze di Dresburg il di cui presidio non volendo 
cedere alla potenza del re ed alle di lui 
proteste causò che il duca d'Enghien 
a cui era stato permesso l'esercitare le veci del 
padre con il Gadagnè luogotenente generale del re, 
aprisse la trinciera e dopo quattro giorni avanzati 
cogli approcci alla controscarpa la resero a dedizione 
offerendo prigione di guerra il presidio. </p>
<p>Nel fortunato proseguimento di guerra, di tante 
vittorie, seguì il felice parto della regina che 
valse a colmare il regio animo di contentezza. </p>
<p>Nacque il figiio maschio sano e robusto e non 
ostante sei mesi dopo cedè alla necessità della 
natura. </p>
<p>Il re ricevè la nuova della di lui nascita con 
estrema pacatezza di cuore ed in ciò è ammirabile 
principe. </p>
<p>Nè i felici eventi, nè gli accidenti contrarii 
stampano sopra il di lui volto il giubilo o lo 
sdegno. </p>
<p>In ogui sua azione pare che sottomesso abbia alla 
ragione ogni moto, alla maestà ed al sussiego ogni di 
lui gesto; non per questo scompagnata è dal suo 
tratto l'affabilità. </p>
<p>Accoglie con serenità di volto, trattiene con 
affabili benchè brevi concetti; colli suoi di corte 
non usa distinzione, parla poco, nè rilevanti 
rassembrano i di lui discorsi. </p>
<p>Esprime a meraviglia il suo concetto con brevi 
periodi. </p>
<p>Quelli che lo servono non lo hanno mai veduto 
sdegnato benchè enumeransi varii gl'incontri che lo 
hanno eccitato a risvegliare la collera. </p>
<p>Non se gli affaccia persona che non estenda 
benignamente l'orecchio l'umanità e la giustizia sono le virtù polari del di lui animo, e pare 
che la sua educazione sia stata lo studio di Seneca o 
di Plutarco sebbene all'uso ordinario ma infelice dei 
principi, si è resa lontana da ogni 
virtuoso esercizio. </p>
<p>Vinto Dresburg il duca d'Orleans fu spedito a tentare 
l'impresa di Zutfen che con gran fortuna e valore la 
rese in breve tempo a dedizione. </p>
<p>Non lungi dal regio accampamento si ritrovavano le armate di Munster il duca di Lucemburgo che 
militato aveva col vescovo non spargeva concetti in 
suo vantaggio, anzi pubblicandolo per capitano che 
rintracciava il civanzo, che dalle vinte città non 
pensava che a ricavare contanti serviva non poco 
ad oscurargli la gloria. </p>
<p>Nel regio animo inoltre non godeva egli 
avvantaggioso posto per il rinforzo che dalle vinte 
città fu con sua permissione spedito a Zutfen, e 
parve che la facesse con oggetto d'impedire alla 
Francia quell'acquisto, e per riserbarlo alle 
sue armi. </p>
<p>Non ostante, giunto alla regia presenza dissipò egli 
ogni sospetto ed il re di mano propria lo regalò di 
una croce di valore considerabile. </p>
<p>Sopra del sacro manto veste egli la clamide 
di guerriero, e colla spada alla mano difende il suo 
gregge dalle usurpazioni dei confinanti. </p>
<p>Gli ornamenti del suo palazzo episcopale non sono, 
per quanto fu detto, che militari strumenti e riempite 
di granate e di palle le stanze rassembrano un 
arsenale. </p>
<p>Negli addobbi personali non meno che nel suo 
equipaggio apparisce incolto; torva ha la guardatura, 
severa la faccia, terreo il 
colore, la statura ordinaria ed il temperamento igneo. </p>
<p>Dopo questa funzioue si partì il re da Dresburg per 
progredire nella provincia di Utrech la marcia. </p>
<p>Il luogotenente Rochefort era di già stato spedito a 
quella volta cou un buon corpo di ottomille cavalli. </p>
<p>Con questi obbligò a dedizione tutte le città 
di quella provincia e portò sino a Naerden vittoriose 
le regie insegne con terrore di Amsterdam emporio di 
tante nazioni e del mondo. </p>
<p>Sta Naerden alle spiaggie del Zuiderzee discosta due 
in tre ore di cammino da Amsterdam. </p>
<p>Importante era considerato quell'acquisto perchè 
ritrovandosi con buone fortificazioni, manteneva il possesso al Cristianissimo di tutta quella 
provincia, essendo l'unica che resister possa alla 
violenza delle armi. </p>
<p>Così si andavano moltiplicando agli Stati di Olanda 
le perdite, ond'essi per non vederle raddoppiate, 
vollero spedire ai re deputati per raffrenarlo dagli 
atti di ostilità, onde concesse gli furono salve 
guardie che comparvero al campo due giorni prima che 
il re giungesse nelle vicinanze di Utrecht. </p>
<p>Allora delle conquiste di Rochefort parlavasi molto. </p>
<p>Ad alcuni pareva che egli usando celerità poteva 
anche impadronirsi di Muynden e di Vepsen luoghi di 
molta importanza perchè in essi si conservavano le 
chiavi per innondare a piacere il territorio di Amsterdam con la crescente acqua del mare, e 
che per conseguenza impadronitosene restava 
aperto l'adito a maggiori intraprese. </p>
<p>Era stato lungamente discusso in Amsterdam e nell'Haja il punto di lasciar entrare nella terra ferma 
il mare. </p>
<p>Se ne opponevano i villici col mezzo dei ioro 
deputati per non perdere le loro messi e l'assemblea 
stessa non vi acconsentiva, perchè veniva ad impedire 
per dieci anni la perfetta cultura dei terreni; ma cede per ogni riflesso di necessità la 
comune salvezza. </p>
<p>Altresì difendevano il generale sopraccennato 
coll'addurre che innondato di già si era il paese e 
che non aveva avuta favorevole come si pubblicava la 
congiuntura. </p>
<p>Intanto al campo Pomponne e Louvois intesero le 
proposizioni dei deputati, ma perchè questi non 
avevano autorità alcuna, si rispedivano all'Haja per 
ottenerla; Grozio se ne ritornò con 
facoltà di poter ascoltare e riferire. </p>
<p>Versò nel regio Consiglio dubbioso il parere se si 
dovevano proporre agli Stati le condizioni che si 
desideravano per la pace, oppure se conveniva attendere da essi le proposizioni per acquistarla. </p>
<p>Di questo parere dichiarò di essere Pomponne Louvois 
all'incontro fondandosi nell'infelice stato di quel 
governo, nel genio e nell'interesse del 
Srozio e di Witt che bramavano la pace, credendo di 
cogliere con maggiore sollecitudine il frutto 
dell'armi, sostenne che poteva il re con franchezza 
donar loro le leggi e violentarli all'accordo. </p>
<p>Nel mentre che procuravano i deputati di ridurre le 
cose esterne alla tranquillità, nascevano fra di essi 
tumulti. </p>
<p>Mormorava Amsterdam per avere così vicini i nemici, 
gridava la Frisia di non poter far argine all'impeto 
delle armi del vescovo. </p>
<p>All'Haja non mancavano commozioni col dubbio di gran 
conseguenze, mentre sortito il pensionario di Olanda 
Witt dall'assemblea, restò assalito e maltrattato con 
un coltello da un giovine che usciva da una taverna. </p>
<p>Si estesero nello stesso tempo a Grozio le condizioni che erano dal re bramate per la pace. </p>
<p>Voleva il re che fosse permessa la religione 
cattolica nelle Provincie Unite e provveduti i preti 
perchè potessero esercitarla. </p>
<p>Principiatosi dalla religione si passava al punto 
dell'interesse. </p>
<p>Volevasi che gli Stati rivocassero tutte le 
proibizioni colle quali avevano impedito di 
ricevere vini, acquavite e manifatture del regno. </p>
<p>Terza che avrebbero ceduto alla Francia tutte le 
provincie, città e piazze che possedevano in Fiandra 
e nel Brabante eccettuato l'Escluse e l'isoia di 
Cadsan. </p>
<p>In oltre la città di Nimega, il forte di 
Condsemburg e di Schin, l'isola di Bommel con 
Sant'Andrea, Vorm, Crepacuore, Luvenstein, e tutta la 
parte della Gheldria situata di qua del Reno. </p>
<p>La città di Grave e la contea di Murs erano comprese nella cessione, con l'obbligo di rifare per 
l'ultima il principe di Oranges. </p>
<p>Con tali patti restituiva il re tutte le altre conquiste; ma se avessero amato meglio a rilasciarle in 
luogo delle sovraccennate condizioni, il re si sarebbe 
contentato di ritenerle purchè alle medesime avessero 
unito Bolduch e Maüstricht. </p>
<p>Per la religione di Malta dovevano essere restituite 
a' cavalieri tutte le commende. </p>
<p>Al conte d'Ostfrisia per quinto punto tutti i diritti 
che aveva sopra la città di Emdem ed evacuati i forti 
vicini dalle 
guarnigioni degli Stati. </p>
<p>Vicendevolmente voleva il re rendere loro 
le città e fortezze che tenevano sopra il Reno 
nell'impero con libertà sola di demolirne le 
fortificazioni. </p>
<p>Per sesto punto bramava Sua Maestà che i sudditi 
suoi che passati fossero per le terre olandesi colle 
mercanzie ed altro, andando e rivenendo non fossero 
soggetti ad imposizione alcuna. </p>
<p>L'esborso di venti milioni in termine conveniente per 
le spese della guerra era la settima condizione, compresi i tre milioni che pretende il re dagli 
Stati come erede di suo padre. </p>
<p>Voleva che per memoria della pace accordata 
da Sua Maestà all'Olanda presentasse questa tutti gli 
anni a lui ed ai suoi successori una medaglia del peso 
di una marca d'oro con iscrizione che autenticasse 
avere gli Stati ricevuto da Sua Maestà la conservazione di quella libertà che i di lui 
maggiori avevano avuta tanta parte in provvedergliela, 
e questo era l'ottavo articolo. </p>
<p>Il nono ed ultimo consisteva nel dichiarare di non 
volere il re acconsentire ai trattati se la Gran 
Brettagna e gli alleati suoi dell'impero non vi 
avessero ritrovate le loro soddisfazioni. </p>
<p>Ma perchè arrivavano al campo il duca di Buckingam ed il conte d'Arbington che di ordine del 
Brittanico assieme col duca di Monmouth sostenere 
dovevano le veci di un estraordinaria ambasceria, si 
ebbe campo di consegnare a Grozio le pretensioni 
dell'Inghilterra, perchè portate all'Haja restassero 
ratificate, ed erano le seguenti. </p>
<p>Cedeva l'Olanda all'Inghilterra la disputata 
sovranità del mare, abbassando le vele ed il 
paviglione ad ogni vascello che avesse portate le 
insegne del Britannico. </p>
<p>Che tutti i criminali di lesa maestà ed altri che 
sarebbero notificati dalla parte dello stesso re 
sarebbero banditi in perpetuo dai teritorii degli 
Stati. </p>
<p>Un milione di lire sterline al Britannico doveva 
servire per le spese della guerra e diecimille tutti 
gli anni per le pesche. </p>
<p>Al principe di Oranges per quarto punto dovevano 
concedergli la sovranità delle Provincie Unite, od 
almeno fargli godere nella forma più avvantaggiosa le 
cariche di generale ed ammiraglio godute dai suoi 
maggiori. </p>
<p>L'isola di Valchereu per quinta ed ultima condizione 
con quelle di Cadsan e di Gueres e la città e 
castello dell'Escluse sarebbero poste nelle mani del 
Brittanico per garantire le condizioni della pace. </p>
<p>Con tali proposte Grozio partì da Utrecht e si 
portò all'Haja. </p>
<p>Era egli uomo loquace ed al sommo bramando gli 
accordi, promise fra tre giorni il ritorno al campo, 
insinuando e nei ministri e nell'universale poco meno 
che sicure speranze di pace. </p>
<p>Temeva nel corso della guerra esposta a maggiori 
danni la patria, e rifletteva che si sarebbe l'Oranges 
aperto quell'adito di riputazione al quale pervennero i di lui maggiori con tanto 
rischo della pubblica libertà. </p>
<p>Fondava ogni suo pensiero nel pensionario Witt, 
uomo di gran potere nel governo per la sua eloquenza e 
di parere uniforme a Grozio per i suoi fini. </p>
<p>Ambi si erano apposti alla elevazione dell'Oranges 
onde conoscevano per necessario l'indagare il modo di 
farsi cadere dalle mani le armi per non cimentare a rischio evidente la loro autorità e quasi 
la propria salvezza. </p>
<p>Giunto dunque all'Haja palesò col mezzo 
dell'accennato pensionario le ricevute proposizioni di 
pace: disse Witt che da sè sola non potevasi reggere 
la Repubblica, resa per la sua languidezza incapace di poter scacciare i nemiei. </p>
<p>Preservansi colle alluvioni il cuore degli Stati e 
l'essenza del governo, non si poteva senza temere di 
un'interna commozione del popolo, per vedersi 
privo per tanti anni dei frutti della terra e con il 
dubbio di non rimanere esposto alla miserabile 
ristrettezza del pane. </p>
<p>Che per non ridurre le cose pubbliche a stato così 
infelice convenivasi ricorrere a dei vicini per aiuti 
e cercare di temperare l'ardore dei 
nemici. </p>
<p>Rifletteva poter il governo rimettere intieramente le 
loro disgrazie nelle mani degli Spagnuoli, ma 
condannava il partito coll'esagerare lo sdegno fiero 
della nazione che non ammette giammai il perdono alle 
offese; il gettarsi nelle loro braccia sarebbe stato un esporre il collo al carnefice per 
essere strozzati. </p>
<p>Bensì col cercare di placar la Francia potevasi 
concedere qualche respiro alle pubbliche angustie, 
conservare nei pochi Stati che rimanevano l'idea del 
governo e preservare le Provincie al culto 
della religione ed all'usufrutto della libertà. </p>
<p>Tali proposizioni con grande ardore rimasero 
condannate dal partito contrario ed i fautori 
dell'Oranges che videro essere artificio dei Witt di 
volere colla pace spogliare il principe 
dell'autorità, l'ingiuriarono col pubblicarlo 
parziale dei loro nemici. </p>
<p>Reso in quel giorno tumultuoso il congresso non si 
devenne a decisione alcuna sopra i punti proposti. </p>
<p>Fomentarono contro il pensionario i discorsi a segno 
che commossa l'insania del popolo corse con violenza 
ad oltraggiargli la casa e minacciargli la vita. </p>
<p>Perciò languido rimaneva il governo e non 
concorrendo all'assemblea i deputati, rimaneva priva 
di ogni salutare deliberazione la patria in così 
premurose occorrenze. </p>
<p>Ondeggiava l'animo di ognuno chi nel timore di veder 
cangiata la forma del governo, altrui pescando nel 
torbido la loro fortuna, di commovere 
il popolo e di suscitare alterazione. </p>
<p>Così cadde poco meno che intieramente il credito del 
Witt, il che fu presagio di quelle sventure che di là a poco succederono, e risorse la 
riputazione dell'Oranges. </p>
<p>Al suo nome si addirizzavano i maggiori applausi e 
nelle taverne e nelle piazze gridava il popolo lieti 
viva alla di lui persona. </p>
<p>Parmi che l'emulazione del Witt con il principe 
d'oggidì sia la stessa che insorse fra Bernevelt che 
era pure deputato di Olanda ed il conte Maurizio 
d'Oranges zio del presente. </p>
<p>Volle il Witt che si facesse colla Francia la pace, 
sostenne Bernevelt che si accordasse cogli Arciducali 
e cogli Spagnuoli la tregua. </p>
<p>L'autorità del conte Maurizio si rendeva 
allora sospetta, porgeva gelosia la persona 
dell'Oranges, armata per dubbio che non fosse 
per aggrandirsi la di lui riputazione. </p>
<p>La fazione di Maurizio con varie accuse fece perdere 
ignominiosamente al Bernevelt la vita: 
i partigiani dell'Oranges ingiuriando il Witt di 
ribelle gli concitarono contro lo sdegno del popolo 
sotto la di cui tirannide lasciò con tragica forma il 
respiro. </p>
<p>Non ostante le interne palesate dissensioni Grozio 
prometteva alla corte il di lui sollecito ritorno, ma 
vedendo il re defraudare con l'attesa di più giorni 
le sue speranze, si partì da Utrecht. </p>
<p>Non lasciavano però in questo mentre gli 
ambasciatori inglesi di tentare la volontà 
dell'Oranges alla pace ed osservandolo accresciuto in credito rassembrava ad essi che avrebbe a 
sua voglia condotti i passi del governo onde con 
lettere cercavano di ricavargli il di lui sentimento. </p>
<p>Milord Germano ne fu l'esibitore, ma dimostrossi 
ignaro delle proposizioni fatte dalla Francia ai 
Deputati, onde gli inglesi fingendo di averle ottenute 
per terza mano dissero che il Cristianissimo non le 
avrebbe alterate in niuna 
parte e col mandargli un trattato che formato avevano 
in quei giorni col quale si ristabiliva anco per 
l'anno avvenire l'alleanza, si diedero a credere che 
disingannando l'Olanda dalla concepita 
speranza di vedere il Brittannico segregato dagli 
interessi del re francese, si persuasero di poter 
sigillare la campagna cogli avvantaggiosi partiti di 
pace. </p>
<p>Sotto la condotta del duca di Lucemburgo lasciò a 
presidio della provincia d'Utrecht dicciotto mille 
combattenti. </p>
<p>Da quella città portossi ad Arnheim l'accampamento, 
e di là si passò a Nimega. </p>
<p>Era stata evinta a dedizione quella città dal 
generale Turena e dopo di aver ostentato il 
governatore nemico per quattordici giorni risoluta 
difesa, cedè col rendere prigioni di guerra tremille fanti e cinquecento cavalli di suo presidio. </p>
<p>Abbondante è in essa il popolo non meno che il 
traffico, dalla parte di settentrione è bagnata dal 
Wahal e riparata dal forte di Coadtemburg non 
meno che da quello di terra, circondata da buoni 
baloardi vestiti la maggior parte di pietra. </p>
<p>Costò alla Francia la vita di cinquecento soldati e 
qualche soggetto di qualità vi riportò non ordinarie 
ferite. </p>
<p>Censuravano alcuni la soverchia lentezza praticata 
dal generale Turena nell'aver espugnata quella 
fortezza, così egli in qualsisia accidente sempre 
progredendo. </p>
<p>È soggetto d'illustre nascita, la sua casa si è 
sempre apparentata colle più cospicue famiglie di 
Europa. </p>
<p>Pretende in corte il titolo e trattamento di 
principe: fonda il rango per aver posseduto la sua 
casa il principato di Sedan, sebbene e per i titoli e 
per gli Stati, benchè ora dal Cristianissimo 
posseduti, vi sieno molti punti contenziosi. </p>
<p>Apparisce ornato di ammirabile esperienza nell'armi e 
senza dubbio merita il posto fra i più cospicui 
capitani di Europa. </p>
<p>Per altro è nudo di ogni sapere, non avendo punto 
addottrinata la pratica militare colle teorie delle 
istorie. </p>
<p>All'età di settanta anni è giunto con prosperità 
di salute: il suo temperamento è umido e caldo. </p>
<p>Dalla severità dell'aspetto e dalle rozze fattezze non promette motto alcuno di affabilità. </p>
<p>Dalla faccia affatto bruna apparisce l'ardore, e 
l'umido dalle azioni che riescono pacate. </p>
<p>Non si può dire che non riescano totalmente austere 
le di lui forme o che penda alla severità ed al 
rigore il suo spirito. </p>
<p>Tutti lo lodano perchè si forma nell'idea il piano 
perfetto della guerra, perchè prevede tutti gli 
ostacoli e dispone ogni passo al suo fine. </p>
<p>Vogliono che nulla operi di superfluo, nè affaticando senza bisogno i soldati, nè cimentando le 
truppe quando non prevegga grandi profitti. </p>
<p>Il principale oggetto che abbia nell'armi è quello 
di assicurarsi dai danni degl'inimici, perciò 
nelle battaglie azzarda meno che può, con cogliere 
non ostante tutti i vantaggi, se gli riesce la fortuna 
propizia; ma se contraria la prova non permette 
trascorsi, nè pretermette ogni diligenza per riserbare quel più che può per risorgere a 
fronte dei suoi nemici. </p>
<p>Grande lode gli donano per l'intrepidezza del suo 
cuore e per la pacatezza delle sue azioni; nè timore 
concepisce nelle disgrazie, nè confusione dalla 
necessità di agitarsi. </p>
<p>Gareggiano assieme egli e Condè, questi di 
attività, di risoluzione e di fortuna, quegli per 
l'esperienza, pesatezza ed ingegno. </p>
<p>Nel primo vantano prontezza ad ogni cimento per non 
perdere l'occasione propizia, in questi esaltano la 
lentezza colla quale scansa i pericoli. </p>
<p>Dicono del principe non ritrovarsi uomo di lui più 
abile per donare una battaglia. </p>
<p>Di questo concludono che rinvenire non si possa 
capitano più provvida per dar fine ad una 
campagna. </p>
<p>Appare l'uno erudito nella scuola di Cesare per aver 
cercato il combattere e far cadere con celerità 
avvantaggiosi successi per le sue armi: l'altro in 
quella di Fabio perchè ha sempre sfuggito il pericolo 
e cercato di vincere senza far spargere il sangue ai 
soldati. </p>
<p>Per questo molti detraggono la di lui 
condotta ed avrebbero desiderata maggior disposizione 
al combattere ed al vincere, addossandogli alcuni il 
nome di irresoluto. </p>
<p>Certo è che egli ama al sommo la sua riputazione e 
che scansa sa gl'incontri difficili per essere stato 
d'ordinario sventurato nelle battaglie. </p>
<p>L'aver egli abdicata la religione di Calvino lo 
ha reso degno delle grazie regie e ricevè il titolo 
di maresciallo col supposto di pervenire alla cospicua 
dignità di contestabile 
del regno, onde al presente ne sdegna la funzione ed 
il nome, non adattandosi bene a quel grado al preteso 
rango di principe. </p>
<p>Il desiderio di veder sollevato alla dignità 
cardinalizia il nipote vogliano sia stato il fomento 
per il quale si è gettato nel grembo della Chiesa; 
altri aggiungono d'aversi fatto istruire 
con grande esattezza e formato il passo senza i 
riguardi del mondo. </p>
<p>Intanto che il re marciando verso Bostel aveva 
osservato Gràve che sta sopra la Mosa luogo di non 
poca importanza perchè con buoni baloardi incamiciati 
di pietre domina il fiume, progrediva da sè solo 
nell'Over-Issel il vescovo di Munster, e resa a sè 
soggetta l'importante città di Coverden si era 
internato nella provincia di Groningue e ne stringeva 
con grandi speranze la capitale. </p>
<p>Il duca di Elboeuf nou progrediva nella Fiandra con 
pari passo, mentre attaccato Ardemburgh con disegno di 
avanzarsi all'Escluse, impadronitosi di un fortino, 
restò circondato dalle acque che vi fecero pervenire 
i nemici e violentato a ritirarsi 
con perdita di quattrocento soldati. </p>
<p>Giunto il re a Bostel vi ricevè il duca di Neuburgo 
che giunse a complimentarlo con ricco treno di ben 
bardati cavalli. </p>
<p>Gli ambasciatori inglesi discoprendo la finzione 
dell'Oranges nel protrarre le sue risposte 
risolsero di partire verso Calais. </p>
<p>Deluse furono le speranze loro non meno che dei 
francesi mentre bramavano al sommo di concludere con 
patti così avvantaggiosi la pace. </p>
<p>Nel passare per Anversa concertarono di ritrovarsi in 
Gand con il governatore di Fiandra. </p>
<p>Sgridarono seco per le procedure del cattolico che 
aveva non solo donati soccorsi agli eserciti 
dell'Olanda ma prestati inoltre soldati per poter 
guernire le piazze del Brabante di buoni presidii. </p>
<p>Dissero però che queste forme avrebbero necessitato 
il Brittanico come manutentore 
della pace a procurare l'evacuazione di quelle 
guarnigioni, e sfidando in un certo modo la Spagna gli 
dichiararono che volendo soccorrere l'Olanda lo 
facesse apertamente. </p>
<p>Si prevalsero veramente gli spagnuoli delle sciagure 
dei loro vicini per estendere la mano ad impadronirsi 
di Bolduch, Breda e Bergoopsom, 
o ciò facessero con pretesto di rinvigorire quelle 
piazze in avvantaggio delle provincie, oppure che 
queste le cedessero volontariamente come altri 
vogliono per incoraggiare il cattolico 
a sostenere la loro periclitante fortuna. </p>
<p>Trattenutosi il Cristianissimo nelle vicinanze di 
Bolduch per due settimane, e defraudata ogni speranza 
di veder intrapreso l'assedio di quella considerabile 
fortezza, rimise ad altra stagione coll'opportunità dei ghiacci la congiuntura di 
raddoppiare nuove glorie al suo nome coll'abbattere 
gli inimici; e lasciando il suo grosso equipaggio 
nelle vicinanze di Grave per dare a creder facile il 
di lui ritorno in quelle parti, dopo aver assoggettato al suo comando quattro provincie e quaranta 
città ricinte di fortificazioni, si addrizzò carico 
di trionfi e di glorie alla reggia. </p>
<p>Innumerabili furono così dei proprii sudditi come 
dell'esterne provincie verso un sì gran conquistatore 
gli applausi. </p>
<p>Varie medaglie e stampe si videro che gli davano il 
cognome di grande, e non mancò il pontefice di 
encomiare con brevi espressi le di lui cospicue azioni 
per aver ridotte alla primiera obbedienza della chiesa 
nazioni lontane e tempii molteplici. </p>
<p>Qui fu stabilito il limite alla campagna che servirà 
di esempio ai posteri per aversi veduto oltraggiare in 
così breve spazio di tempo sino negli ultimi recessi 
del cuore una potenza che per le insolite azioni di valore 
praticate nelle guerre interne ed esterne era riputata 
per una delle più formidabili di 
Europa. </p>
<p>Quelli del governo riportavano dalle voci comuni il 
biasimo maggiore per la leggera difesa dimostrata 
dalle provincie. </p>
<p>Credevano che per decreto del cieio dopo sì lunga 
pace dovessero lungi da esse arrestarsi gli oltraggi 
delle armi e per comune parere dei principi non 
inquietato il loro dominio, tanto decantavano la loro potenza; dalla di cui confidenza 
addormentati giudicarono superflui gli esteri 
reggimenti che da molto tempo tenevano arrolati al 
loro servizio. </p>
<p>Crederono ancora avvantaggiosa economia ridurne 
l'esercizio dell'armi a beneficio dei proprii, onde a gente vile ed inesperta consegnarono le 
principali funzioni della milizia. </p>
<p>Vili negozianti di birra o di pece si vedevano adorni nei loro ritratti collo scorrere l'Olanda 
delle insegne militari e nelle case dei bottegai si 
osservavano appesi i collari 
dei capitani che in Francia servono di adequato 
ornamento alla gioventù di un principe.</p>
<p> Inoltre si ripresero perchè fatti gelosi 
del proprio dominio non hanno voluto assoldare al loro 
servizio capitano alcuno di grido per non donare a chi 
si sia il comando delle armi e defraudare il loro 
pacifico possesso. </p>
<p>Fu opinione che dovessero tentare al principio dei 
sospetti l'intrapresa di Nuis, e veramente propizio 
gli sarebbe potuto riuscire il tentativo, mentre, non 
per anco fortificata, espugnandola si rendevano padroni di tutte le munizioni da vivere e da 
guerra preparate per la campagna, onde potevano 
alterare di molto i disegni della Francia; ma come il 
genio della nazione è ripieno di lentezza così non 
potevasi attendere l'esecuzione di alcun risoluto partito. </p>
<p>Ma se inetta veniva giudicata per maneggiare le 
armi in terra, tanto più era creduta atta a potersi 
prevalere della sua forza ed esperienza nel mare. </p>
<p>Ruiter uomo d'insigne esperienza ed accreditato 
valore era capo della loro flotta e sostenne con vigore e quasi con vittoria lo sforzo di 
due potenti nazioni. </p>
<p>Non minor coraggio dimostrò il duca di Jorch nel 
combattere, perchè egli si vide cangiar di vascello 
due volte con ammirabile intrepidezza per aversi 
ritrovato nell'ardore della zuffa ed avanzato 
per rintracciare la gloria. </p>
<p>Otto ore durò il conflitto e sorpresi dalle ombre si 
divisero con poca perdita e con dubbia fama quale 
delle due flotte avesse riportata vittoria. </p>
<p>Consistono i loro combattimenti nello schierare con 
proporzionata distanza le armate e senza abbordare, 
procurano vicendevolmente gli oltraggi collo scarico 
del cannone il quale non può causare nè sanguinosa 
giornata nè memorabili sconflitte; 
onde ognuna delle parti per lo più si gloria di aver 
vinto. </p>
<p>Risulta ammirabile la loro arte dal maneggiare le 
vele dal prevalersi del vento benchè tenuissimo 
spiri, il che serve a rendere veloci i legni, 
facendoli evitare i colpi nemici. </p>
<p>Ma le detrazioni che in ogni luogo e sopra ogni 
azione formano il nido, non erano lontane dalla 
Francia quantunque apparisse gloriosa. </p>
<p>Rassembrava agli uomini che troppo breve avesse il re 
formato il corso della campagna, e dicendo che si 
poteva prevalere della stagione per tentare qualche 
illustre intrapresa, gli addossavano la soverchia 
tenerezza di cuore, perchè stimolato fosse dalle 
agiatezze della corte, piuttosto che stimolato dagli 
occhi della gloria. </p>
<p>In corte ancora non cessavano le querimonie. </p>
<p>Non avevano dalla guerra riportato i nobili alcun 
vantaggio. </p>
<p>Formate senza spargimento di sangue tante conquiste 
restarono defraudate le speranze di chi disegnava 
poter montare all'apice coll'altrui cadute. </p>
<p>Temevasi della pace col dubbio di un universale 
riforma; il regno inoltre esagerava gli aggravii, i 
mercanti l'interruzione del commercio; gli artefici ed 
il popolo impedito il travaglio per aver il re 
aggravato varie manifatture. </p>
<p>Non per questo manca alla Maestà sua una puntuale 
obbedienza: regge da sè solo con assoluto impero i 
popoli: non vi è favorito che lo distorni 
dall'applicazione del governo, nè ai regii fratelli, 
nè ai principi del sangue concede autorità od 
accesso al Consiglio. </p>
<p>Nè gli stati, nè i parlamenti si oppongono 
ai reali decreti, ma tutto spira intiera 
rassegnazione. </p>
<p>Indefessamente ogni giorno impiega tre ore nei 
consigli, Louvois, Colbert e Pomponne v'intervengono, 
tutti soggetti di ordinario 
grado: esamina il re ogni materia, ma non ostante non 
è di questi nudo affatto l'impiego, mentre 
vasta essendo la macchina del governo non può far a 
meno che ad essi non rimanga qualche 
ruota per raggirarla a loro arbitrio. </p>
<p>Può più di ogni altro prevalersi Colbert che come 
finanziere presiede ai regii tesori. </p>
<p>Sopraintendente alle rendite, alle spese ed al 
traffico, molta lode si è acquistato per aver ridotto 
le prime ad immensa chiarezza, 
al qual punto non potè giungere tutta l'economia di 
Enrico IV che mai seppe l'entrata del suo regno. </p>
<p>Ha inoltre moderato in molte cose il dispendio, il 
che ha fatto acquistare al re in varii 
incontri la censura di esser poco liberale. </p>
<p>In altre cose lo ha poi sollecitato alla 
prodigalità, credesi, per particolari suoi fini. </p>
<p>Per il commercio poi non ne riportò egual lode; 
l'oro profuso per unire i due mari con quel taglio in 
Linguadoca nonchè per la costruzione del porto di 
Rochefort sopra l'Oceano nella Santogne, è uno dei 
primi passi nei quali si è meritato censura, 
mentre mai si è stabilita l'opera, nè principiato il 
profitto. </p>
<p>Enumerano in secondo luogo la proibizione dell'estere 
merci nel regno che ha obbligato anche i confinanti ad 
impedire con danno immenso del medesimo il passaggio 
di molte merci. </p>
<p>Per terza causa si vedono le manifatture introdotte 
senza averle potute esitare che con evidente 
pregiudizio, mentre vi si trovano fondachi e di punto 
e di vetri per più milioni di franchi che non 
si ponno ridurre in contanti. </p>
<p>Per questo può sperare codesta città di ripigliare 
l'avvantaggio perduto correndo voce che disegnassero 
di rimetterne la corrispondenza. </p>
<p>Grande è stato l'utile che ha reso al regio erario 
nell'ultima guerra, perchè invece di rimettere col 
cambio i varii milioni contribuiti dall'Inghilterra per la lega, e quelli spesi nella campagna, mandò 
dappertutto l'effettivo contante. </p>
<p>A lui è rimessa inoltre unita al traffico la 
presidenza della marina, perciò devo dire di averlo 
conosciuto contrario alle giuste pretensioni di Voste 
Eccellenze in proposito dei saluti. </p>
<p>Per le sue personali qualità non essendo Colbert 
estratto da nobili natali, così non possede nè 
affabilità di tratto, nè generosità di animo, 
ruvido in ogni negozio per detto di ognuno apparisce, 
onde non vi è chi non lodi il ministero di Fouquet e 
che non lo brami rimesso in fortuna. </p>
<p>A Pomponne è assegnato il terzo luogo nel 
Consiglio: è egli soggetto di buona nascita, il 
merito di due ambascerie non che la riputazione di ben 
scrivere lo ha sollevato al posto. </p>
<p>Molti però hanno giudicato dalle scritture che si 
sono vedute che si sia acquistato tale concetto 
piuttosto colle stampe del zio e del padre che col 
proprio talento. </p>
<p>Accompagna il ministero che esercita con tratti poco 
meno che di universale disapprovazione. </p>
<p>Non si maneggia seco negozio che non lo involga fra 
difficoltà indissolubili, non potendosi mai rilevare 
se si ritrovi nel principio, nel mezzo o nel fine 
dell'affare. </p>
<p>Allora che positive risposte si attendono, conviene 
prepararsi a ripetere le prime proposizioni, e se la 
di lui languidezza non protrae la decisione della 
materia, rimane dalla di lui pertinacia nel 
contrastarla, arenata la negoziazione. </p>
<p>Così io parlo per esperienza e ne ho ricevuto il 
confronto dalla relazione di varii ministri ben degni 
dei principi, che al mio tempo risiedevano in corte; 
non però ne ho ritrovato il confronto cogli inviati 
di Genova i quali negli ardui puntigli di quel governo 
si sono sempre lodati di lui e non 
così di Louvois. </p>
<p>Qual genio abbia per la soddisfazione di codesta Serenissima Repubblica, io non voglio 
formalizzarmi: basta ch'io assicuri averlo ritrovato 
contrario in ogni negozio: mai provato affabili le di 
lui espressioni non ostante che mi sforzassi di usare 
ogni officiosità verso di lui, e di testificare 
l'osservanza del Senato verso la corona. </p>
<p>Può ben essere che procedesse dal mio canto 
tuttociò che osservai in lui defficiente, ma è 
ben vero che mai ha potuto piacermi l'udirlo censurare 
gli usi antichi della Repubblica e promuovere punti 
gelosi intorno il di lei <foreign lang="lat">jus </foreign>e prerogative. </p>
<p>In quanto poi alle esterne occorrenze ed a principi e 
potentati di Europa che tengono correlazione con 
quella corona, e dalle cose dette e dalle occorrenze 
presenti l'Eccellenze Vostre ponno facilmente 
raccogliere ogni più conferente deduzione. </p>
<p>Restami solo a dire essere la Serenissima Repubblica 
in concetto appresso quel governo di reggersi con 
molta maturità. </p>
<p>Perciò credono che ogni di lei passo benchè 
naturale sia fatto con grande ministero di politica: 
conosce il re e veggono i ministri che la 
costituzione degli affari di Europa non può muoverla 
ad interessarsene al presente che con procurare la 
pace, com'è di suo lodevole istituto, ed a mantenersi 
neutrale fra le corone. </p>
<p>Bensì credono che ogni qualvolta pretendesse il re 
di avanzar terreno nell'Italia, non vi fosse chi dar 
potesse di mano ai ripieghi, e fomentare meglio di 
codesto eccellentissimo Senato le risoluzioni a favore 
della tranquillità od a procurargli la difesa. </p>
<p>Ciò si conobbe allorchè suscitate tra ii duca di 
Savoia ed i Genovesi le ostilità col dubbio che 
incoraggiate fossero le risoluzioni del duca dai 
fomenti della Francia, temerono che ciò servir 
potesse alla Repubblica di eccitamento per persuadere 
assieme cogli spagnuoli una lega di codesti principi, 
a preservazione dei comuni Stati. </p>
<p>Ma se grande è l'opinione che col maneggio dei 
negozii si è acquistata appresso quella nazione la 
Serenissima Repubblica, non minore è la gloria ed il 
credito che si è procacciato coll'esercizio delle 
armi. </p>
<p>Le azioni memorabili dell'assedio di Candia hanno 
abituato quella nazione a venerare il valore di quei 
concittadini che con tanta gloria hanno cimentato 
per la di lei difesa la vita. </p>
<p>Col Turco accordò quel regno, non è molto, 
avvantaggiose condizioni per il commercio, e come di 
fresco sono state rappresentate all'eccellentissimo 
Senato, così tralasciò di maggiormente internarmi
 sopra questa materia. </p>
<p>Aggiungo solo che da qualche francese con imprudenza 
era vantato essere così grande l'amicizia che aveva Najantel insinuato fra il suo re e la 
Porta col mezzo delle conquistate vittorie, che 
dipendesse dal regio arbitrio l'eccitare quella 
Potenza a muovere le armi contro l'Ungheria 
per divertire dal Reno le forze di Cesare; ma comme di 
ciò non ho mai avuto l'incontro sufficiente per 
crederlo, e meno per supporre annidarsi nel regio 
animo un simile desio, così pretendo che questo tocco non serva ad alterare in Vostre Eccellenze 
il concetto che devono avere delle rette regie 
intenzioni. </p>
<p>Del resto a qual partito abbiano a ridursi gli affari 
del regno assalito da tanti e così formidabili 
nemici, dirò che la Francia quantunqne abbandonata 
dagli alleati, non ha mai dalla guerra riportati nel proprio regno pregiudizii: bensì 
gl'interni dissidii hanno valso a squarciargli 
il seno, e gli stessi principi con pretesto di 
religione, palliando i loro veementi disegni hanno 
cercato di fargli perdere il fiore della di lui 
bellezza. </p>
<p>Così al presente che non vi sono nè principi, nè 
eretici e che vigore non ponno avere i malcontenti di 
alterare la simmetria di quel ben ordinato 
governo, parmi che dovrebbe persuadersi ognuno che 
nemmeno gli esteri avranno vigore di alterarlo. </p>
<p>Non vi è malcontento che fomentar possa le proprie 
speranze di veder cantate le novità col mezzo del 
regio fratello duca di Orleans mentre egli è 
buonissimo principe. </p>
<p>Ogni di lui azione spira devozione ed ossequio verso il re che gli dà coi tratti tutti i segni di 
affetto, ma non già col concedergli nè Stati nè 
dominio nel regno. </p>
<p>Lontano dalle turbolenze è il di lui genio perchè 
apparisce di complessione delicata, e di moderati 
talenti, dedito alle placidezze; non ostante la 
sua debole natura ha sempre con lodevole fervore ed 
inimitabile costanza seguitato il re nei continui 
disagii della campagna. </p>
<p>Ma se perduta hanno, replico, i malevoli ogni 
speranza del duca di Orleans, nutriscono bene grandi 
pensieri dal veder avanzare il delfino ad età più 
matura. </p>
<p>Credono che il di lui ardito genio non 
bene accostumandosi alla severità e dispotico dominio 
del padre possa causare nel regno torbidi e rinnovare 
le memorie di Carlo ottavo allorchè viveva il padre. </p>
<p>Egli è però solamente giunto all'età di dodici 
anni; dimostra nell'aspetto grande dolcezza, la 
di lui educazione è coltivata dall'affetto del 
vescovo di Condon uomo molto scientitico e capace di 
poterlo rendere atto a sostenere il peso della corona. </p>
<p>Il suo governatore è il duca di Montausier, soggetto di accreditata virtù, ma di maniere 
affatto contrarie al primo. </p>
<p>Ogni azione del vescovo spira dolcezza, ogni tratto 
serenità, ogni concetto lode. </p>
<p>L'altro non usa che rigore, non parla che non gridi, 
non disputa che non cavilli. </p>
<p>Per questo temono che il cuore del delfino sia 
piuttosto eccitato a temerlo che ad amarlo. </p>
<p>Istrutto per iscansare i rimproveri piuttosto a 
coprire i suoi pensieri che ad eccitare il suo animo 
alla sincerità ed alla confidenza e che custodito al 
presente con tanta severità, ridotto 
poi nell'adolescenza con eccesso di ardore squarci e 
getti i lacci che lo stringono. </p>
<p>Non resta però che nello stato presente 
floridissimo non sia quel regno non paventando male 
alcuno nè per interni fomenti nè per esterne cause. </p>
<p>Novantasei milioni di franchi, al qual numero ascende la regia entrata, sarà somma sufficiente 
per alettare la propria nazione e l'estere ancora ad 
impugnare per sua difesa le armi. </p>
<p>Altra continuata sorgente per ricavar contante sono 
le innumerabili cariche del regno dalle quali si può 
dire che esiga il re tutto quello che vuole</p>
<p>Copiosa inoltre de sudditi ogni parte delle provincie 
e regni da lui posseduti non avrà mai che ricercare 
dagli esteri per ben difendersi. </p>
<p>Questo è lo stato delle cose correnti di Francia 
come ha potuto debolmente raccogliere nel riverito 
servizio di Vostre Eccellenze nel quale ho impiegato 
ogni mio potere. </p>
<p>Come pure il fedelissimo Isidoro Santorio si è 
conquistato molto merito coll'assumere la funzione 
commessagli di secretario. </p>
<p>Ha supplito all'impiego con molta assiduità e 
sagrificato ogni suo talento per meritare questa mia 
sincera attestazione. </p>
<p>Non ha risparmiato inoltre ogni sua fortuna, e con 
insolito onore ha sempre accompagnata la mia 
rappresentanza, per il chè si rende degno delle 
pubbliche pregiate beneficenze, ed io restringo in 
brevi espressioni tutto quel più di commendabile che 
di lui si potesse rappresentare. </p>
<p>Dei nobili veneti, sono molto spiccate in Francia le 
prerogative di sier Sebastiano Foscarini fu 
dell'eccellentissimo Alvise, le quali particolarmente 
hanno valso a rendere maggiormente decorata la carica 
che io sostenevo, mentre accompagnando per più mesi 
la mia persona ha fatto conoscere non essere le parti 
di codesta gran madre inferiori di virtù e di 
maturità alla supposizione 
che è quasi comune negli esteri; Sier Pietro Venier 
dell'eccellentissimo signor Francesco non ha mancato 
colle sue degne qualità di rendersi stimabile e di 
eccitare la nazione alle lodi del nome 
veneto; Sier Marco Mora ancora fu de sier Giovanni 
Battista che per il corso di undici mesi si è 
trattenuto a portare lustro al riverito nome della 
Repubblica coi suoi dispendii, hanno tutti incontrato l'occasione di assistermi e si sono resi 
riguardevoli al pubblico aggradimento. </p>
<p>Dopo di aver parlato di tanti, è di dovere che 
di me stesso ancora estenda qualche punto. </p>
<p>Rifletto però altamente e vacillo nelle titubanze, 
mentre considero che sebbene son conscio a me 
medesimo di avere ben servito la patria, la patria 
però non mai abbastanza si serve a riguardo di quel 
debito che ci ingiunge il favore del signor Iddio 
nella nascita e le sovrane inestimabili gratificazioni dell'eccellentissimo Senato che con 
eccessi di benignità riceve in piacere anco le 
debolezze. </p>
<p>Molto oserei dire se ne' rimproveri che mi fa il mio 
cuore, nella fiacchezza delle riferte mie 
fissazioni volessi prender animo dal grande animo che 
mi hanno sempre dato Vostre Eccellenze col loro 
compatimento le mie insufficienze saranno attestati 
evidenti della regia pubblica bontà, e se alla mia 
poca direzione corrispondendo anche l'ineguale tessitura delle presenti narrative non ostante Vostra 
Serenità immutabilmente sempre benigna riflette, 
dedurrò e concluderò francamente la massima da me 
molto bene conosciuta che Vostre Eccellenze coi 
rimarchi di operazione egregia abbraccino la purità 
di zelanti desiderii del loro servigio quando anche 
non se le uniformasse l'effettuazione. </p>
<p>Ho zelante e nobile brama intensa in 
ogni termine del pubblico bene, e se dall'atto 
all'abito non ne incontro la perfezione, dono però 
tutti i miei poveri talenti e le intiere mie facoltà 
alla patria, parendomi sempre di donar poco; nè le 
continue vigilie, i sofferti viaggi, gl'insoffribili 
dispendii raddoppiati nella mia ambasciata, mai hanno 
contentato il mio cuore che sospirava di poter distillare il più purgato 
dell'anima per rendere maggiormente memorabile il nome 
di codesta immortale Repubblica. </p>
<p>Non essendo stato dovizioso che di volontà, la quale 
è già per molti titoli consacrata alla Serenità 
Vostra, non posso aver dato altro pregio alle mie 
azioni.</p>
<p>Del mio buon volere si è contentato il re che per 
dirlo senza iattanza mi ha sempre gradito 
permettendomi vicino alla sua real persona l'accesso, 
invitandomi a seguirlo alle armate e volendomi seco 
nei passeggi, al giardino, facendomi degno delle 
testimonianze della sua generosità coll'ordinario 
regale, ed in fine autenticando la soddisfazione sua 
con una real lettera. </p>
<p>Piaccia a codesta clementissima patria di appagarsi 
essa ancora del mio grande desio e rimettendomi in dono come supplico riverentissimo il 
gioiello e la collana che ho ricevuto e che conservo a 
pubblica disposizione, assicurarsi che io, i fratelli 
ed i figli fervidi d'immenso desio si glorieranno 
sempre di sagrificare le loro poche fortune e la vita 
ancora nell'adorato, pregiatissimo ed elevato servizio 
della Serenità 
ed Eccellenze Vostre. </p>
<p>Grazie. </p></div1></body></text></TEI.2>
