<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Prefazione ai "Tre tiranni"</title>
      <author>Alessandro Vellutello</author>
    </titleStmt>
    <extent>11 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001253</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trattati di poetica e retorica del Cinquecento</title>
        <title type="part">v.</title>
        <editor id="ed">Weinberg, Bernard</editor>
        <publisher>Laterza</publisher>
        <pubPlace>Roma [etc.]</pubPlace>
        <date>1970-1974</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/></langUsage>
    <textClass>
      <keywords scheme="CDD">
        <term>808.009031 - RETORICA. 1500-1599</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-06-26T00:00:00.000+02:00</date>
      <respStmt>
        <name>Valeriano Fiori</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-07-01T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body><div1 n="Prefazione">
<p>Avendo noi avuto notizia, studiosissimi lettori, de la presente comedia del nostro nobile Messer Agostino Ricco, cosa veramente ne la nostra volgar lingua tanto di invenzione e di arte quanto ancora di stile del tutto nuova, avenga che dagli antichi Latini e Greci (i quali come vederete egli si è ingegnato di imitare) sia stata usata; et avendola noi trovata in tutte le sue parti a tutto quello che la vera comedia ricerca ottimamente corrispondere e spezialmente ne la principale, quale è sotto velo di lieto e piacevole discorso sempre nascondere utile et accomodata moralità, è stato lo autore da noi (oltre a molti altri) essortato a deverla ultimamente conferire in comune, acciò che quelli i quali si dilettano in tali maniere di poesia scrivere (quando siano come deveranno essere da loro approvate) possano aver commodità di seguitare le suoi vie. Essendo ella adunque, come abbiamo detto, in questa lingua cosa in tutto nuova né da alcuno altro più tentata, per tor cagione ai detrattori et a coloro i quali, per più non sapere, fossero per muoversi senza altra considerazione a giudicare, abbiamo pensato non esser fuori di proposito dirvi alcune cose sopra di essa; le quali intese, più facile vi fia a cognoscere il suo procedere  non essere stato a caso ma con fondamento e sicondo che la cosa richiede.</p>
<p>E prima circa la invenzione di essa, fu la presente comedia (benché da giovane et in pochissimo spazio di tempo) composta per appresentarsi in Bologna davanti alla Signoria di Nostra Santità Clemente VII et a Carlo Quinto, sempre augusto, nel giorno de la commemorazione de la corona di sua Maiestà; ove fu recitata e, sicondo il giudicio de la maggior parte, giudicata tale che non si ha da ascondere de le mani degli omini. Fece, adunque, per rispondere a la altezza del luogo, ne la sua favola, quale è per se istessa molto piacevole e lieta, una allegoria o vero senso mistico il quale seguita nel tutto, et è questo. Dimostra la tirannia di tre potentissimi e quasi invitti dominatori degli animi nostri, dei quali il primo è il mondano amore, il quale ne tira (e spesso con nostro estremo danno e vituperio) ne' diletti e piaceri de le caduche e vili cose terrene; il secondo è la fortuna, de la quale niuno mai per grande e possente che sia stato vediamo essersi tenuto sicuro (e fra gli altri questo ci mostra Orazio in una sua ode, ove dichiarando le sue onnipotenti forze, li racommanda Augusto Cesare); il terzo è l'oro, al quale non solo vediamo tutto il mondo semplicemente ubbidire, ma ancora le anime nostre in un certo modo nascergli suggette, il quale, ancora che da alcuni sia con la virtù superato, tanto par che sempre di sua natura ci abbassi che ne l´eterna nostra miseria usiamo di porre il fine di tutti i nostri desiderii. Questi adunque sono intesi da l'autore in persona di tre inquieti e solleciti rivali: cioè in Girifàlco vecchio, l'amore, in Filòcrate giovane, le moleste e gravi persecuzioni de la fortuna, et in Crisàulo nobile, le sopranaturali forze de l'oro, proponendo a ciascuno di questi il debito e conveniente fine corrispondente agli oggetti loro; cosa veramente tutta piena di ingegno e di aveduta arte. Ma ne le suoi lodi non è nostro proposito di entrare. Questo fu usanza degli antichi, e spezialmente dei Greci, usare ne le comedie certe morali figure, come veggiamo in Aristofane, il quale introduce in una sua tra le altre Pluto iddio de la ricchezza, facendolo cieco, e così la povertà, facendola nuda, deforme e da ciascuno fuggita, la quale fa ritrovare appresso i buoni e virtuosi; la qual favola ha in parte ne l'invenzione imitato l'autore di questa, come si vede.</p>
<p>Ora quanto di avere scritto, fuor de l'usanza degli altri, verso e non prosa e schifato la rima nel modo che ha fatto, dirò brevemente. È notissimo a ciascuno essere la comedia stata trovata dai Greci —  e questo fu dopo la tragedia —  ne le ville, dai pastori i quali in quei modi incominciarono a dolersi de la povertà e de la tirannia dei ricchi (ché in quella lingua “comi” significa villa). Le quali, ritrovandosi in tutte le sue parti come men gravi e severe de la tragedia, ancora più liete e piacevoli, furono indotte ne' giuochi publici al cospetto de' principi; ove fu messo in uso sotto quella piacevolezza notare i vizii dei popoli, il che fatto modestamente in una gran republica è forte utile. Ma seguitando col tempo a infamare con i proprii nomi ciascuno a beneplacito, per infiniti inconvenienti che da quello nascevano tal sorte si disusò. E fu quella malignità convertita appresso i Latini ne la satira, cosi detta de la immondezza di quei dèi; e si ritrasse la comedia onesta in tutte le suoi parti e per i suoi morali sensi utilissima ai costumi, pur con licenza di biasmare i vizii in generale, perché quello era molte volte a correzione ai popoli. Et in questa hanno scritto tanti celebrati ingegni greci e latini; e fu da Marco Tullio detta «imitazione de la vita, specchio de' costumi et imagine de la verità».</p>
<p>Ora, per ritornare in proposito, avendo i Latini tratto dai Greci questa sorte di poesia et osservato non solo le parti generali di essa ma infine quasi a le istesse misure dei versi, con che ragione vogliamo noi, pigliando il medesimo dai Latini, mancare in una parte sì principale quanto saria un sì osservato poema scrivere in prosa? tanto più essendo stato posto dai nostri Latini di tanta autorità, e prima a loro da Aristotile ne la sua <title>Poetica</title>, avanti a tutti li altri, con i suoi precetti, come il più nobile e principale. E non osta che largamente la <title>Eneade</title> di Vergilio si potesse dir tragedia e la <title>Odissea</title> di Omero comedia, quanto appartiene al suggetto; perché in tutti i modi che la piglieremo, convien che sia poesia e così verso; perché tutto quello che è fidele istoria o vero orazion retorica, o parte di loro, appartiene a la prosa, ma le finte favole dei poeti non mai. A le quali cose non considerando, potendosi nel medesimo modo adattare al verso e scrivere in prosa, pensiamo che sempre questo ci saria più tosto attribuito a mancamento di giudizio che a trascuraggine.</p>
<p>Ha poi schifato la rima perché, essendo la comedia certa appresentazione de le cose vere, non richiede in alcun modo quel suono de le rime; perché nel parlar naturale simile accadenzia non intraviene, et introducendola è in tutto contra al naturale et al vero. E per fuggire un simile  inconveniente gli antichi si sono affaticati in trovare un verso che quanto è possibile a la prosa si assimigli, perché familiarmente parlando a niuno odiamo parlare come saria un verso eroico o altro simile. E per questo ha cercato l'autore di questa, con meravigliosa arte, che il suo verso sia tale che quanto manco è possibile da la prosa si allontani; il che ha fatto con un proceder naturale senza trasposizion di parole, e poi aiutato col continovar de le sentenze de l´un verso ne l´altro, e le fini de le risposte non mai in fine del verso; perché altrimenti saria difficile che il suono di esso non impedisse il natural pronunziare, il che principalmente in questo stile si debbe avertire.</p>
<p>E recita Aristotele che da quei primi furon composte le comedie in tetrametro, e che di poi quello iambo lo trovò quasi in un certo modo la natura; e quel primo non era sì atto a questo poema per il numero et il suono che egli avea, il che nel natural parlare non è richiesto. Né per questo si biasma chi ha scritto o scrive in prosa; anzi, quando il verso, per esser fuori di un naturale andare, fosse privo di dolcezza, allora molto più giudicheremmo in proposito la prosa. Et èvvi una sorte di comedia che non richiede per se istessa verso o misura alcuna, e postevi perderiano certa loro natural bontà; ma questa arebbe da essere in qualche moderno suggetto, viva sempre per se istessa fuor di ogni antica imitazione.</p>
<p>Di avere introdotto ne la lingua nostra la spagnuola, ove con arte cagge ne le lodi di sua Maiestà ne la sua lingua, il luogo necessariamente lo richiede; perché allora Filòcrate, per non esser cognosciuto, è forza che parli in altra lingua che italiana. Et ancora Plauto in un modo simile introdusse, nel <title>Penolo</title>, alcuni parlare in lingua cartaginese. Avete, per esser la favola di qualche rivolgimento, davanti a tutte le scene un poco di prosa che brevemente accenna quello che dentro si parla.</p>
<p>Circa al resto, considerando voi istessi il tutto e ciascuna parte, penso che ne averete non lieve satisfazione. E se sarete, come è parte di ogni pellegrino spirito, verso questa benigni, sarete anche cagione che egli forse in fra poco vi lascerà vedere una sua tragedia, da lui più premeditata e con più quiete di animo composta che non fu questa, come sa ciascuno.</p></div1>
</body>
</text>
</TEI.2>
