<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relatione di Michele Soriano (1554)</title>
      <author>Michele Soriano</author>
    </titleStmt>
    <extent>139 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001274</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-05T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-05T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relatione di Michele Soriano">
<head>Relatione di m. Michele Soriano ritornato
dall'ambassiata da Ferdinando d'Austria e dei Romani,
riferta nell'Eccellentissimo Senato il venerdì 18
gennaro hora 24 1554 presente il doge Francesco
Veniero</head>
<p>Serenissimo Prencipe padri et signori
eccellentissimi, in 30 mesi continui che son stato
al servitio della Serenità Vostra ambassiator al
Serenissimo re di Romani, ho atteso con ogni studio
principalmente a tre cose: la prima, a conservar la
pace et l'amicitia di quel Serenissimo re con questa
Eccellentissima republica; la seconda, a tener avisata
la Serenità Vostra di tempo in tempo di tutte
quelle cose che occorrevano degne della sua noticia);
la terza, a informarmi particolar et destintamente
 della natura et delli costumi et della
disposition dell'animo di quel Serenissimo re et della
condition delli stati et qualità delle forze della
Maestà Sua. </p>
<p>Quanto alla prima parte, perchè fin da principio
della legation mia scopersi, non solamente del
Serenissimo re, ma ancora molto più nelli consiglieri
et ministri di Sua Maestà, una disposition non così
buona verso la Serenità Vostra, per le cause che la
intenderà dal progresso di questo mio discorso; però
indriciai tutti li pensieri, le parole et le attion
mie a questo fine, di rimover dall'animo della Maestà
Sua et di quelli che dipendeno da lei il suspetto e la
mala opinion che havevano impressa. </p>
<p>Et se dalle demostration esterior si può far
giuditio dell'animo, mi par di poter sperar ch'el
servitio mio non sia stato inutile alla Serenità
Vostra, sì come a quel Serenissimo re non è stato
ingrato. </p>
<p>Quanto all'avisar particolarmente le cose che sono
occorse in tempo della legation mia, io non credo che
mi bisogni dar molte parole, perchè delle lettere mie
di tempo in tempo Vostra Serenità ha potuto molto ben
conoser che niuna cosa è successa, niuna è stata
trattata nè conclusa che io non habbia scritta. </p>
<p>Et seben ho atteso studiosamente alla brevità per
non esser tedioso, però non credo di haver mai
lassata di scriver niuna cosa, che potesse importare
alla Serenità Vostra il saperla. </p>
<p>Quanto spetta adunque a quelle parti che mi furono
commesse da questo Illustrissimo senato nel principio
della legation mia, ho detto questo tanto. </p>
<p>Mi resta la terza parte del mio offitio, la quale è
di render conto alla Serenità Vostra della
disposition, dell'animo et della qualità delle forze
del Serenissimo re de Romani, il che vengo a far hora. </p>
<p>Ma Dio volesse che, sì come le cose che mi ho
proposto di dir, sono per la importantia sua degne
d'esser ben intese et considerate da questo
Eccellentissimo senato, così in esprimerle io non
fussi impedito da molte imperfetion della natura, come
et la incomodità delle voci, et la debolezza
della memoria, et la poca sperientia, per non haver
mai più parlato in questo luogo, et la indisposition
mia, la qual anco in questi giorni non ha vuoluto
lasiarmi star senza travaglio. </p>
<p>Et quando questo non fosse il mio officio, potria
forsi riusir non ingrato all'Eccellentissime Serenità
Vostre. </p>
<p>Ma per agiustar in parte queste imperfettion mie
sarò breve et facile et procederò ordinatamente; et
seben non potrò parlar in quel modo che si convien ad
un tanto cospetto, però, attendendo le Serenità
Vostre come fanno sapientissimamente più alle cose
che alle parole et più a quei che vien detto che al
modo di dirlo, mi escusaranno et  potranno forse
strazer da questo mio ragionamento qualche frutto, il
qual non sarà inutile al benefitio publico. </p>
<p>Principiando adunque con l'aggiuto del Santo Dio
dalla consideratione delle forze di quel Serenissimo
re, parlerò della condition di tutti li suoi regni,
del sito, delli confini, della fertilità dei paesi,
delli costumi della Maestà Sua, dell'entrate et
spese, delle fortezze et della militia. </p>
<p>Intanto le Serenità Vostre Eccellentissime saranno
contente di udirmi quietamente, perchè, se non sarò
interrotto, potrò più facilmente servar la brevità
promessa et non lasiar di dir niuna cosa, che possa
esser utile o grata da intender.</p>
<p>Ferdinando re de Romani descende dalla imperial Casa
d'Austria et nacque nel l503 di Filippo, figliuol di
Massimilian imperatore et della regina Giovanna di
Spagna, figliuola et herede di Ferdinando re
cattolico, Filippo morì prima del padre, nel
1508, essendo in ettà di 28 anni. </p>
<p>La regina visse ancora in Spagna, ma oppressa già
molto tempo da una infermità irricuperabile, per
causa della qual sta rinchiusa et non si lascia da
niuno nè parlar nè veder. </p>
<p>La Casa d'Austria, ancorachè da principio fusse
humile et bassa molto, al presente però si vede
ascesa a tanta grandezza che di stato e dignità non
ha par in Germania, nè in tutta Europa; perchè,
quanto al stato, oltra la raggion dell'imperio,
possede gran parte della Germania con il regno di
Boemia, la Fiandra et parte della Borgogna, tutta la
Spagna, eccetto il Portogallo, la Sardigna, la Sicilia
et quasi mezza la Italia, gran parte dell'Ungaria,
della Schiavonia et della Crovatia et provincia di
Transilvania; ha stati in Africa et possede li paesi
trovati novamente nelle Indie, et hora haverà il
regno d'Inghilterra. </p>
<p>Quanto alla dignità, poi, ha havuti in diversi tempi
sette imperatori, et quattro ultimi succedendo l'uno
all'altro per 130 anni continui, hanno tenuto
l'imperio nella Casa con grande invidia degli altri
prencipi germani, li quali temeno che sia per
continuar in quella perpetuamente. </p>
<p>Con l'autorità di questi imperatori sono stati fatti
tanti acquisti in manco di 300 anni con varii modi,
ma la maggior parte per heredità per via di donne,
come dirò brevemente principiando da Ridolfo, il
 qual fo il primo di questa Casa che di piccolo
conte ascese alla grandezza dell'impero. </p>
<p>Perchè, non havendo altro al mondo che un solo
castello in Svizzera per nome Harspurg et trovandosi
fra maschi et femine l2 figliuoli, pensò secondo il
costume degli antiqui Germani per via della forza
inrichir sè et li suoi di quel d'altri et si fece
capitano di ventura, et, poichè hebbe occupato
diverse terre in Svizzera, in Svevia et in Alsatia,
venne in tanta riputation di consiglio et di
forze che nel 1273, per comun consenso di tutti li
elettori fo assonto all'imperio in tempo che la
Germania era piena di division et di tomulti, essendo
stata senza imperatore legittimo 26 anni continui,
dapoi che fo escommunicato dal pontefice et privato
dall'imperio Federico II di Svevia per causa del regno
di Napoli. </p>
<p>Visse Ridolfo nell'imperio quasi 20 anni, nel qual
tempo sforzò il re di Boemia a lasciar il ducati
d'Austria et di Stiria usurpati da lui, da poi che gli
antiqui signori di quelli erano morti senza figliuoli,
et con l'auttorità sua ottenne che in una dieta
imperial fussero dati a suo figliuol primogenito
Alberto, la moglie del qual era discesa dal
sangue di quei signori. </p>
<p>Così li descendenti di Ridolfo furono fatti principi
d'imperio, et di conti diventorono duchi, et di
Svizzeri Tedeschi, et la famiglia che prima si
chiamava Habspurg s'incominciò a chiamar d'Austria,
il quale nome dura fin al presente. </p>
<p>Successe dapoi poco tempo nell'imperio Alberto
preditto, il qual aggionse alli stati del padre li
contadi di Tirol et di Goritia et il ducato di
Carintia havuti per la moglie, che fo figliuola et
herede dell'ultimo signore di quei stati. </p>
<p> Di Alberto furono figliuoli Federico et
Alberto, il primo fo eletto imperatore in luogo del
padre, ma da Lodovico di Baviera suo parente fo
sforzato a rinonciar l'imperio; l'altro hebbe per
moglie la contessa di Feretto herede di quel stato,
della quale hebbe molti figliuoli et fra gli altri
Alberto et Leopoldo, il qual comprò alcuni stati in
Svevia et aquistò Trieste. </p>
<p>Di Alberto naque un altro Alberto, che fu padre
d'Alberto II imperator, il qual successe a Sigismondo
suo socero non solamente nell'imperio, ma ancora nei
regni d'Ongaria et di Boemia; i quali, dapoi morto suo
figliuol Ladislavo senza prole,  furono usurpati
quello di Boemia dal re Zorzi, et quel d'Ongaria da
Mathias. </p>
<p>Leopoldo fo padre di Hernesto et avo dell'imperatore
Federico, il qual venne a Venetia et fo molto
accarezzato et honorato. </p>
<p>Fo il primo che di propria auttorità si fece
chiamare arciduca d'Austria. </p>
<p>Visse nell'imperio 53 anni et fo padre di
Massimiliano imperatore, nel qual si unnirono tutti li
stati di questa Casa che si chiamano hereditarii per
esser rimasto solo di tutti i desendenti
dell'imperator Ridolfo et per la moglie, che fo
 figliuola et herede del duca Carlo di Borgogna,
disceso dai reali di Francia, sucesse nelle raggion di
quel duca. </p>
<p>De tanti dominii sono rimasti heredi l'imperator et
re de Romani presenti, i quali nelle division fatte
fra loro convenero che l'imperator havesse la
Borgogna, la Fiandra, la Brabantia et il resto dei
Paesi Bassi con tutti quelli stati che erano di ragion
del duca Carlo et della casa di Borgogna, et il re de
Romani li stati hereditarii della casa d'Austria che
sono i ducati d'Austria, di Stiria, di Carintia,
di Cargnola et i contadi di Tirol, di Goritia et di
Feretto con quelli altri stati in Svevia et in
Alsatia. </p>
<p>I regni di Spagna, Napoli et Sicilia non cascano in
division perchè per il testamento del re catholico fu
instituito herede l'imperator come primogenito con
obligo di pagar ogni anno al fratello 60.000 ducati
assegnati sopra il regno di Napoli. </p>
<p>Oltre li stati hereditarii soprascritti, tien il re
de Romani le ragion d'i regni d'Ongaria et di Boemia. </p>
<p>Dopo la morte del re Lodovico et benchè Sua Maestà
havesse opinion di succeder in quelli iure hareditario
come cognato, però bisognò che fosse eletto nell'uno
et l'altro regno dai regnicoli per le costitution loro
et che si acquistasse l'Ongaria con l'arme scacciando
il re Giovanni: il che fu causa di far cascar la
miglior parte nelle mani de Turchi con gran pericolo
di tutto il resto. </p>
<p>Tien ancora la Transilvania, havuta nell'anno
1551 per accordo con la regina Isabella,
la qual, mossa dalle promesse del re et sforzata
dall'auttorità de fra Zorzi, che allhora governava
il tutto, si contentò di creder; ma dapoi la morte de
lui si è pentita et cerca con l'aiuto de Turchi de
ritornar in stato. </p>
<p>È come fatale a questa Casa d'Austria che, tutti gli
acquisti che ha fatti in Europa per altra via che per
heredità, non ha potuto conservar longamente. </p>
<p>Così avvenne delli stati che acquistò l'imperator
Ridolfo, per forza i quali tutti sono hora in poter de
Svizzeri insieme con il contado di  Abspurg
antichissimo della Casa. </p>
<p>Alberto I imperatore privò un suo nipote con inganno
della ragion del regno di Boemia per darla ad un suo
figliuolo, et poco tempo dapoi perdè quello et la
vita.</p>
<p>Federico occupò per forza parte dell'Ongaria, mentre
che Mathias faceva guerra con Turchi; ma poco dapoi li
fu tolto non solamente quello, ma ancora Vienna et
quasi tutta l'Austria, Massimilian acquistò tanto
stato con l'arme et perdè tutto prima che morisse. </p>
<p>Il re de Romani presente s'impatronì del ducato de
Vritembergh per forza con l'aiuto della lega di
Svevia, in tempo che quel duca era fatto ribelle
dell'imperio. </p>
<p>Dapoi nel 1533 fu scacciato da Langravio
d'Assia, et il duca fu rimesso in stato. </p>
<p>Dell'Ongaria non accade dir molte parole perchè
ogn'uno vede come la sta al presente. </p>
<p>Nè il stato di Milano è possesso dell'imperator
senza travaglio. </p>
<p>Di queste diversità de sucessi si suol attribuir la
colpa alla fortuna, la qual il più delle volte
riuscisse un nome vano et trovato dagli huomini per
coprir i nostri errori, ma la verità è che gli
stati, che si acquistano con forze o con inganno, non
si possano conservar senza violenza; donde ne nascono
infiniti mali et fra gli altri l'odio dei popoli, del
qual non hanno i principi alcun maggior nè più
potente avversario, perchè in tempo di pace hanno i
nemici dentro in casa et in tempo de guerra li hanno
dentro et di fuora. </p>
<p>Per questo i progenitori nostri, pieni di sapientia
et di giuditio, hanno atteso con ogni suo studio a
conservarsi l'amor et benevolentia dei sudditi, et
solo quelli acquisti hanno riputati veramente utili,
chè sono stati honesti, il che ha fatto che molti
popoli di sua propria volontà hanno desiderato di
esser governati dal temperamento di questa inclita
republica. </p>
<p>Il qual ordine perchè è servato all'Eccellentissima
Serenità Vostra, si può sperar la perpetuità
di questo imperio con somma sua gloria et con niversal
contento et tranquillità dei sudditi suoi. </p>
<p>Ma, ritornando alli stati che possiede il Serenissimo
re de Romani, dico che quelli sono tutti in un corpo
et contigui l'uno all'altro, in modo che dai ultimi
confini di Transilvania sino in Alsatia di là del
Reno si va sempre su il suo, ch'è per lungezza più
de 2000 miglia dei nostri. </p>
<p>La largezza è inegual, ma dov'è maggior potria
essere da 800 miglia, che è dal mar Adriatico fin
ai confini di Brandimburgo, poco lontani dal mar
Oceano; ma in alcuni luoghi si restringe assai, come
verso l'Alsatia et verso la Transilvania, dove non ha
maggior largezza di 30 miglia. </p>
<p>I membri principali sono tre: uno è la Ongaria con
quella parte di Schiavonia et Crovatia et la provincia
di Transilvania, la qual hora è il fondamento
principal de tutto quel regno; l'altro è la Boemia
con la Moravia, Slesia et Lusacia; il terzo li stati
hereditarii della casa che comprendono i ducati
d'Austria, di Stiria, di Carintia et di Cargnola et i
contadi di Tirol, di Goritia et di Feretto, con
quelli altri stati in Svevia et in Alsatia. </p>
<p>Confinano a questi paesi principiando da levante et
andando verso ponente dalla banda di mezzo di prima il
s. Turcho, il qual circonda quasi tutta la
Transilvania et penetra sin nel cuor dell'Ongaria,
dove tien Buda, Strigonia, Albaregal et altri luoghi
principali di quel regno, et poi descende nella
Schiavonia et nella Croatia fin al mar dove
è Segna in modo che vien a confinar per spacio de
più de mille miglia. </p>
<p>Segne poi la Serenità Vostra, la qual, quanto si
estende il stato suo dalla estrema parte dell'Istria
per il Friuli et per la radice dell'Alpi fino in
Lombardia, tanto confina con li stati della Maestà
Sua. </p>
<p>I Grisoni et Svizzeri hanno i domini suoi contigui al
contado di Tirol et alla Svevia fin in Alsatia, alla
qual confina da una parte l'imperator con contea di
Borgogna et dall'altra il re Christianissimo colla
Lorena. </p>
<p>Da quella poi ritornando verso Levante per la banda
de tramontana confinano alcune città franche et i
duchi di Baviera et di Sassonia et marchesi di
Brandinburgo et altri principi d'imperio di minor nome
et per un lungo spacio il Serenissimo re di Polonia. </p>
<p>Tutti questi stati sono universalmente pieni di
popolo et l'un per l'altro abondanti di tutte le cose
necessarie alla vita humana, perchè biave nascono da
per tutto, ma in più copia in Ongaria, in Austria, in
Boemia et in  Moravia. </p>
<p>Et mi ha detto il Serenissimo re che, quando si
facesse una espedition general contra Turchi, la
Moravia sola, benchè sia picciola provincia, potrà
pascer tutto l'essercito per un gran spatio di tempo. </p>
<p>La Ongaria, benchè per le continue guerre è in gran
parte deserta et inculta, però, dove è lavorata, non
ciede di fertilità di biave et vini et altri frutti
della terra a niun altro paese de christiani. </p>
<p>La Transilvania è bellissimo paese et grande et ben
lavorato et non manco dell'Ongaria abondante de ogni
cosa. </p>
<p>L'Austria, se fusse lavorata, produria biave et vini
in grandissima copia, ma la gente è da poco et non si
cura di affaticarsi, come ha solamente tanto che possa
andar la festa ad imbriacarsi per le taverne; et è
verissimo quello che si dice communamente che la gente
d'Austria è la fece di Germania, perchè invero non
è buona a niente. </p>
<p>La Boemia, Slesia et Lusacia, per esser paesi
settentrionali et fredi, et la Carintia et Cargnola et
parte del contado de Tirol et della Stiria, per esser
tutti fra le montagne, non producono vino, o
pochissimo, ma si serve del Friuli et
dell'Ongaria et dell'Austria come fa la Polonia et la
Baviera. </p>
<p>Il contado di Feretto et la Alsatia, ancora che sia
poco paese, però abonda de ogni cosa, più che altro
luogo di Germania. </p>
<p>Di carne d'ogni sorte la Ongaria è piena, et de
pesce la Boemia et la Slesia, dove i nobili hanno
dalle peschiere gran parte delle loro entrate. </p>
<p>Il sal si cava dalle minere, delle qual tutti quelli
regni hanno abondantia. </p>
<p>Legne sono da per tutto, eccetto nella campagna
d'Ongaria, verso la Tissa habitata per il più da
pastori, i quali, fatti dalla necessità industriosi,
brusciano il letame degli animali in luogo di legne. </p>
<p>L'oglio non nasce in niun luogo per l'aere troppo
freddo, et quel poco che si adopra è portato da altri
paesi, sì come le spiciarie, zuccari, cere, sapponi,
drappi di lini, di lana, di seta et d'oro et altre
mercantie, le qual tutte sono condotte d'Italia et di
Fiandra, eccetto le cere che vengono di Polonia. </p>
<p>D'Italia vanno zaffarani dall'Abbruzzo, et panni di
seta et d'oro di Fiorenza et di Luca, perchè in
quelli di Venetia non vi è guadagno, perchè non
hanno così bel lustro, et per esser piene di panno
non si possono dar per quel precio che si danno quelli
altri, che sono leggieri, et gli huomini seguono il
buon mercato. </p>
<p>Panni di lana negri da Milano, et da Como scarlatti,
pavonazzi et colorati da Venetia, ma pochi. </p>
<p>Di Venetia similmente malvasie, sapponi, cordami,
cottoni et cose medicinali et qualche spiciaria, della
qual il forzo et così i zuccari si conduce di
Portogallo o di Spagna per via di Fiandra. </p>
<p>Quello di che noi possiamo servirsi di quelli paesi,
non so che possa  esser altro che bestiame da
far carne, corami, grossi frumenti, rami, stagni et
altre minere, et qui appresso legnami da fabriche et
da navili. </p>
<p>Ma tanta è la spesa delle condutture et dei datii, i
quali ogni giorno il re va crescendo, ch'ogni cosa si
convien vender carissima: et quanto ai bestiami, che
si cavano di Ongaria, son informato che dove si pagava
già 10 anni per ogni cinque buoi un fiorin ongoro,
che è manco di un ducato de nostri, adesso si paga un
fiorin et mezo per testa per la tratta solamente. </p>
<p>Così sono cresciuti in infinito i datii dei legnami
et i frumenti portano grande interesse nelle
condutture et già 14 anni che ne fu condotta una
gran quantità per la via di Pessovia, se non fosse
stato il dono che dava la Serenità Vostra di un
raines per staro, i mercanti ne perdevano
grossamente. </p>
<p>Delle minere poi, oltre le spese delle condutture et
delli datii, il Serenissimo re le sostenta tanto che
non ve ne può avanzar troppo, perchè Sua Maestà le
vuol tutte per suo conto, comprando la parte degli
altri con un precio limitato, salvo se non è alcuno
che per spetial privilegio non sia obligato ad altro
che a pagar la decima, come sono diversi baron nel
contado de Tirol et in Stiria; ma questi anco
sostentano le sue a quelli precii che fanno i
apaltadori regii. </p>
<p>Per questo si vede poco oro in verghe et poco argento
in massa, perchè tutti si stampa et si lavora, et la
utilità, che haveriano gli altri, il Serenissimo re
la vuol lui. </p>
<p>Ma non mi estendo più oltra in queste cose, le quali
si possono saper più particolarmente dai mercanti,
che hanno queste pratiche, et venirò a parlar
dell'auttorità che ha il Serenissimo re in quelli
regni, come prima habbia fatto un breve discorso della
natura et dei costumi dei popoli. </p>
<p>Questi, benchè universalmente siano feroci et
indomiti, però sicome sono varii di lingue, così
anco de costumi sono in molte cose diversi: perchè i
Todeschi si sono sospettosi, ostinati, crudeli et
superbi, i Boemi instabili et non hanno nè fede nè
religione alcuna. </p>
<p>Gli Ongari certo sono valorosi et arditi, ma
inobedienti et seditiosi et non reputano niuna cosa
dishonesta, pur che sia utile. </p>
<p>In queste cose sono diversi, ma si accordano poi
tutti in non stimar altra nation che la propria et
haver in odio tutte le esterne.</p>
<p>Taccio il vitio comun de tutti, ch'è il bever et
inbriacarsi, i poveri quando possono, et i ricchi
d'ogni tempo: il qual costume non s'è mai potuto
regolar nè con paura di pena, nè con speranza di
premio, perchè troppo è difficile il rimover
un'antica consuetudine. </p>
<p> Le condition delle persone, in tutti questi
regni, sono quattro: prelati, nobili, cittadini et
villani. </p>
<p>Et per dir prima di questi ultimi, io non credo
che si possa imaginar una vita più misera et più
infelice della loro. </p>
<p>Hanno le case di fango et di loto et messe sotto
terra, dove in una medema stantia habitano loro, la
famiglia et le bestie. </p>
<p>Vivono di pan di segalla o d'orzo, et bevono per
ordinario aqua. </p>
<p>Il loro vestir non è altro che un gaban di tella o
di griso et un paro di stivalli et un capello. </p>
<p>Servono quasi di continuo senza premio alli loro
patroni, li quali non solamente hanno auttorità sopra
la loro robba et le fattiche loro, ma anco sopra la
vita, perchè ogni patron è giudice in civil et in
criminal delli suoi villani, li quali sono in tanta
servitù che non possono prender moglie nè
cambiar patron senza licenza et, se vendono li suoi
beni, sono obligati di dar al patron il terzo dei
tratto di essi. </p>
<p>Quelli che stanno peggio degli altri sono gli Ongari,
li quali, oltra tutti questi oblighi, pagano le diche
et li sussidii al re, delli quali li nobili sono
essenti per gli antiqui privilegii del regno. </p>
<p>Pagano le decime di tutto quello che lavorano alli
patroni et molti anco alli Turchi, acciò che non
corrino sopra di loro; nè per questo sono sicuri, ma
bisogna che la notte abbandonino le sue case et vadino
a nascondersi in qualche bosco per salvarsi. </p>
<p>Et quello che sopra ogni altra cosa acresce la loro
miseria, non possono vender nè biave nè vini senza
licentia delli patroni, li qualli spesse volte non li
danno licentia, se prima non hanno venduti li suoi; et
occorre anco spesso che, se gli avanza vino o altro,
che non habbino potuto vender ad altri, sono sforzati
li suoi villani a comprarlo loro se vogliono
vender il suo. </p>
<p>Et benchè il Serenissimo re, mosso a pietà di
questi miseri, habbi tentato nelle diete di levarli
tanta gravezza, però non ha mai potuto ottener
niente, perchè dicono li nobili che, se li villani
havessero libertà, metteriano tutto il regno
sottosopra congiurando contra li patroni, come fecero
altre volte in tempo del re Vladislao, chè per
opprimerli bisognò mandarli adosso più d'un
essercito. </p>
<p>Questa è la condition delli villani, ma li cittadini
habitano nelle terre, fanno l'hostarie, essercitano le
mercantie et le arti, nelle quali li tedeschi sono
ingeniosissimi et massimo nelle mercantie. </p>
<p>Distribuiscono fra loro li magistrati et il governo
della città, giudicano la facoltà et la vita degli
huomini non per le leggi, che non le intendono, ma per
propria conscientia. </p>
<p>Li nobili sono o prencipi, o baroni, o soldati, et
sono in grande riputatione appresso ognuno per
antiquità di sangue, per dignità et per forze. </p>
<p>Conoscono il re solo per superior, ma loro sono
assoluti signori delli suoi sudditi, habitano nelli
suoi castelli et si reputano vergogna habitar nelle
terre, eccetto quando sono chiamati alle diete o
quando seguono la corte  et la guerra. </p>
<p>Spendono largamente, chi ha il modo, non in vestir,
ma in cavalli et banchetti, et la pompa loro consiste
in chi ha più numero de servitori. </p>
<p>Li prelati sono in più riputation degli altri, non
tanto per la religione, quanto perchè il Serenissimo
re gli honora facendoli suoi consiglieri, come sono
tutti li vescovi ongari, et dandoli degnità de
ambasciatori et de cancellieri et di altri officii di
meza stima. </p>
<p>Sono questi tutti signori in temporal et in spiritual
delli suoi sudditi. </p>
<p>Vivono delle entrate delle chiese, le quali sono
ancora grosissime, seben per queste nuove sette ne
sono state usurpate assai dalli laici, et massime in
Boemia, dove non è niun prelato al presente che sia
da conto. </p>
<p>Queste condittion di persone hanno introdotti varii
humori nei popoli, non solamente nelli stati del
Serenissimo re de Romani, ma ancora in tutti gli altri
regni settentrionali et principalmente nella Germania,
perchè in ogni luogo i prelati contendono con i
laici, et i baroni et segnori l'un con l'altro. </p>
<p>I cittadini non possono sopportar l'ambition et la
insolentia dei nobili, et i villani hanno in odio
tutti, come se ognun fosse causa della miseria et
calamità loro. </p>
<p>Et imperatori non hanno atteso a sedar queste
discordie come dovevano, ma favoreggiando hora una,
hora un'altra parte per venir ai suoi disegni si hanno
tirato adosso diverse guerre, come furono quelle dei
villani in Ongaria et in Germania et novamente quella
del marchese Alberto. </p>
<p>Et questa è cosa certa, che il comportar division o
partialità nei popoli non è altro che notrirsi
inimici una parte dei sudditi et il più delle volte
tutti. </p>
<p>Onde, quando ben non vi fosse altra causa che questa,
l'impero non è per haver mai auttorità assoluta
nella Germania, nè il re de Germani nei suoi regni,
perchè nè l'uno nè l'altro può comandar
assolutamente, nè rinovar cosa che sia d'importantia
senza il consenso delli stati, che sono prelati,
baroni et conti, unità delle provintie congregati nei
conventi, che loro chiamano diete, nelle qual si usa
che il prencipe fa la proposition sua et li stati la
consultano a parte et poi rispondono quello che par a
loro. </p>
<p>Et per le garre et contention che hanno l'uno con
l'altro, non si accordano mai tutti insieme a
consentir a quel che propone il prencipe, ma dimandano
loro ancora molte cose all'incontrario; donde occore
che non si fa la conclusion della dieta, che loro
chiamano il ricesso, se prima non s'è
fatta una o più repliche da una parte et dall'altra. </p>
<p>Questo è l'ordine che si serva in tutte le
trattationi publiche, perchè, di quattro cose che
comprendono  tutta l'autorità di ogni prencipe,
che sono instituir le leggi, imponer le gravezze,
deliberar la pace et la guerra, et ammnistrar la
giustitia, le tre prime hanno bisogno del
consenso et della deliberation delle diete, et la
ultima, ch'è la giustitia, è regolata dalle antiche
consuetudini delle provincie, onde in alcuni regni la
potestà dei prencipi è tanto ristretta che non hanno
di re altro che il nome, come è il re di Polonia. </p>
<p>Ma il re de Romani, seben non ha potestà assoluta in
niuno de suoi regni, et seben nelli stati hereditarii
ha più autorità che nel regno di Boemia, et più in
Boemia che in Ongaria, ne ha però da per tutto tanta
che è vero re in nome et in fatti. </p>
<p>In Ongaria ha manco auttorità che in Boemia et in
Austria per molte cause et per tre spicialmente,
perchè, sì come l'amor et la benevolentia nasce
dalla conformità della natura, et dei costumi, et
della opinion, et volontà, così l'odio nasce dai
contrarii, et li Ongari non amano, ma hanno in odio la
Maestà Sua per tutte tre queste cause: la prima è la
diversità della nation et della lingua, perchè
pare cosa strana a quelli popoli non intender il suo
re nè esser intesi da lui, et fra la nation ongara et
la tedesca è stato sempre un antico et hereditario
odio, nato et cresiuto per le molte guerre che quasi
di continuo hanno havuto fra loro. </p>
<p>L'altra è la natura, l'inclination che ha il
Serenissimo re alla pace, il che è molto diverso dal
costume che hanno servato sempre gli antichi et famosi
re di quel regno et contrario alla natura delli
Ongari, i quali sono tutti feroci et inclinati alla
guerra; et mal al proposito dei tempi presenti,
che havevano bisogno de un re più vivo, il qual con
l'auttorità sua tenesse i sudditi in officio et i
nemici in sospetto. </p>
<p>La terza causa è l'opinion che ha il Serenissimo re
che il regno sia hereditario et non elettivo, come
vogliano li Ongari; et il fondamento di Sua Maestà è
che si è visto quel regno continuar successivamente
per una medesima descendentia, et mancando la linea
mascolina passar nelle femine o in quelli che per via
di donne erano propinqui ai re passati. </p>
<p>Gli Ongari all'incontro provano che, seben il regno
è passato per una cognition istessa, però niun ha
mai havuto nè il titolo nè la corona del regno, che
non è stato eletto dai regnicoli, et allegano molti
casi dove si vede che, seben per raggion di heredità
il regno perveniva ad uno, però la elettione l'ha
fatto cascar in un altro; così passò altre volte da
Ongari a Francesi, et dapoi a Boemi, a Poloni et a
Tedeschi et anco a persone private, come fu il re
Matthias. </p>
<p>Et in questa opinion sono sì costanti tutti i
principali baroni del regno, che, non curando di far
dispiacer a Sua Maestà, ne pariano con ognuno
liberamente et senza rispetto. </p>
<p>Per questa causa, havendo il Serenissimo re suspetta
la fede degli Ongari, così consigliato da Tedeschi, i
quali suspirano d'ogni cosa anco senza bisogno, ha
tenuto ogni via per levarli la auttorità; et già ha
principiato a metter in uso di trattar tutte le cose
 d'Ongaria fuori del regno, chiamando i
consiglieri ongari a Vienna ogni volta che
occorre. </p>
<p>Ha anco fatto che tutti i danari delle minere, o
trigesime, o diche, o altre entrate del regno, passino
nella camera d'Austria nelle mani di Tedeschi; della
qual cosa, perchè pareno con indegnità et vergogna
del regno, quelli signori si sono risentiti più volte
senza frutto. </p>
<p>Così, crescendo sempre la diffidentia et il
suspetto, non ha mai voluto dar il governo dell'
essercito, nè delle fortezze d'importantia a niuno di
quella natione, il che, sì come gli ha acquistato
maggior odio, così ha impedito tutti quelli buoni
effetti che potevano seguir in quest'ultima
guerra, perchè li Ongari, pieni di sdegno et di mal
animo, non potevano tolerar che altri havessero la
gloria delle fatiche loro. </p>
<p>Per questo furono abbandonati tanti luoghi che si
sariano potuto tener et tanti paesi vilmente. </p>
<p>Et quello che potessero far li Ongari, quando
volevano, si vede nella assidione di Agria, dove con
tante difficoltà mantennero, contra l'openion et
speranza di ognuno, non per altra causa che per non
haver allhora altro capo nè altro governo che di loro
medesimi. </p>
<p>Per queste istesse cause Sua Maestà non ha mai
voluto fidarsi di far il Palatino, se non ultimamente
in Posonia, chè più per necessità che per volontà
ha consentito di farlo per li molti stimoli che
haveva. </p>
<p>Il qual Palatino ad inteligentia di Vostra Serenità,
non è differente dal re in altro che nel titolo,
perchè in assentia di Sua Maestà ha potestà
assoluta nelle cose del governo et della giustitia et
della guerra. </p>
<p>Et oltra di questo è giudice delle attion dei re,
nè lui può esser giudicato d'altri che dalla dieta
universal di tutto il regno; onde il Serenissimo re
ragionevolmente andava riservato in negotio tanto
importante. </p>
<p>Ma poichè vide li Ongari al tutto rissoluti di
volerlo et che molti di loro protestavano a Sua
Maestà et molti partivano senza licentia et con
l'animo mal disposto et senza aspettar il fine della
dieta, dubitando di qualche gran tumulto o solevation
del regno, si risolse finalmente di farlo, massime
essendo nominato dai regnicoli il conte Thomas
Nadasti, al qual non pareva che si potesse
giustamente negar quel grado, essendo antico servitor
et benemerito molto della Maestà Sua.</p>
<p> Questa discension, che è stata sempre fra il
Serenissimo re et li Ongari, non ha mai lasciato haver
alla Maestà Sua molta autorità in quel regno, nè in
vita del re Giovanni, nè dapoi la morte. </p>
<p>Il che ha fatto la via felice ai Turchi di occupar
tanto paese in quella provincia, perchè li Ongari,
vedendo che il Serenissimo re non si fidava di loro,
hanno atteso solamente a conservar il suo senza
prendersi alcuna cura del publico. </p>
<p>Et molti dei principali sono alienati dal re et
accordati con Turchi per assecurarsi. </p>
<p>Et Sua Maestà, credendo di esser meglio servita di
nation esterne, ha messo nelle fortezze Tedeschi et
Spagnoli, i quali, che frutto habbino fatto, ne
possono render buon testimonio Buda, Strigonia,
Albaregal, Vesprimio, Segedino, Zolnock, Temisvar,
Lipa et altri luoghi, i quali parte sono stati
traditi, parte mal guardati, parte resi a patti
et parte abbandonati vilmente; et niuno è mai stato
soccorso a tempo, come bisognava. </p>
<p>Questo è quanto all'auttorità, che ha il
Serenissimo re in Ongaria. </p>
<p>Ma in Transilvania le cose passano diversamente,
perchè di tre nation che sono in quella provincia,
Sassoni, Ongari et Siculi, i Sassoni, per esser
Todeschi, sono tutti fedeli et devoti alla Maestà
Sua, gli Ongari, quando il figliuolo del re Giovanni,
o i suoi agenti, come Petrovich et altri ribelli del
Serenissimo re, non li sollicitassero, sariano ancora
loro contenti di star all'obidientia sua, questi
perchè vedono chiaramente che è mal per loro.</p>
<p>Dei Siculi non si può far niun certo fondamento,
perchè sono tutti vani et instabili et hoggi vogliono
una cosa et diman un'altra. </p>
<p>Però universalmente s'inclinano a chi ha maggior
auttorità nel resto della provincia et, quando i
Sassoni et Ongari sono uniti, questi stanno con loro;
però è stato facile a diffender quella provincia fra
questo tempo da ogni forza esterna, quando non ha
havuta alcuna perturbatione di dentro, perchè, oltra
la natural fortezza di sito, gli homini erano tali et
tanti che haveriano potuto facilmente resister ad ogni
potente avversario, come dirò più particolarmente al
suo luogo. </p>
<p>La auttorità del Serenissimo re in Boemia è maggior
assai al presente, che non era già molti anni;
perchè da certo tempo in qua Sua Maestà si ha fatto
temer et ha abbassato una gran parte di quelli capi
ch'erano furiosi, assicurandosi di loro con privarli
della robba et della libertà, et alcuni anco della
vita. </p>
<p>Ha ancora tolte l'entrate et le giurisdittioni a
tutte le terre che li furono contrarie nel tempo della
guerra di Sassonia, aplicandole alla corona; et così
quel regno è fatto hora assai quieto et obediente
alla Maestà Sua, più quello che  soleva esser
per avanti. </p>
<p>Ma con tutto questo ha ancora molte difficoltà,
delle qual una è la diversità della religione,
perchè già molto tempo la Boemia et le provincie
congionte sono come un asilo et un refugio, dove hanno
securo ricorso tutte le heresie et le nuove sette, in
modo che pochi si trovano al presente in quelle
provintie, che siano catholici, ma tutti o
hussiti o anabattisti, peggior setta. </p>
<p>Et questa verità non solamente ha diviso le città
et i castelli et le ville, ma ancora le famiglie et le
case, perchè ognuno segue quella opinion nella fede,
che più piace al suo appetito. </p>
<p>Onde il Serenissimo re, vedendo che a questi
disordini non si può sperar di trovar rimedio con vie
et mezzi humani et che tutto quello che si è tentato
fin hora è sempre riuscito vano, è costretto a
sopportarli et a participar della principal
dignità del regno anco con gli heretici, come ha
fatto in questa ultima dieta per non alienarli del
tutto. </p>
<p>Un'altra è la mala sodisffattione, che resta
nell'animo de molti per il castigo, che ha dato Sua
Maestà alle terre et ai baroni, che li sono stati
contrarii, perchè le communità non possono patir di
esser prive dell'entrate et delle giurisdittioni sue,
et i nobili hanno un mal animo, perchè parte sono
confinati nei suoi castelli come prigioni et parte
sono banditi et parte si senteno offesi per la morte
dei parenti et amici; et universalmente tutti vedeno i
loro beni applicati al fisco, il che li rinova la
memoria del loro danno. </p>
<p>Per questa causa era l'anno passato col marchese
Alberto un principal ribelle chiamato Gaspar Pflug,
del qual, per le molte dependentie che ha de parenti
et amici in Boemia, si dubitava assai et se credeva
che instigasse il marchese a dover assaltar quel
regno, come Vostra Serenità intese allhora dalle
lettere mie; et quella fu una delle maggior cause che
mosse il Serenissimo re a dichiararsi contra il
marchese, benchè quella dechiaratione fosse fatta
sotto pretesto de defender i vescovi et di ressister
a quelli che turbavano la quiete di Germania. </p>
<p>Queste sono due cause potentissime, le qual fanno
dubitar che l'animi de quelli popoli non siano ben
disposti verso la Maestà Sua, che con ogni piccola
 occasione potriano facilmente far nascer
qualche gran tumulto in quel regno. </p>
<p>Onde Sua Maestà, oltra che ha lasciato al governo di
quello l'arciduca Ferdinando, il qual con la destrezza
et piacevolezza sua si ha acquistata la gratia et il
favor de tutti, ha ancora deliberato di far una
fortezza per assicurarsi in ogni caso. </p>
<p>Et perchè i suoi partiali non siano astretti come
furono in tempo della rebellion passata a fuggirsi del
regno, per non haver luogo da salvarsi, per questo
hanno disegnato di fortificar una terra che si chiama
Nimburg, non più di trenta miglia de nostri lontana
da Praga, città principal del regno et messa in una
gran pianura appresso il fiume Albi, il qual la bagna
da due bande, et atta a farsi forte; ma però
fin hora non vi è fatto niente de principio. </p>
<p>Li stati hereditarii della Casa sono tutti
riverentissimi della Maestà Sua, sì perchè è suo
antico et natural prencipe, sia ancora perchè ha
fatto sempre dismostratione di amor verso quelli
popoli et non ha mai cercato d'interompere
quelle gratie et privilegii, che o da lei o dalli
precessori suoi li sono stati concessi. </p>
<p>Onde, seben quelli stati sono al presente molto
liberi, però Sua Maestà promette et ha ardir di
servirsi più di loro che di tutti gli altri. </p>
<p>Solo la città di Vienna sempre se gli è mostrata
contraria, perchè soleva esser già terra
d'imperatori et libera et hora non può patir d'esser
soggieta. </p>
<p>Et oltra di questo, quel populo è di peggior natura
che altro populo di Germania, perchè è povero, da
poco et maligno et nelli tempi passati, insieme con
alcuni baroni dell'Austria, si mosse a favor contra
l'imperator Federico, et io fece ritirar in castello,
dove lo tenne obesesso alquanti giorni, insieme con
Massimiliano suo figliuolo. </p>
<p>Et quando il presente re venne di Spagna, non volse
accettarlo nella terra, onde li fo forza affermarse a
Neustat vicino circa trenta miglia a Vienna, finchè
con certe condittion fo accettato: le qual dapoi non
furono servate da Sua Maestà, anzi fece morir li s.
Aicingen, baron principal, con alcuni altri, come
auttori di quella ribellion et di quel tomulto. </p>
<p>Et fin hora si fida poco di quel populo et dubita
che, come la  terra sia fatta forte, non potrà
indur li cittadini a cederli le chiave et la custodia
di quella, la qual hanno al presente, che non è
ancora finita la fortezza. </p>
<p>Per questa causa l'anno passato, con il consiglio del
s. Gio. Battista Castaldo, deliberò di far un
castello in un luogo eminente, che scopre tutta la
terra, per frenar con questo modo bisognando,
l'insolentie di quel populo. </p>
<p>Così il Serenissimo re ha più o manco auttorità
nelli suoi regni secondo che è più o manco temuto o
amato dalli suditi; et nelli stati hereditarii è
amato, in Boemia è temuto, in Ongaria non è nè
amato nè temuto. </p>
<p>Nell'imperio, veramente, per il qual è intitolato re
de Romani, non ha niuna auttorità, finchè
l'imperator vivea, se non come representante di Sua
Maestà Cesarea, et per questa causa ha il luogo
principale nelle diete. </p>
<p>Et seben ha ottenuto dall'imperio diverse volte aiuto
di danari et di gente per le cose turchesche, non lo
ha ottenuto come da suditi, ma da principi amici et
interessati per il proprio pericolo; perchè staria
molto mal la Germania, quando la Ongaria tutta fosse
nelle mani de Turchi. </p>
<p>Ma perchè il principal fondamento della potentia dei
principi consiste nelli danari et nelli huomini da
guerra, del qual due cose chi più abonda più
facilmente può diffender sè et offender altri,
però, havendo ditto summariamente quel tanto che
occorreva della condition delli stati et popoli
soggieti al Serenissimo re de Romani et
dell'autorità che ha la Maestà Sua in quelli,
parlerò hora di queste due cose, principiando dalle
entrate, le qual sono fondate in datii, minere et
contribution de suditi. </p>
<p>Li datii non sono troppo gravi ma sono molti, et per
la grandezza del stato, et moltitudine dei populi;
ancorachè considerati a parte a parte non siano de
molta importantia, però considerati tutti insieme
ascendono a una gran somma. </p>
<p>Delle minere si può dir con verità che in tutto il
resto d'Europa non se trovano altretante minere, nè
così ricche; perchè molte ne ha la Ongaria fra li
monti che dividono quel regno dalla Polonia et molte
la Transilvania, ma la Boemia, il Tirol et la Stiria
et finalmente quasi tutti li stati di Sua Maestà... </p>
<p>Et alla amministration di quelle sono huomini
eccellentissimi, i quali aggiongiendo al benefitio
della natura la virtù dell'arte, cavano di quella
più utile et maggior frutto. </p>
<p>Non sono già tutte le minere proprie et di raggione
del Serenissimo re, perchè molte sono de privati;
delle qual, però, Sua Maestà ha la decima per
l'ordinario. </p>
<p>Et benchè questa sorte d'entrate sia incerta,
perchè rende hora più hora meno, però non è mai
che non renda grandissima somma. </p>
<p>Ma o tutta, o la maggior parte si trova al presente
 impegnata et obligata a diversi, come tutto 'l
resto delle entrate del re, a chi per spacio
determinato de tanti anni, a chi in vita, a chi in
modo che non possono esserne privi finchè non si sia
restituito il danaro di che hanno servito la
Maestà Sua. </p>
<p>Queste obligation et alienation sono state fatte,
parte dal Serenissimo re et parte dai precessori suoi
per causa delle molte guerre che hanno havuto in
Germania, in Italia et in Ongaria, et in tempo di pace
per conservar l'imperio nella casa, come fu nella
ellettion dell'imperatore nel l519, et in quella del
re de Romani nel 1531, chè bisognò con
la forza dei danari et dei presenti disponer quelli che
havevano l'auttorità di eleggierli. </p>
<p>Per queste cause il Serenissimo re non ha al presente
200.000 taleri liberi de tutte l'entrate sue, le
qual, quando non fossero obligate, ascenderiono alla
summa di due milioni di taleri all'anno, che fanno un
million et mezzo di scudi in questo modo. </p>
<p>Della Ongaria, benchè sia quasi del tutto rovinata,
però resta ancora tanto del vino, che fra i conti di
terre, decime de ville, minere trigiesime et altri
datii si traze ogni anno da 250 in 300.000 taleri,
i quali, o tutti o la maggior parte, sono impegnati et
obligati a diversi mercanti, che hanno servito il
Serenissimo re de danari in diversi tempi. </p>
<p>Di Transilvania fra Zorzi ne soleva trazer da 350
in 400.000 taleri, perchè stava continuamente in
quella provintia et comprava et vendeva come mercante,
contrattando con Turchi et Tartari. </p>
<p>Ma al presente il Serenissimo re fra le minere et
sali et censo ordinario che li pagano i popoli, non ha
più di 120.000 taleri, i quali non bastano per
pagar il tributo ai Turchi, che è di l2.000 ducati
ongari, et per la provision dei Vaivodi et altri
offitiali et soldati, che sono in quella provincia. </p>
<p>Della Boemia, colle provincie aggionte, fra censi di
terre, minere, datii et peschiere, che in quelli paesi
rendono molto, si trazze ogni anno da 500.000
taleri, ma il Serenissimo re ne vede poco perchè sono
la maggior parte obligati. </p>
<p>Dell'Austria et provincie aggionte si trazze ogni
anno fra datii, sali, minere et stiure, che sono
contribution dei popoli, et della decima del vino, che
si vende a menuto, in tutto 50.000 taleri, dei quali
non era altro de libero che un datio alla Trevisa, di
qua da Viliaco, il qual al tempo che io son stato alla
corte è stato obligato per la maggior parte. </p>
<p>Il contado di Tirol, oltra che fa le spese alli
figliuoli di Sua Maestà, rende  fra i censi dei
castelli, datii et minere et il sal di Hall forsi
400.000 taleri, ma non sono liberi 60.000. </p>
<p>Della Svevia et Alsatia et contado di Feretto non si
trazze gran summa per esser quelli paesi liberissimi,
et quella che si trazze, ch'è poco più o poco manco
di 100.000 taleri, è tutta obligata. </p>
<p>Haveva Sua Maestà del regno di Napoli 60.000
ducati per il legato del re catholico, che fanno
90.000 taleri, ma hora non credo che ne habbia più
niente. </p>
<p>Questa è la somma che rendono per l'ordinario di
entrate tutti li stati, che possede al presente il
Serenissimo re de Romani, la qual è di 2 millioni
de taleri, che fanno un million e mezzo de scudi, come
ho detto. </p>
<p>L'estraordinario veramente è maggior et minor,
secondo che vedono i popoli maggior o minor il
bisogno. </p>
<p>Et son certificato che da tre anni in qua che durano
le guerre in Ongaria Sua Maestà ha havuto più di 3
milioni de fiorini de sussidio, perchè ha messo ogni
anno una imposition in Ongaria, che si chiama dica, di
2 fiorini ongari per colono, la qual pagano i
villani solamente perchè i nobili sono essenti, et in
tre anni fa la somma di 300 o 350.000 fiorini
ongari, che sono 400.000 raines. </p>
<p>Il regno di Boemia ha consentito ad una imposition di
12 per mille del valor de tutti i beni di ciascun,
la qual con l'accrescimento del datio della cervosa,
non importa manco di 800.000 fiorini. </p>
<p>L'Austria et le provintie aggionte ha pagato tutta
una entrata, così dei beni ecclesiastici, come dei
laici, la qual, seben le stime sono fatte grosse,
però non importa manco che 900.000 fiorini. </p>
<p>Il contado di Tirol ha pagato diversi susidii, per la
somma de 400.000 fiorini et più, et oltra li stati
proprii di Sua Maestà l'imperio ha consentito ad una
contributione general nella dieta dell'anno
1551, la qual rende intorno a 500.000
fiorini. </p>
<p>Et tutti questi sussidii il Serenissimo re ottenne
con poca difficoltà, perchè, vedendo i popoli che la
Transilvania et il contado de Temisvar erano venuti
all'obedientia della Maestà Sua et che ella si
preparava con molta sollecitudine et con grande animo
per far una buona guerra, comminciano a sperar di
poter liberarsi dai pericolo et dalla paura che hanno
de Turchi. </p>
<p>Ma poichè i tumulti della Germania et di Mauritio et
la dissension delli Ongari et la fortuna favorevole a
Turchi ha rotto ogni disegno et che tanti
danari sono stati spesi inutilmente et con perdita di
reputation et di stato, ognuno ha perso la speranza et
è ritornato a cascar nella prima desperation sua. </p>
<p>Per questo li Boemi in questa ultima dieta non hanno
voluto consentir a pagar nè 10 nè l2 per mille
del valor delli suoi beni, come facevano tra solamente
meza per cento. </p>
<p>Li Ongari hanno consentito con difficoltà alla
imposition della dica quest'anno et hanno voluto che
di quella siano rifati dei danni che fecero li
Spagnoli in quel regno l'anno passato. </p>
<p>Il contado di Tirol ha concesso un sussidio, ma con
condittion che li siano messo a conto 50.000
fiorini, che presentò all'imperio in tempo delle cose
dei duca Mauritio. </p>
<p>Nell'Austria fino al mio partir non era ancora fatta
la dieta, ma ognuno se lassava intender chiaramente di
non poter più sopportar tanta gravezza. </p>
<p>Così si può creder che, seben li popoli non
negaranno di dar sussidii a Sua Maestà, però non li
concederanno tanto grossi che facevano prima, salvo se
non fussero astretti da qualche gran necessità o
indutti dalla speranza di qualche notabile acquisto. </p>
<p>Se le spese ordinarie et straordinarie del
Serenissimo re consumino o no tutte queste entrate, io
non credo che sia da dubitar, perchè la Casa di Sua
Maestà et delli figliuoli, che ognuno tien corte a
sua posta, la provision delli consiglieri, ambasiatori
et altri officiaii, li donativi, la custodia delli
confini, la fortification delle frontiere et cose
simili importano tanto che difficilmente si potria
esprimere; et massime che nel spender non si vede
quell'ordine et quella regola bisognaria: perchè li
danari non sono assignati alli suoi luoghi et quelli
che li maneggiano attendono più alla utilità propria
che al beneficio dei re. </p>
<p>Onde li ministri, commissari et camerlenghi se fanno
ricchi in un subito et Sua Maestà se ne vede et
cognosce tutto, ma tanto è il rispetto che ha alli
suoi ministri, che non se ne risente et non li
provede. </p>
<p>Oltra di questo, le spese della Casa di Sua Maestà
et delli figliuoli non sono mai state limitate, onde
difficilmente si può dir con verità quanto
importano; ma la information che ho potuto havere non
importano manco di 400.000 taleri all'anno, in
questo modo. </p>
<p>La Casa del Serenissimo re de Romani, computando il
palazzo, la capella, la stalla, la caccia, medici et
altri salariati, et oltra di questo li gentilhuomini
della camera, della bocca, della tavola, et della
casa, che hanno di provision da uno fin cinque cavalli
a ragion de fiorini 10 per cavallo al mese, 23
paggi, 100 arcieri della sua guardia et 50
alabardieri con li suoi capi et officiali ogni
anno 200.000 taleri. </p>
<p> La Casa del Serenissimo re di Boemia,
computando li gentilhuomini, paggi et altri
provisionati, 50 arcieri della sua guardia et 50
alabardieri, importa 100.000 taleri. </p>
<p>La regina spende ogni anno la provision che li paga
l'imperator per la sua dote, ch'è 30.000 scudi, et
oltra di questo 100.000 fiorini che li dà il
Serenissimo re de Romani. </p>
<p>La Casa dell'arciduca Ferdinando, che per il più
s'intertien in Boemia, importa ogni anno forsi
50.000 toleri, oltra 50 arcieri et 25
alabardieri, che li son pagati dal regno. </p>
<p>La Casa dell'arciduca Carlo hebbe principio solamente
l'anno passato et ancora non è piena come le altre,
ma però non importa manco di 30 o 35.000 taleri. </p>
<p>Questa è la spesa che ha il Serenissimo re nella
Casa sua et delli figliuoli, perchè per le figliuole
non ha spesa niuna, chè il contado de Tirol è
obligato a farla solamente havendo da darli 100.000
fiorini per una, quando sia il tempo di maritarla. </p>
<p>Le provision delli consiglieri ambasiatori, secretari
et altri officiali et la spesa della cancellaria et
delle poste, ancorachè siano cose incerte, però non
importa manco di 25 o 30.000 taleri all'anno. </p>
<p>Li donativi sono molti et grandi, perchè Sua Maestà
dona a tutti, non solamente a quelli che la servano,
ma ancora a quelli che non hanno meritato niente,
perchè desidera con questo modo di obligarsi tutti. </p>
<p>Et tanto che io son stato alla corte, ha donato, che
mi ricordo, al s. Sforza Pallavicino 10.000 fiorini
ongari per liberarlo dalle man de Turchi, al s. Gio.
Battista Castaldo 20.000 fiorini et a due suoi
secretarii 500 taleri per homo per una volta et
100 all'anno in vita di ciascun di loro; a m. Gio.
Maria Malvezzo, dapoi il ritorno suo da
Costantinopoli, 8.000 fiorini; al s. Martin de
Gusman 3.000 taleri. </p>
<p>Taccio quelli a chi ha donato 100, 200, 500
taleri, che sono quasi infiniti. </p>
<p>Et benchè questa non sia cosa ordinaria, però si
può riputar come ordinaria, perchè non manca mai a
Sua Maestà occasion di donar et massime a quelli che
la servono attualmente, come è il s. Martin de Gusman
et altri. </p>
<p>La custodia dei confini in Ongaria, Transilvania,
Croatia et Schiavonia, al presente che Sua Maestà ha
tregua con Turchi, la qual però gli è mal servata,
intendo che importa 5.000 fiorini al mese, che sono
50.000 all'anno, computando la provision dei
capitani et dei soldati. </p>
<p>I soldati sono 12 o 14.000 fra Ongari,
Transilvani, Schiavi, Crovati et molti Tedeschi. </p>
<p>Dei capi principali il Palatin d'Ongaria ha 4.000
fiorini all'anno, due  Vaivoda di Transilvania
5.000, il s. Sforza Pallavicin 6.000, il s. Hans
Aungnad mille et il Ban di Crovatia 500, oltra
quello che li paga la provincia. </p>
<p>Et se Sua Maestà facesse pace con Turchi, potria
riseccar parte di questa spesa, ma bisogneria che
oltre il tributo che si paga per la Transilvania, che
è di 12.000 fiorini ongari, pagasse anco qualche
cosa per la Ongaria, per la qual, in tempo della pace
precedente, soleva pagar 30.000 ducati. </p>
<p>Nelli altri suoi regni Sua Maestà non ha spesa
d'importantia per custodir li confini, nè le
fortezze, perchè li populi fanno loro il tutto. </p>
<p>Solamente nel castel di Praga ha una compagnia di
300 fanti, la qual con li capi et officiali importa
l5.000 fiorini all'anno. </p>
<p>Le fortezze alle frontiere de Turchi sono tante
quanti luoghi Sua Maestà ha in Ongaria; Vienna ancora
et Neustat, seben sono in Austria, però se possono
reputar come frontiere perchè non sono lontane da
Turchi più che 15 o 18 leghe. </p>
<p>Quelle che se stimano più importante sono Comar,
Jaurin et Vienna, perchè, diffidandose il Serenissimo
re di difender la Ongaria da Turchi con le forze sue
sole, attende con ogni possibile diligentia ad
assicurar gli altri stati suoi et massime l'Austria,
come più importante et più esposta al pericolo; et
Comar et Javrin non sono lontani dall'Austria più di
10 o 15 leghe. </p>
<p>Intorno a queste tre fortezze si lavora
continuamente, perchè non sono ancora finite nè
forsi ben intese; perchè Comar è un castello nella
punta d'un'isola, che fa il Danubio forte per natura
et per arte, ma resta inutile perchè ha poca piazza
et non è capace di più giente che quella che li
bisogna per la sua custodia. </p>
<p>Javrin non è ancora messo in diffesa et si faria
forte perchè circonda un miglio et mezzo et da due
bande è assicurato da fiumi. </p>
<p>Ma secondo il disegno che hanno fatto dalla parte
dove è esposto al maggior pericolo, il piano ascende
dolcemente, tanto che non più lontano di 10 et
venti passi è cavalcabile alla fortezza, et non ho
inteso ancora che habbiano pensato di rimidiarli. </p>
<p>Vienna circonda due miglia et mezzo et fa un arco al
qual il Danubio fa la corda et bagna le mura della
terra per spacio di 80 passi, et da quella
banda non ha fianchi. </p>
<p>Il resto è circondato da una bellissima fossa et è
compartito in nove bellovardi, dei quali 5 sono
finiti, l è in diffesa et un altro si fabrica, ma
lentamente, perchè manca il danaro. </p>
<p>Et ogni balloardo non costa manco di 50 o 60.000
fiorini. </p>
<p>Finita che sarà Vienna, vorà per sua diffesa
7.000 fanti et più, perchè i belloardi sono
grandissimi ma nè i quali nè la terra hanno tanta
piazza quanta bisogna. </p>
<p>Oltra queste fortezze ne sono disegnate altre ancora
in Ongaria et in altri luoghi; et alli confini di
Vostra Serenità il castello di Segna et di Trieste et
Goritia, ma non intendo ancora che provision vi sia
del danaro per far la spesa. </p>
<p>Per la fortezza de Jaurin sono state deputate le
annate che devono pagar i vescovi di Ongaria novamente
eletti, le qual il Serenissimo re ha ottenuto in dono
dal pontefice col mezzo di monsignor Dolfin, nonzio
della Santità Sua, et importano da 25 in 30.000
fiorini, che non è piccolo presente a questi tempi. </p>
<p>Queste sono insomma tutte le spese ordinarie et
estraordinarie che al presente il Serenissimo re de
Romani ha, alle quali, come si vede, non supplisse
quello che si può trazer dai sudditi de anno in anno. </p>
<p>Onde è bisognato che Sua Maestà si sia servita
molte volte de danari da questo et da quello et si
vadi servando tuttavia con interesse di 7, 8, fin
10 per cento su la fede; perchè, essendo tutte
l'entrate sue obligate, non ha modo di dar altro
assegnamento. </p>
<p>Per questa causa è stato parlato molte volte di
liberar le entrate; a che  si trovano due modi:
l'uno è accordarsi con i popoli, come hanno fatto
alcuni prencipi di Germania, et far ch'ogni provincia
tolesse in sè nelli beni del Serenissimo re, pagando
il suo a quelli che li hanno in pegno, et si
componesse di dar a Sua Maestà ogni anno
una parte della entrata et il resto tenesse per sè
finchè fosse satisfatta di quello che havesse speso. </p>
<p>A questo li stati haveriono consentito, sperando di
liberarsi a qualche tempo dalle molte gravezze che li
sono imposte et che sempre vanno cresendo; et già la
Slesia haveva preparato una somma de danari, per
liberar un stato, che rendeva 25.000 fiorini. </p>
<p>Ma, ardendo allhora la guerra turchescha, Sua Maestà
si servì di danaro con volontà della provincia, per
mandar in Transilvania a pagar i soldati. </p>
<p>Onde i popoli non sariano hora così facili a
condescender a questo, salvo in caso che vedessero che
il Serenissimo re fosse per haver una buona pase con
Turchi, perchè altrimenti dubitavano sempre che per
ogni correria che si facesse, Sua Maestà metteria le
man sopra quel danaro che si trovasse in esser
allhora. </p>
<p>L'altro modo saria di componersi con quelli che hanno
in pegno l'entrate reggie et per li danari che hanno
esborsato lasciarli tanto che renda una utilità
conveniente, come saria 5, 6, fin 7 per cento,
et il resto metterli a conto del capital finchè
fossero satisfatti del suo. </p>
<p>Et questo importeria assai, perchè niuno è che
habbia manco di l5 et 20 et molti anco 30 et
più per cento et i creditori doveriano contentarsi
facilmente di questo, perchè sono certi che, morendo
il Serenissimo re, i figliuoli vorranno veder ogni
cosa sotilmente et potriano forsi farli perder il
tutto. </p>
<p>Così Sua Maestà con le sue medesime entrate veniria
a liberarsi da tanti oblighi in spacio di qualche
anno, et quando regolasse le spese et disponesse in
modo l'entrate che l'ordinario havesse la sua
assegnatione ferma, provederla all'estraordinario con
manco difficoltà che non fa adesso che convien
aggravar i popoli di anno in anno per
le spese dei viver suo. </p>
<p>Et a questo si potria proveder facilmente quando Sua
Maestà stasse qualche tempo senza haver guerra, et
massime de Turchi, chè d'altre bande non ha da temer
niente, perchè, oltra che il Tirol, la Carintia et la
Stiria et altri luoghi sono forti di sito per esser
fra i monti, dove i passi sono stretti et difficili,
tutti i suoi regni sono pieni de popoli forti et
bellicosi et da farne gran stima. </p>
<p>Fa il regno di Boemia 6.000 huomeni d'arme, tutta
buona gente et 40 in 50.000 fanti i quali sariano
buoni se fossero essercitati, perchè è bella giente
et disciplinabile. </p>
<p>Gli huomini d'arme parte armano al modo nostro et
parte, come i  Sassoni, con un spedo et quattro
o cinque archibusetti da ruota, con la qual sorte
d'arme hanno fatto fin qui sempre buona prova. </p>
<p>Et i Turchi temevano più di 200 cavalli di questi,
che haveva il re in Ongaria, che di tutto il resto
dell'essercito. </p>
<p>I Francesi ancora, i quali, come ognun sa, superano
tutte le altre nation nella cavalleria, hanno provato
con suo grave danno nelle ultime guerre di Fiandra il
furor di queste arme, alle qual finhora non pare che
niuno habbia saputo trovar il vero modo di resister. </p>
<p>L'Austria et le provincie aggionte fano l0.000
huomini d'arme et più et 30 o 40.000 fanti. </p>
<p>Gli huomini d'arme della Carintia passano via, ma del
resto della gente puochi sono buoni per altro che per
far numero, perchè non vogliono nè patir nè obedir
et non hanno animo. </p>
<p>Il contado di Tirol et di Ferretto colla Svevia et
Alsatia fanno da 25.000 fanti et 2.000 cavalli,
tutta buona giente et stimata la maggior di Germania,
perchè si essercita sempre in tutte le guerre; et non
si fa mai insegna niuna de Tedeschi che non habbia
dentro qualche numero di costoro nonostante le
proibition che li sono fatte. </p>
<p>Tutta questa giente si meteria insieme, sempre che
bisognasse, per la difesa dei confini senza spesa del
re, perchè ognuno, o sia prelato o laico, ha obligo
di dar per ogni 10 fiorini d'entrata un cavallo
armato a tutte sue spese et mantenerlo finchè duri la
guerra. </p>
<p>Et gli huomini del paese vanno nell'essercito d'ogni
10 uno, et andariano ancora più quando bisognasse. </p>
<p>Oltra di questo, il Serenissimo re è in
confederation con diversi prencipi, i quali sono
obligati con Sua Maestà a commune difesa, come sono i
duchi di Sassonia col regno di Boemia, gli Svizzeri et
Grisoni col contado di Tirol et quelli altri paesi fin
in Alsatia et ultimamente la lega in Halprun con
questi et altri stati che ha Sua Maestà in
Germania. </p>
<p>Così il Serenissimo re de Romani, o per sè solo, o
con aiuto d'altri, ha tante forze che assicurano li
stati suoi dalla potentia d'ogni prencipe, o vicino, o
lontano. </p>
<p>Non parlo adesso de Turchi, perchè ne parlerò a suo
luogo. </p>
<p>Et quando non fosse il suspetto di loro, potria cavar
dell'Ongaria buon numero de cavalli leggieri et de
fanti, perchè, seben quel regno ha patite tante
rovine, però fa ancora più di 30.000 fanti et
20.000 cavalli. </p>
<p>I fanti per la maggior parte sono de quelli che loro
chiamano aiduchi  et martellosi et non sono
diversi dalli uscochi in altro se non che questi fanno
i suoi ladronezzi per mar et quelli per terra. </p>
<p>Sono huomini arditi et atti a sopportar ogni fatica
et disagio et, se fussero disciplinati, sariano
perfettissimi. </p>
<p>Li cavalli non sono tutti buoni perchè li nobili,
che hanno obligo di tenerli, fanno passar tutti li
suoi servitori et ognuno, sia che si voglia, tira la
paga de quattro fiorini al mese; ma con tutto questo
sono superiori d'ardir et di virtù alli Turchi,
et niuna cosa ha mai fatto gli Ongari inferiori se non
il numero. </p>
<p>In Transilvania si haveriano potuto metter in arme,
avanti questa ultima peste, forse 70 o 80.000
persone in questo modo: 30.000 Siculi et più,
20.000 Ongari, overo nobili, et altretanti Sassoni,
per la maggior parte buona giente, se fosse
essercitata et se havesse arme, le qual li
reggii non se  assicurano di darli in man
perchè hanno sospette la fede et la instabilità
loro. </p>
<p>Questo è il nervo di tutte le forze che ha al
presente il Serenissimo re de Romani, o per sua
difesa, o per offesa d'altri, delle qual non mi par
che sia da far poco conto. </p>
<p>Ma ben saria da farne maggior, quando potesse per
qualche tempo star senza guerra, finchè ricuperasse
tanto delle sue entrate, che non fusse astretto a
spender nei bisogni particolari della Casa i sussidii
che pagano i popoli, ma si servisse di quelli in far
delle imprese. </p>
<p>Et allhora non solamente gli altri principi, ma ancor
i medesimi Turchi haveriano da stimar et temer la
forza sua grandamente; perchè, quando Sua Maestà
havesse il modo di tener un essercito non molto
grande, ma ben ordinato et continuo in Ongaria et con
un buon capo, potria facilmente resister alle
incursioni loro et forse anco in spacio di tempo
ricuperar qualche parte del paese; perchè non ha
forza importante, che l'impedischa, nè passo
difficile, che il ritenga, massime stando la
Transilvania alla divotion sua, dalla qual sempre
potria haver soccorso di vettovaglie, di munition et
di gente. </p>
<p>Et come ognun sa, i Turchi non possono tener
continuamente un essercito grosso in campagna et,
senza grande avantaggio di numero, non haveriano ardir
di opponersi a soldati pratichi della guerra et della
sorte che haveria il re, quando volesse. </p>
<p>Et non mancano a Sua Maestà le arme necessarie per
armar tutti li suoi popoli et d'avantaggio, et di
munition et artegliaria ha grandissima copia et il
modo di farne più che ogni altro prencipe; à ancora
in un arsenal in Vienna molte fuste et bragantini con
tutti li suoi armizi benissimo a l'ordine.</p>
<p>Et in li tempi passati ha fatto un'armata nel Danubio
tanto potente che più d'una volta ha rotta l'armata
de Turchi et soccorso di vittovaglia et munition li
luoghi obsesi. </p>
<p>Onde non saria cosa impossibile, nè forse tanto
difficile quanto par, non dico solamente il diffender
ma anco il recuperar o tutta o parte dell'Ongaria in
spacio di qualche anno con un mediocre essercito. </p>
<p>Et non è ancora molto tempo che il re Matthias, se
ben haveva il regno d'Ongheria solo et haveva continua
guerra con Tedeschi da una banda et dall'altra con
Turchi, però si diffese da tutti et con poca giente
hebbe molte vittorie. </p>
<p> Et dapoi la sua morte i Turchi non hanno mai
hauto contrasto in Ongaria se non di gente comandata
et messa insieme tumultuariamente, onde hanno fatto
tanti acquisti più per viltà de altri che per virtù
propria. </p>
<p>Et si è visto per esperientia l'anno
1551 che quelle poche giente che haveva
il Serenissimo re in Ongaria al governo del s. Gio.
Battista Castaldo, seben havevano incontra gran numero
de Turchi, erano patroni della campagna et presero per
forza Temisvar, Lippa et altri luoghi d'importantia
sugli occhi dei Turchi. </p>
<p>Et haveriano fatti grandissimi effetti se il
Serenissimo re, o uno dei figliuoli, fosse stato in
persona nel essercito: il che non so se vederanno mai,
finchè Sua Maestà vive. </p>
<p>Et senza questo non si può sperar in un buon frutto,
perchè in tanta diversità de popoli et di lingue
niun altro capo harria autorità nè obedientia,
perchè li Ongari non obediriano a Todeschi, nè
Tedeschi ad Ongari, nè l'uno nè l'altro a Boemi. </p>
<p>Et li Spagnoli et Italiani sono odiosissimi a tutti,
non solamente per l'ordinario, ma ancora per la
memoria che l'una et l'altra nation ha lasciato di sè
in quelle bande: li Spagnoli novamente, i quali non
hanno fatto manco danno in Ongaria di quello che hanno
fatto i Turchi, et l'Italiani in altri tempi, che
messero a sacco et a fuoco l'Austria, la Stiria et la
Carintia, in modo che sforzarono il re a far un editto
per tutti i suoi stati che, ogni Italiano fusse, chi
lo volesse, potesse esser ammazzato impune. </p>
<p>Ma quando ben tutte queste nation fussero per star
all'obedientia di un capo, Sua Maestà non ha al
presente niun al suo servitio, a chi potesse commetter
una tanta impresa, nè so veder dove potesse voltarsi
per haverne. </p>
<p>De quelli che l'ha, i principali sono: il Palatin de
Ongaria, il s. Hans Hungnad et il s. Sforza, ciascun
de quali potria servir commodamente  per capo
della nation sua, et il Palatin delli Ongari,
l'Hungnad de Tedeschi et il s. Sforza de
Italiani, ancora che sia stimato un poco precipitoso. </p>
<p>Del Castaldo non parlo, perchè, oltra che non è al
servitio del re, non è huomo atto a carico generale
nè a tanto governo. </p>
<p>Più basso de questi Sua Maestà ne ha molti et fra
li Ongari si stimano i migliori Bortolamio Corvato,
Thomas Varcochi, Melchior Balais et Steffano Dobò
Vaivoda di Transilvania. </p>
<p>Di Boemi Gio. Berslorf et Carlo Saratin, capitani de
cavalli, et de Tedeschi ne ha gran copia che saria
superfluo et tedioso a nominarli. </p>
<p>Ho detto, Serenissimo prencipe, padri et signori
Eccellentissimi, tutto quello che mi è parso degno di
noticia della Vostra Serenità, della condittion delle
forze del Serenissimo re de Romani. </p>
<p>Il qual, se si considera la grandezza del stato et la
largezza dei confini, la fertilità dei paesi,
l'autorità, il gran numero di cavallaria et di gente
da guerra, è stimato meritamente fra i gran principi
d'Europa. </p>
<p>Et quando con la dignità imperial li sia aggionta
l'autorità, seben non fosse parte al fratello di
forze nè di consiglio, però sarà superior a molti
che da Carlo Magno in qua sono stati reputati degni
dell'imperio de christiani. </p>
<p>Il che acciò che si possa conoscer più chiaramente,
parlerò hora delle parti  dell'animo della
Maestà Sua, della prudentia, del consiglio et
dell'amicitia et inclination che ha verso questa
Illustrissima republica; in che spero di esser breve
et facile et forse non ingrato, se dalle Serenità
Vostra mi sarà fatta gratia di udirmi quietamente,
come hanno fatto fin hora. </p>
<p>Serenissimo prencipe, padri et nobili
eccellentissimi, dovendo parlar della disposition
dell'animo del Serenissimo re de Romani, mi
restringerò solamente a quelle cose che
possono cascar in consideratione della Serenità
Vostra et dei suoi ministri, che havevano a negotiar
con quel prencipe. </p>
<p>Et non mi estenderò molto nelle altre parti
dell'animo o del corpo della Maestà Sua, che sono
più presto soggietto d'historici et de poeti, che da
ragionare in questo Eccellenissimo senato. </p>
<p>Et per parlar con fondamento in una cosa tanto
importante et tanto difficile quanto è la cognition
dell'animo degli huomini, il qual a Dio solo è
manifesto et a noi si nasconde con mille modi,
ponderarò brevemente la natura et i
costumi di Sua Maestà et alcuna delle attion passate,
dalla qual si possa far giuditio delle future. </p>
<p>Il re de Romani finisce questo mese di genaro 52
anni, è di statura mediocre, è magro, ha il collo
lungo, la testa picciola, il naso grande et il labro
di sotto in fuori, come hanno tutti di quella Casa,
gli occhi mobili et vaghi, neli quali mostra più
presto dolcezza che maestà, la carne
bianca, la barba et i capelli rasi et non molti negri.</p>
<p>È de complession collerica naturalmente, ma per la
età et per diversi accidenti è mista de flemma. </p>
<p>Dei membri principali ha il cervello caldo et il cuor
freddo, le qual condition, se fossero in una persona
privata, sariano segni di pusillanimità et
incostantia, ma perchè Sua Maestà è prencipe et per
tutta la età sua ha atteso a gravi et importanti
negotii, ha moderato col lungo essercitio la
incomodità della natura. </p>
<p>Et benchè, in molte guerre che ha fatto con Turchi
et con altri per la diffesa de suoi regni, non habbia
mai voluto trovarsi in persona negli eserciti nè
lasciarvi andar niuno de figliuoli, il che gli ha dato
alcuna volta imputation appresso il mondo, tuttavia,
perchè l'attion delli prencipi si debbono sempre
interpretar più presto in buona che in mala
parte et non mai reprenderle ma sempre escusarle, Sua
Maestà non è forsi da riputar per questo di poco
animo ma più presto cauta et prudente; perchè,
havendo la natura più inclinata alla pace che alli
travagli della guerra et conoscendo le arme sue
dubbie et di poca fede, non ha voluto metter se stessa
nè li figliuoli in quei pericoli, nelli quali una
sola volta che s'habbi la fortuna contraria,
basta per sempre. </p>
<p>Così, benchè si vede Sua Maestà mutarsi d'opinion
alcune volte, non è da interpretar in mala parte, ma
più presto da giudicarla savia, accomodandosi con li
tempi o facile o piacevole, concedendo alcuna volta
qualche cosa all'opinion delli suoi consiglieri o
d'altri in chi habbi fede. </p>
<p>Et questa è cosa certa, che quelli che sono amati da
Sua Maestà, hanno tanta auttorità seco che li
possono persuader ciò che vogliono et quelli sono
amati che hanno li costumi conformi alla Maestà Sua,
la qual stima sopra ogni altra cosa la religion, la
modestia et la bontà di vita. </p>
<p>Et di queste parte ne fanno gran profession li suoi
consiglieri et tutti quelli che li sono più cari,
onde niuna cosa può farli un ambasciatore più grato
che questi costumi, costumi proprii da huomo
christiano et di vita civile et veramente di huomo di
republica. </p>
<p>Et all'incontro quelli, che hanno costumi diversi et
contrarii a questi, sono riputati leggieri et
scandalosi et sono poco amati dal Serenissimo re et
poco stimati dalla Corte. </p>
<p>Con queste singolar virtù ha aggionta Sua Maestà
una piacevolezza di natura quasi incredibile, una
facilità nell'udire et essaudir tutti, una
magnificentia regia non solamente nel viver et vestir
suo, ma ancora nel donar a questo et a quello, le qual
cose fanno Sua Maestà amabile più d'ogni altro
principe che viva a questi tempi. </p>
<p>È giusto et clemente: giusto con quelli che peccano
per malitia, clemente con quelli che si riconoscono
delli loro errori, parendoli cosa da re non manco
perdonar a chi se humilia che castigar chi vuole star
ostinati. </p>
<p>E sopra tutte le altre cose mostra una grandissima
inclinatione alla pace, o sia per natura, o per il
stato in che Sua Maestà si trova con poco modo di far
guerra, o per la persuasion delli suoi consiglieri,
delli quali, come dirò dapoi, niun è che habbi
prattica di guerra. </p>
<p>Queste cose potriano forsi far creder che non si
dovesse temer da lei niun moto d'arme, ancorchè per
qualche cosa la si sentisse offesa. </p>
<p>Ma bisogna considerar un altra condittion la qual non
gli è manco propria che l'aborrir la guerra. </p>
<p>Questa è, che Sua Maestà ha un animo ambicioso et
cupido d'honor et impaciente delle ingiurie et vuol
esser rispettata non solamente nei fatti, ma ancora
nelle parole, in modo che non sopporta, non dico di
sentirsi punger lei, ma che delli suoi ministri sia
parlato manco che honoratamente. </p>
<p>Et di questo suo animo ne possono render buon
testimonio tutte le attion della Maestà Sua, et
publiche et private. </p>
<p>Et quanto alle publiche, si è visto nelle cose
d'Ongaria che Sua Maestà non ha voluto mai consentir
che il re Giovanni possedesse quel regno quietamente,
ancorachè si offerisse di volerlo  riconoscer
da lei in feudo et pagarli ogni anno 50.000 ducati
di tributo et possederlo in vita sua solamente. </p>
<p>Et benchè Sua Maestà fusse consigliata dai suoi che
accettasse questo partito come più utile et più
sicuro, et fra gli altri il Rauber, già vescovo di
Lubiana, li mettesse avanti tutti quelli pericoli
delle cose turchesche che si sono viste succeder in
effetto, però non fu possibile che Sua Maestà
consentisse, riputandosi ad ingiuria che una persona
privata havesse havuto ardir di contender seco per un
regno, che per molte ragion antiche et nuove doveva
provenir in lei, et parendoli che il mondo dovesse
creder che più per paura o per non poter far altro
che per libera volontà consentisse a questo accordo. </p>
<p>Et fu chi sentì allhora Sua Maestà che disse che
voleva più presto spender tutti gli altri suoi regni
che sopportar che colui regnasse. </p>
<p>Et tanto puotè in lei il sdegnio che volse
humiliarsi col s. Turco et farsi suo tributario,
quando lasciasse la diffesa del re Giovanni. </p>
<p>Et a questo effetto mandò Girolamo Laschi a
Costantinopoli, il qual scoperse tutte le trattation
che erano state fra quelli re a Turchi. </p>
<p>Et il re Giovanni era per perder la amicitia et la
prottecion loro, se non si fosse aiutato con li danari
et con gli amici. </p>
<p>Un altro solo essempio voglio che mi basti. </p>
<p>Il duca Giovanni Federico di Sassonia elettor, come
diè ricordarsi la Serenità Vostra, fu contrario alla
elettion del Serenissimo re in re de Romani, et dapoi
che fu eletto, protestò contra quella elettion come
non legitimamente fatta et contra la bolla aurea di
Carlo IV. </p>
<p>Et benchè dapoi si rimovesse da quel protesto, però
tanto fu il sdegno che prese Sua Maestà per vedersi
haver poco rispetto che si tenne a mente la ingiuria
finchè gli venne occasione di vindicarsi, che fu nel
1547 al tempo della guerra di Sassonia,
et quello che non ha mai voluto far per diffesa d'i suoi
regni fece allhora per offender quel duca: perchè andò
in persona nell'essercito et fu il primo con la
sua gente a passar il fiume Albi, il qual altri non
vedevano che si potesse guazzar. </p>
<p>Onde ne seguì che il stato di quel duca fo rovinato
et lui preso et la sua gente disfatta. </p>
<p>Delle attion private si potriano addur infiniti
essempi di severità usata  dalla Maestà Sua
contra i baroni d'Austria, di Boemia et di Ongaria,
che le sono stati contrari o le hanno havuto poco
rispetto. </p>
<p>Ma lascio per brevità. </p>
<p>Non voglio però lasciar di dir che niun'altra causa
ha impedito la essecution delle sententie di Trento
fra Sua Maestà et la Serenità Vostra, se non i
disordini che sono sopragionti, come le tante
differentie dei confini della navigation delli Uscochi
et altre de più importantia che dirò poi al luogo
suo. </p>
<p>Le qual tutte sono imputate ai ministri di questa
Eccellentissima republica, onde è persuaso a Sua
Maestà che Vostra Serenità non la stimi et non
faccia di lei niun conto. </p>
<p>Et la pena degli ambasciatori è, quando occorre
alcun de questi disordini, l'indolcir l'animo di Sua
Maestà et levarli queste opinion della mente, il che
non è sempre facile perchè i disordini occorrono
troppo spesso; et benchè i ministri del Serenissimo
re siano di mala natura, però neanche quelli di
Vostra Serenità sono tutti buoni. </p>
<p>Questo potrà bastar a mostrar chiaramente quanto il
Serenissimo re de Romani voglia esser rispettato et
honorato et quanto sia ostinato alla vendetta delle
offese et ingiurie che li sono fatte, le qual non si
scorda mai. </p>
<p>Perchè, oltra che ha una profondissima memoria, et
mette a mente ad ogni cosa, per minima che ella sia,
come le offese che si fanno a principi sono di natura
che, o grandi o picciole che siano, non si scordano
mai onde non ha da pensar niun di offender nè
d'ingiuriar Sua Maestà con opinion ch'Ella sia
per scordarsi o per non risentirsi, per esser di
natura facile et inclinata alla pace, ma stia pur
preparato ad aspettar la vendetta, o tardo o per
tempo, perchè Sua Maestà possa, anco con qualche
pericolo delle cose sue. </p>
<p>Questo è quanto io ho compreso della natura et dei
costumi del Serenissimo re de Romani, il che, se sarà
ben considerato, potrà mostrar facilmente la via agli
ambasciatori di farsi grati alla Maestà Sua et a
Vostra Serenità di far le deliberation sue così
fondate che possa, et lei commettendo, et gli
ambasciatori essequendo, sperar di ottener tutto
quello in che occorrerà valersi della Maestà
Sua. </p>
<p>Et benchè il Serenissimo re de Romani è molto sano
del corpo et ben disposto et attende a conservarsi col
viver temperatamente et col grande essercitio che fa
di continuo, et massime nella caccia, et con fuggir
tutte quelle cose che li possono dar molestia di
animo, in modo che si può prometter lungissimi anni;
et è commune opinion dei medici che sia per
sopraviver ai figliuoli; tuttavia, perchè
possono occorrer diversi accidenti, non mi par
superfluo  discorrer brevamente la natura et i
costumi dei figliuoli ancora, et massimamente perchè
in qualche occasione potrà importar assai l'haverne
noticia. </p>
<p>Hebbe Sua Maestà per moglie la regina Anna,
figliuola del re Vladislavo et sorella del re
Lodovico, della qual ha havuto 15 figliuoli, 4
maschi et 11 femine. </p>
<p>Delle femine non accade dir altro se non che una
morì in età tenera, due ne ha havute per moglie il
re di Polonia, una ne ha il duca di Baviera et
un'altra il duca di Cleves. </p>
<p>Restano sei in Inspruch al governo di persone
honorate et de buoni costumi, delle qual la maggior
era disegnata per moglie al prencipe di Spagna, hora
re, di Inghilterra, et per questo, seben ha più età
de alcune delle altre che sono maritate,
non ha ancora marito. </p>
<p>Un'altra era disegnata al moderno duca di Savoia,
un'altra al prencipe di Ferrara, un'altra ad un duca
di Sassonia et la ultima, di età di 7 anni, fu
promessa al figliuolo del re Giovanni d'Ongaria nella
cession della Transilvania. </p>
<p>Ma così questa come le altre hanno ancora incerte le
sue nozze. </p>
<p>Dei maschi uno morì in cuna che si chiamava Giovanni
et ne viveno Massimilian, eletto re de Boemia, di età
di 27 anni, Ferdinando de 25, Carlo de 15. </p>
<p>Solo il re di Boemia ha moglie, la figliuola
dell'imperator, della qual  ha 4 figliuoli che
vivano, 2 femine et 2 maschi, Ridolfo di 2 anni
et mezzo et Ernesto di 18 mesi. </p>
<p>Ha quel re un ingegno grave et aspira a cose grandi,
è di poche parole, ma tutte sensate, si mostra
humanissimo con Italiani, con Spagnoli severo, con
Tedeschi libero et sempre allegro, con Boemi facile et
con Ongari vivo et risoluto. </p>
<p>Et ai costumi di tutte le nation si accomoda in modo
che pare, che sia nato al mondo per farsi temer dalli
Spagnoli et amar et riverir da tutti gli altri. </p>
<p>Riverentissimo al padre, siccome sono anco gli altri
fratelli, et sempre che le parla tien la testa
scoperta con singolar essempio della riverentia che
diè portar ogni figliuolo al padre. </p>
<p>Ma però non è molto contento della Maestà Sua,
perchè non se lo lascia partir d'appresso, onde li
pare dipendersi, et se ne vergogna. </p>
<p>Et nelle cose del governo biasima la imperitia dei
consiglieri, la facilità di Sua Maestà et il troppo
rispetto che ha all'imperio, il che li par che sia
stata causa di alienarli l'animo della nation tedesca
et di farli perder la Ongaria, perchè, in tempo che
si poteva far qualche frutto in quel regno, il
Serenissimo re abbandonò ogni cosa per andar a
metter d'accordo il duca Maurittio con Sua Maestà
Cesarea. </p>
<p>Per queste cause il Serenissimo re non vuole che Sua
Altezza habbia molta auttorità, nè li vuol dar niun
governo, perchè conosce l'animo suo et dubita che non
staria lungamente quieto. </p>
<p>Tutte queste cose et altre che dirò dapoi ho inteso
dal Serenissimo re di Boemia medesimo, il qual, per
rispetto di Vostra Serenità, ha mostrato meco una
gran confidentia, come ho scritto molte volte, et, si
come mi pareno d'importantia, così ricordo
riverentamente che siano tenute secrete; et seben
venissero a sapersi d'altri, non possi che gli
ambasciatori di Vostra Serenità le vadono spiando et
publicando, perchè se li leverà la fede et
l'auttorità appresso ogni principe con indignità di
quel grado et senza utile della Serenità Vostra. </p>
<p>Con l'arciduca Ferdinando non ho potuto conversar
molto, perchè, stando Sua Altezza in Boemia, non è
occorso che sia stato troppo spesso nè troppo
lungamente col padre, ma per quanto ho potuto
comprender, mi pare tutto tedesco. </p>
<p>Dell'arciduca Carlo in questa così tenera età non
si può far niun certo giuditio, ma mostra un gentil
et piacevole ingegno. </p>
<p>De questi tre principi niuno è che possa promettersi
di sopravivere al padre, perchè Massimilian ha una
indisposition che li dà spesso gran travaglio, la
qual alcuni medici vogliono che sia mal caduco, altri
tremor di cuore, altri che proceda da aggregation di
materia nella bocca del stomaco. </p>
<p> Et quando cominciò a sentirla, che fu in
Inspruch al tempo che vienne con la moglie de Spagna,
fu un medico che, per non saper dar altra causa, hebbe
per opinion che fosse veneno dato a tempo, et durò
per molti mesi questa suspetion nella corte, ch'el
cardinal de Trento havesse fatto tal effetto: et chi
diceva per servir l'imperator, chi ad instantia
d'altri. </p>
<p>Et non fu molto difficile a persuaderlo anco al
Serenissimo re, il qual di natura è credulo, in modo
che Sua Maestà ne parlò alcune volte con i suoi et
lo chiamava <foreign lang="lat">venenum venetum, </foreign>non credo per altro
che per il nome che ha il Marteloso in quell'arte
della qual si credono miracolose buggie in quelle
bande. </p>
<p>Hora mo' che la causa va tanto in lungo, si sono
chiariti di veneno, ma della qualità del mal sono
ancora in dubbio, onde vien fatta anotomia di quel
povero prencipe con gran pericolo, che, se Dio non lo
aiuta, non sia per durar lungo tempo in vita. </p>
<p>Ferdinando, per quanto intendo, soleva patir certe
vertigini et strettura d'orina, che in un giovine di
quell'età non è di poca importantia et massime che
nel mangiar et bere et altri appetitti carnali non
pare che habbia quella regola, che bisognieria. </p>
<p>Carlo è sano fin qui, ma è di natura deboluccia, la
qual, però, potria esser che con la età si andasse
confermando. </p>
<p>Per queste cause non si può far certo giuditio come
anderano divisi li stati del Serenissimo re dapoi la
sua morte, ma nella corte si ragiona che, quando
vivono tutti tre, Massimilian haverà il regno
d'Ongaria et di Boemia et il ducato d'Austria,
Ferdinando i ducati di Stiria, Carintia et
Carniola con quella poca parte di Friuli et de Italia,
Carlo il contado de Tirol, et quegli altri stati in
Svevia et in Alsatia. </p>
<p>Ma tutte queste cose saranno regolate dalla ultima
volontà del padre, della qual fin hora non si sa
niuna certezza et, se si sa, non si dice. </p>
<p>Espedita questa parte della natura et costumi del
Serenissimo re de Romani et della condition dei
figliuoli, dirò una parola del suo conseglio. </p>
<p>Et è da notar che quelli che hanno nome de
conseglieri regii sono in gran numero, perchè chi ha
il carico della giustitia, chi del danaro, chi delle
cose particolar di uno o d'un altro regno, et molti
non hanno niun carico, ma sono honorati con quel
titolo solamente. </p>
<p>Et de questi non intendo parlar, perchè, seben hanno
nome de consiglieri, però non consigliano mai. </p>
<p>Quelli che hanno il carico della giustitia, non si
impediscono in cose  de stato et così quelli
del danaro; et se pur se impediscono, non fanno altro
ch'essequir ch'è stato deliberato da altri. </p>
<p>Dei conseglieri particolari di questo o di quel regno
havendo detto a sufficientia la condittion de tutti li
stati, non accade a dir cosa di momento.</p>
<p>Parlerò adunque solamente di quel conseglio che non
ha niun carico particolar, ma abbrazza tutto, et,
senza quello, non si tratta nè si conclude mai cosa
che sia d'importantia. </p>
<p>Questo si chiama il consiglio secreto, nel qual
entrano, oltra il re et i due figliuoli Massimiliano
et Ferdinando, quattro personaggi et non più: il
marescial, l' Ofman, il dottor Jona, vice cancellier,
et il dottor  Ghanger. </p>
<p>Tutti quattro sono Tedeschi et nati bassamente et,
quando venero al servitio di Sua Maestà, erano
poveri, ma hora sono fatti illustri per la dignità
che hanno et per le molte ricchezze, le quali de dì
in dì vanno crescendo. </p>
<p>Niun di loro ha prattica delle cose di guerra et poca
di quella di stato, perchè non hanno cognition nè
esperientia del governo degli altri prencipi, nè si
vede in loro altra condition segnalata, salvo che il
marescial è gentil et amorevole, l'Ofman eloquente
nella sua lingua, il Jonas astuto il Gienger giusto et
di buona mente, ma poco s'impedisse nei negotii, e
quanto può, sta absente dalla corte. </p>
<p>Non si amano l'un altro, ma ben si hanno rispetto, et
a quello che l'uno propone, l'altro non contradisce
mai, o rare volte; non amano altra nation che la
tedesca et altretanto sono odiati loro, massime dalli
Ongari i quali dicono che questi sono la sua rovina. </p>
<p>Il Serenissimo re l'ama tutti grandamente, et,
perchè è causa et autor de tutto il ben che hanno,
crede che debbano esserli sempre fedeli. </p>
<p>Et è cosa certa che questi governano Sua Maestà et
hanno tanta autorità che voltano l'animo suo dal sì
al no et dal no al sì et se alcuno vorrà ottener
cosa d'importantia, seben il re fusse disposto quando
non habbia disposti questi, si affatica indarno. </p>
<p>Il modo di disponer è honorarli, presentarli et
farseli amici, et io lo ho provato nella materia delli
Uscochi, chè il maggior contrario erano i presenti et
le promesse di capitanio di Segna, che fanno più
guerra ai sudditi di Vostra Serenità che no fanno gli
Uscochi. </p>
<p>Et io non havevo altro scudo da diffendermi che le
parole, le quali non possono contrastar con loro. </p>
<p>Due di questi ho lasciati al mio parer assai ben
disposti verso Vostra Serenità il marescial et il
Gienger. </p>
<p>Con gli altri due non ho potuto conversar troppo
perchè l'Ofman è vecchio et serva gran gravità et
il Jonas ha molti negoti perchè le espeditioni tutte
passano per le mani sue. </p>
<p> Il Gienger ho acquistato col mezzo del Pilla,
suo genero, il qual era molto mio et è persona
prudente et di bellissimo giuditio et forse il miglior
soggietto di quella corte. </p>
<p>È al presente consiglier sopra i danari, et quando
mancasse uno de questi quattro principali, potria
succeder in suo luogo, perchè è molto amato et
stimato dal re et dalla corte, et, se Iddio volesse,
che pervenisse a quel grado, Vostra Serenità
potria sperar che ogni differentia,
et vecchia et nova, che è fra quel re et questa
republica si componesse facilmente col suo mezzo. </p>
<p>Col marescial ho havuto conversation molto domestica,
et ultimamente, nel prender licenza, me si offerse con
amorevolissime parole di procurar sempre con ogni suo
studio la conservatione della pace et amicitia del
Serenissimo re colla Serenità Vostra. </p>
<p>Et io cercai di accenderli maggiormente a questo con
quelle parole, che mi parsero al proposito, laudando
et promettendoli di far che Vostra Serenità
intenderà questo suo animo et gliene haverà obligo. </p>
<p>Et invero ho trovato sempre questo signor più
trattabile degli altri et mi pareria che giovasse
assai l'accarezzarlo et mostrar di tenersi conto di
lui, il che si potria forsi fare comodamente, quando
Vostra Serenità, o con la presente occasion, o con
altra, lo honorasse con una sua lettera mostrando di
haver cari et accetti gli officii, che S. S. ha fatti
verso i suoi ambasciatori con qualche parola
amorevole. </p>
<p>Il che facendosi per l'ordinario con altri signori
che hanno grado alla corte dell'imperatore et d'altri
principi, non so perchè dovesse esser inconveniente
farlo con questo et con occasion anco con gli altri
suoi colleghi, i quali non hanno manco autorità
appresso il Re de Romani di quella, che ha monsignor
di Arras appresso l'imperatore o altri appresso il
re Christianissimo; ma Vostra Serenità sapientemente
metterà questo mio ricordo in quel costrutto che
parerà alla sapientia sua. </p>
<p>Oltra questi quattro che ho nominati sono ancora due
altri personaggi, i quali, seben non entrono nel
consiglio secreto, però hanno grande autorità col
Serenissimo re. </p>
<p>L'uno è il s. Martin de Guzman, supremo camerier, et
altro il conte Sigismondo de Lodron, gran
cavallarizzo. </p>
<p>Il Guzman è Spagnol et serve il re già 30 anni et
vien adoprato nele legation più secrete et di più
importantia, et non si vede che Sua Maestà habbia
tanta domestichezza con altri quanto con lui, et seben
va molto reservato in usar l'autorità sua col re,
però si può creder ragionevolmente che l'habbia
grandissima et che il parer suo sia messo in
construtto da Sua Maestà non manco che se
fosse uno de' suoi conseglieri principali. </p>
<p>Il Conte Sigismondo è un homo terribile et
malinconico, et ha avuto gara et contention con tutti
i principali della corte, ma per esser servitor
vecchio et sempre fedel alla Maestà Sua. </p>
<p>Per questo ella desidera ch'el sia rispettato et
tante volte et con tanta instantia mi ha parlato,
perchè sia messo fine a quelle sue differentie de
confini con la Vostra Serenità, le qual sono state
causa che quel conte ha fatto spesso de' mali
officii.</p>
<p>Ma per concluder una volta questa parte dico che per
le cose dette, et per altre che se potriano dir non
può esser se non di gran giovamento alle cose della
Vostra Serenità l'intertener con officii amorevoli
questi principali servitori del Serenissimo re,
perchè avendo l'animo loro, si ha quel della maestà
Sua, la qual per l'ordinario cerca di compiacer
alli suoi in ogni cosa.</p>
<p>Tutto questo et altro che dirò appresso ho conferito
col clarissimo successor mio, et in quel spacio di
tempo che son stato con Sua Maestà gli ho dato conto
di tutto quel che con assidua diligentia ho potuto
comprender in 30 mesi che son stato a quella corte;
onde et per questa causa et per la molto prudentia et
gravità della Maestà Sua Vostra Serentià si può
prometter da lei bonissimo servitio. </p>
<p>Et io posso affermarli che supplirà abondantemente a
tutto quello in che io forsi per qualche indisposition
di corpo o di spirito havesse mancato.</p>
<p>Fin qui ho parlato dell'animo del Serenissimo re et
delli figliuoli et delli consiglieri suoi in general. </p>
<p>Parlerò hora particolarmente della inclination sua
verso altri principi: la qual parte è tanto più
necessaria ad intender, quanto che dell'amicitia,
odio, pace, guerra, tumulto, o altra concorrentia che
sia fra i principi, si può far più soldo giuditio et
star in espettatione più certa de tumulti o di
tranquillità nel mondo.</p>
<p>Et principiando dal pontefice, come supremo capo de'
chrisitani, non essendo fra Sua Santità et il
Serenissimo re niuna causa d'inimicitia, si può
creder che vi sia buona intelligentia, et massime
perchè il Serenissimo re è religioso et Sua Santità
ha sempre mostrato di favorir l'imprese di Maestà Sua
contra infedeli,  non solamente con le parole,
ma ancora ultimamente con gli effetti, havendo
consentito che le annate, che dovevano pagar
i vescovi d'Ongaria per la confermation sua, siano
spese in beneficio di quel regno; oltra di questo, per
il caso seguito della morte di fra Zorzi, cardinal di
Varadino, di ordine della Maestà Sua, sopra il qual
caso fo formato processo per l'abbate Martinengo,
nontio di Sua Santità. </p>
<p>Et perchè il Serenissimo re intendeva di provar che
quel cardinal era stato morto con giusta causa,
opponendoli che l'havesse intelligentia con Turchi et
animo di tradir l'essercito di Sua Maestà et la
Transilvania, non pare che siano fatte le
giustification dal canto del re così chiare come
bisognia et massime perchè i testimoni che deposero
in quel processo, tutti sono interessati overo come
complici del fatto, o come servitori della Maestà
Sua. </p>
<p>Onde, volendo in ogni modo il Serenissimo re esser
assolto, fa dimostration verso Sua Serenità di
singolar osservantia. </p>
<p>È ben vero che qualche volta ha mostrato non così
buona sodisfattion della Santità Sua, giudicandola
più inclinata alle cose temporali che alle
spirituali; donde ne nasce poca auttorità che ha la
Chiesa romana in Germania, la qual ogni giorno più va
perdendo. </p>
<p>Et mi ricordo che, parlando il Serenissimo re meco ad
un certo proposito del dar più beneficii ad una
persona sola et distribuir li vescovati in giovani
contra le costitution del Concilio di Trento, accusava
il pontefice che non osserva quelli decreti et vuole
che siano osservati in Germania. </p>
<p>Disse anco Sua Maestà, quando intese le gran
preparation che si facevano in Roma per la riforma, le
qual poi si risolsero in prohibir che non si potesse
più andar in cocchio. </p>
<p>Mostra oltra di questo di temer che per ogni piccolo
accidente Sua Santità entri qualche guerra, come ha
fatto per il passato, il che si può dir che ha
partorito tutti i tumulti che si vedono al presente
nel mondo. </p>
<p>Delli figliuoli di Sua Maestà, l'arciduca Ferdinando
et Carlo non mostrano d'haver troppo zelo alla
Santità Sua, ma il re di Boemia va più riservato et
mostra d'imitar il padre più degli altri. </p>
<p>Tuttavia molti sono d'opinion che, quando il
Serenissimo re mancasse tutti i suoi stati, che per
l'autorità di Sua Maestà più che per altro
conservano la religione et li riti catholici, si
volteriano a qualche  setta et dalli principi
non saria messo quel studio nella religion che fa hora
la Maestà Sua, la qual, dal prender l'arme in fuora,
fa et faria sempre ogni cosa possibile per
conservarla. </p>
<p>L'animo del Serenissimo re verso l'imperatore, se si
considera dalle parole et dagli effetti che si vedeno,
non si può dir se non che sia riverentissimo et
osservantissimo, non come di un fratello verso un
altro fratello, ma come di un figliuolo verso il
padre. </p>
<p>Et questa è cosa certa et s'è vista per esperientia
che 'l Serenissimo re ha lasciato andar in ruinna molte
volte le cose sue per servitio dell'imperator, et
ultimamente già due o tre anni ha perso tanto in
Ongaria non per altro che per aiutar Sua Maestà
Cesarea, la qual non haveva bisogno, perchè
non solo andò diverse volte in diverse terre per
acquistar il duca Mauritio, et con manco rispetto
forsi di quel che si conveniva alla dignità sua, et
in tempo che più bisognava che attendesse alla difesa
delli suoi regni, perchè li veniva adosso Achmeth
Bassà con un grandissimo essercito, ma ancora si
contentò che Sua Maestà si servisse de' danari
del contado de Tirol et di tutte quelle insegne de
fanti et di quel numero de cavalli che erano preparati
per mandar in Ongaria contra Turchi. </p>
<p>Donde ne seguì la rotta del s. Sforza, la perdita di
Temisvar, Lippa et Zolnoch et altri luoghi et della
reputation, che più importa. </p>
<p>Il che ha portato così poco manco che la rovina
d'Ongaria. </p>
<p>Et tanta è la riverentia et il rispetto che ha il re
de Romani alla Maestà Cesarea che non tratta mai nè
conclude niuna cosa d'importantia senza il suo
consiglio. </p>
<p>Questo ho visto diverse volte et inteso da molti et
me è stato affermato dal Serenissimo re de Boemia, il
qual, parlando con me confidentemente, mostra d'esser
molto diverso dalla opinion del padre in questa parte. </p>
<p>Et le cause che 'l movono non sono leggiere: una è la
materia della cession dell'imperio, la qual ha accesso
l'animo di quel re di sorte che più non si potria, et
benchè pari al presente che questa trattation sia
sopita, però me ha detto quel re in gran secreto che
l'imperator è per tentarla certo un'altra volta, ma
perchè sa che non la ottenerà de plano et che li
sarà sempre negata, però aspetta il tempo di
tentarla, quando possa usar la forza; et che, finchè
dura la guerra col re di Francia, non ne farà moto
per non  tirarsi maggior furia adosso, ma, se
farà la pace con quel re, la tenterà allhora et la
otteneria, se non sarà niun che possa contrastarli. </p>
<p>Questa è una delle principal cause che fa che il re
de Boemia ha una mala disposition verso la Maestà
Cesarea. </p>
<p>Un'altra è che, seben quel re per raggion doveva
sperar che alla moglie fusse dato qualche stato in
dote, come gli era stato promesso, et prima di lui al
duca d'Orliens fratello del presente re
Christianissimo, al qual fo data intentione di darli
quella regina per moglie con dote del ducato di Milano
o della Fiandra, però fin hora non ha havuto altro
che una promessa di 30.000 taleri all'anno, la qual
non ha ancora assegnattion in niun luogo, ma sta a
discrettion dell'imperator di pagarla dove et quando
li piace. </p>
<p>Et poichè Sua Maestà Cesarea ha congionti tutti
quei stati col regno d'Inghilterra, si è persa tutta
la speranza d'haver nè l'uno nè l'altro, onde, per
non perder anco questa pension, è stato commesso a
don Pietro Lasso, il qual fo mandato ambasciator in
Inghilterra a rallegrarsi delle nozze, che tratti con
Sua Maestà Cesarea di haver una assegnation ferma
dove s'habbino da trazer quei danari. </p>
<p>Et fino il mio partir dalla corte non s'era inteso
che fosse seguita niuna resolutione in quel negotio. </p>
<p>Un'altra causa è che l'anno passato, quando il
marchese Alberto era in arme et si temeva che
assaltasse la Boemia, non si potè mai indur
l'imperator a sententiarlo al bando imperial come
auttor delli tomulti di Germania, finchè non
fo rotto tre o quattro volte; et benchè fosse poi
bandito per la camera imperial di Spira, però si
trovorono lettere dell'imperatore scritte a quel
marchese con tutti i titoli che si solevano darli
prima che fosse dechiarito ribelle. </p>
<p>Et mi disse il re di Boemia più volte che questo
faceva creder che l'imperatore havesse caro di veder
suo fratello et lui suo genero costituiti in
necessità di gittarseli in brazzo. </p>
<p>Tutti questi rispetti nuovi et altri che lascio per
brevità hanno rinovato nell'animo de questi giovani
le cose vecchie le qual, seben il padre per la natura
sua facile haveva interpretata in bene, però,
riducendosi hora a  memoria con questi
argomenti, sono stimate assai, onde
accusano l'imperatore che non per carità, ma per
avaritia, fino al tempo che re Ferdinando era
giovenetto, si facesse rinontiar tutti li stati sotto
spetie di voler governarli, ma con opinion di tenerli
per sè: di che dicono esser segni evidenti
che l'imperatore voleva persuaderli che si facesse
ecclesiastico, offerendoli l'arcivescovado di Toledo
et di farlo far cardinal. </p>
<p>Ma perchè Ferdinando non volse assentir, l'imperator
entrò in sospetto di lui et lo fece custodir per un
tempo havendo rimosso dal suo governo il comendator
Chignones et altri; il che fu causa di quei tumulti
del regno d'Aragona, perchè Ferdinando, per esser
nato et notrito in Spagna et per haver il nome dei re
antichi, era et è al presente molto più amato in
quel regno che l'imperator, il qual si tien per
estranio. </p>
<p>Per questo Sua Maestà Cesarea lo chiamò subito
fuori di Spagna et non volse che aspettasse tanto che
venisse tempo comodo alla navigation, onde si annegò
quasi per la fortuna. </p>
<p>Et dapoi fo gran difficoltà a far che Sua Maestà
Cesarea credesse a quella rinontia et restituisse al
fratello la portion sua de beni paterni et materni et
perseguitò tutti quelli che consigliavano Ferdinando
in questo negotio, come fo il Salamanca, conte di
Ortemburg et altri. </p>
<p>Et benchè dapoi habbia mostrato di amar et di tener
conto del fratello in tanto che consentì che fosse
eletto re de Romani, però dicono che tutto è fatto
fintamente per dar pasto al mondo, et che non per
Ferdinando, ma per conservar l'imperio nella casa,
contentò che fosse eletto. </p>
<p>Et io ho inteso che fino allhora il re de Romani
promisse all'imperator di rinontiar quella dignità a
suo figliuolo ogni volta che Sua Cesarea Maestà lo
ricercasse.</p>
<p>Questo non mi ha mai detto il Serenissimo re di
Boemia il quale mi ha detto tutte quell'altre cose, ma
lo ho inteso d'altri, i quali anco laudano il re che
habbia tenuto modo di ingannar la speranza
dell'imperator, come l'imperator ha voluto ingannar
lui. </p>
<p>Queste cose adunque, et nuove et vecchie, hanno
alterato grandemente l'animo del Serenissimo re di
Boemia et dell'arciduca Ferdinando et di tutti i
principali di quella corte. </p>
<p>Et sono molti che credono che anco il Serenissimo
 re Ferdinando sia nell'animo diverso da quello
che mostra nelle parole et negli effetti, ma che
saviamente asconda quello, che manifestando non li
potria far niun giovamento, et massime che Sua Maestà
conosce molto bene che il conservarsi unito con
l'imperator accresce riputation a lei et
sicurtà alle cose sue. </p>
<p>Da questo discorso si può facilmente comprender che
il Serenissimo re de Romani et i figliuoli non
habbiano in secreto quella buona intelligentia col re
d'Inghilterra che mostrano di haver in palese. </p>
<p>Quanto al re Christianissimo, non si può creder
salvo che Sua Maestà sia molto mal sadisfatta da quel
re, non solamente per rispetto che ella ha con la
Maestà Cesarea, ma ancora perchè i molti fatti da
Turchi contro la Ongaria sono imputati a Sua Maestà
Christianissima, la qual pare che attenda a debilitar
il Serenissimo re de Romani, forse non per odio che
gli habbia contra, ma per tenerlo occupato in
modo che non possa soccorrere al fratello. </p>
<p>Et questa opinione si accresce per il favor che ha
dato Sua Maestà Christianissima al marchese Alberto,
il qual communamente si crede che habbia havuto da
quel re ogni fomento ai suoi huomini. </p>
<p>Queste cose hanno commosso l'animo anco del
Serenissimo re di Boemia il qual da prima pareva che
non potesse odiar quel re, seben lo vedeva esser così
grande nemico del socero, et seben quando Sua Altezza
venne di Spagna li furono prese dall'armata di Francia
alcune navi con carico di diverse robbe. </p>
<p>Et mi ricordo che, ragionando quel re meco con la sua
solita domestichezza del re di Francia, il qual chiama
il compare, disse molte cose dalle qual si potè
comprender che non havesse malanimo contra Sua Maestà
Christianissima et soggionse che, passando per Italia
il s. duca di Ferrara, fece un largo officio in
escusation della presa di quelle navi et si
offerì di far restituir il tutto et appresso farli
dimandar perdono per un ambasciator mandato aposta. </p>
<p>Onde parse a Sua Altezza di conoscer che quel re gli
haveva rispetto, ma però non volse che seguisse la
restitucione, che li fosse mandato ambasciatore per
non rendersi sospetto alla Maestà Cesarea. </p>
<p>Hora, veramente, che  quel re ha favorito
Alberto et sollecita i Turchi ai danni suoi et del
Serenissimo re suo padre non resta nella buona
satisfattion, che haveva di prima. </p>
<p>Quanto ai Serenissimi re di Portogallo, di Danismarca
et di Svetia, poco è da dire, perchè non si vede che
caschino in niuna consideratione nelle cose di Sua
Maestà. </p>
<p>È vero non si può creder ch'el re di Danismarca li
sia molto grato, perchè è asceso a quel regno
havendo espulso il cognato di Sua Maestà, il qual è
tenuto in prigione fino al presente. </p>
<p>Del Serenissimo re di Polonia, benchè nuovamente sia
fatto suo genero, però Sua Maestà non si può
prometter molto, prima perchè fra i Poloni et i
Tedeschi è stata sempre inimicitia et odio, il qual
si è mostrato da molti anni in qua maggiormente
contra la casa d'Austria per le cose de Moscoviti,
perpetui nemici de Poloni, i quali sono stati
favoriti da Massimilian imperator et dai suoi
successori diverse volte, et per le cose della Prusia,
la qual l'imperator presente non ha mai voluto
consentir che sia possesso pacificamente dai Poloni,
intendendo che la sia feudo dell'imperio, et per le
cose dello stato di Milano, sopra il quale la regina
Bona, madre del presente re, pretende ragion come
figliuola di un duca et sola herede legittima
della casa Sforza. </p>
<p>Oltra di questo, trattandosi delle cose turchesche et
essendo quel re et regno confederati in una
congiontissima union con Turchi, non può il re de
Romani sperar da quella parte niun aiuto. </p>
<p>Si aggiungie a questo che quel re è fratello della
regina Isabella d'Ongaria, la qual è malcontenta del
Serenissimo  re de Romani perchè, seben ella ha
cesso effetualmente la Transilvania, però fin hora
non è mai stata sadisfatta della ricompensa che le fu
promessa, come Vostra Serenità ha inteso da diverse
mie lettere. </p>
<p>Et quel re non può far che non habbia qualche pietà
alla sorella et al nepote, i quali, for usiti et privi
del stato et delle facoltà sue, non hanno altro luogo
dove ricorrer. </p>
<p>Et quando quella regina havesse la Transilvania, i
Poloni potriano esser certi che ella fusse per
depender da loro più presto che dal re de Romani et
che in qualche occasion fossero per diventarne
signori, come sono della Moldavia, il vaivoda della
quale, seben depende dal s. Turco, però giura
fedeltà al re di Polonia, come a suo principe. </p>
<p>Per tutte queste cause, desiderando il Serenissimo re
de Romani de haver i Poloni favorevoli o almanco non
contrarii, ha voluto acquistarseli col matrimonio
della seconda figliuola, la qual nel principio è
stata gratissima, non solamente al marito per la
gentilezza dei costumi et alla socera per la lingua
italiana che la ha, ma ancora a tutto il regno, il
qual si contenta più di haver per regina una nata di
re che quella che haveva prima, igniobile et infame. </p>
<p>Et tanto puotè la gratia di questa regina che 'l re
suo marito et tutto il regno si affatticava per
acquistar la regina Isabella et per componer qualche
buona pace fra il Serenissimo re de Romani et il s.
Turco. </p>
<p>Ma dapoi che Sua Maestà si è risolta di non voler
darli la ricompensa promessa, accusandola che gli ha
fatto spender tanti danari et tanto stato per haver
tenuto pratica con Turchi, et dapoi che si è scoperto
che quella regina non era gravida come si diceva et
che è intrata suspetion in quei popoli che la volesse
far un parto supposito per ingannarli, è rinovata la
antiqua diffidentia fra quel re et regno et il
Serenissimo re de Romani. </p>
<p>Dalli principi di Germania li elettori sono di
maggior consideration delli altri per la dignità, et
per l'autorità, et per la potentia, et oltra di
questi li duchi di Baviera, de Sassonia et di
Vertimbergh, di Cleves et di Bransvich, li
marchesi di Brandemburg et il langravio d'Hassia, et
fra gli ecclesiastici l'arcivescovo di Salzburg et li
vescovi de Eisterer, di Herbipoli  di Bamberga
et di Liegi et il cardinal di Trento et di Angusta; et
oltra questi principi sono molte potente le
communità, le prencipali delle qual sono
Augusta, Norimberga, Ulma, Ratisbona et le terre del
Reno et altre. </p>
<p>Con questi principi il Serenissimo re de Romani ha
diverse cause di congiuntion et di diffidentia; di
congiontion sono li parentadi et le leghe. </p>
<p>Li parentadi sono con quasi tutti i principi, ma li
più nuovi col duca di Baviera et di Cleves, che tutti
doi sono suoi generi et mostrano verso di Sua Maestà
segni d'amor et di riverentia. </p>
<p>Le leghe sono di più sorte, et fra tutte abbrazzano
gran parte delli principi di quella provintia. </p>
<p>Et le più nove sono quelle, che ha havuta Sua
Maestà con diversi principi contra il marchese
Alberto, la qual, poichè quel marchese è rotto tante
volte et non si teme più di lui, è del tutto
disciolta. </p>
<p>Et l'altra che fo conclusa in Halprun, terra di
Franconia, nella qual il Serenissimo re de Romani, li
conti Palatini, duchi di Baviera, de Vertimberg et di
Cleves, l'arcivescovo di Salzburg et alcuni altri
principi sono obligati con un certo numero di forze
alla diffesa et conservation de l'uno et
dell'altro contra <foreign lang="lat">quoscumque.
</foreign></p>
<p>La conclusion della qual dieta non ho potuto veder
perchè il Serenissimo re de Romani non ha voluto che
sia publicata et la causa, come intesi, fu perchè Sua
Maestà non è nominata come principal contraente, ma
come aggionto. </p>
<p>Et mi disse il Serenissimo re di Boemia che Sua
Maestà fu accettata in quella legha acciò che non
paresse che si trattasse niuna cosa contra l'imperio,
ma che anco contra Sua Maestà Cesarea saria quella
lega, quando ella tentasse di voler molestar i
confederati in qualche cosa, li quali hanno da
star tutti con le sue forze deputate all'ordine. </p>
<p>Et per un certo tempo instituirono capitano generale
della lega il duca di Vertimberg, al qual tutti
doveriano obedir per il tempo del suo governo. </p>
<p>Successe poi il duca di Cleves con la istessa
auttorità, et hora credo che sia il duca di Baviera. </p>
<p>Queste sono le cause di congiontion che ha Sua
Maestà con i principi di Germania. </p>
<p>Le cause di diffidentia sono: o general de tutti o de
molti principi, o particolar di uno o di un altro. </p>
<p>Le general sono la grandezza di questa casa
d'Austria, la qual universalmente è fatta formidabile
a tutti i principi et massime vedendo proceder le cose
in modo che pare che non si attenda ad altro che a
perpetuar in quella sola l'imperio. </p>
<p>Et benchè vi sia qualche contention fra l'imperator
et il re per la coaiutoria, però succeda che, finchè
si voglia, ognun attenderà a non lasciar uscir quella
dignità di casa sua, ma il tentativo dell'imperator
è più odioso perchè attende a leccar l'auttorità
delli elettori. </p>
<p>Un'altra causa è quella della religion, perchè,
essendo quasi tutti li principi et popoli di Germania
infetti di diverse heresie, non può esser troppo
buona intelligentia fra quelli et il Serenissimo re,
perchè Sua Maestà ha mostrato sempre di favorir la
religion catholica. </p>
<p>Ma questa causa potria forsi esser di minor momento
di quello che la pare, perchè si conosce chiaramente
da tutti che mai Sua Maestà non è per mover le arme
contra niun per questo rispetto. </p>
<p>Le cause particolar di diffidentia sono le
differentie antique et nuove del Serenissimo re et
della casa con questo et con quell'altro principe. </p>
<p>Con la casa di Baviera sono state molte guerre con
l'imperator Massimilian et col re de Romani presente,
et la concorrentia fra il duca Lodovico et Sua Maestà
al regno di Boemia, et con Alberto, moderno duca,
sebene è genero suo, però è una gran controversia
per causa de confini. </p>
<p>Gran controversia è anco col arcivescovo di
Salzburg; per questa causa, con li figliuoli del duca
Gioan Federico di Sassonia il langravio di Hassia, et
il duca di Vertimberg, non sarà mai buona amicitia,
perchè l'ultimo si ricorderà sempre della perdita
dello stato suo, il qual li fu tolto dal Serenissimo
re de Romani et gli altri non si scorderanno mai
delli danni patiti nella robba, nell'honor et nella
vita in tempo delle guerre di Germania. </p>
<p>Il duca Augusto, elettor di Sassonia, è stato alcuni
anni nella corte di Sua Maestà, ma si partì sdegnato
per non poter ottener moglie una sua figliuola. </p>
<p>Et per mostrar che non li mancavano partiti di
figliuoli di re, si fece genero del re di Danismarca,
onde et per questo et perchè non è stato tenuto quel
conto di lui, dal Serenissimo re de Romani, che gli
pareva di meritar non è mai stato di buon animo verso
la Maestà Sua; et hora che per sua buona fortuna è
sucesso nel stato et nella dignità del fratello,
ricordandosi che non è stato tenuto conto di lui,
non si cura di mostrarsi riverente al re, essendo
insuperbito di tanto acquisto. </p>
<p>Et il Serenissimo re dall'altro canto si tien mal
sodisfatto di quel duca, perchè si accordò col
marchese Alberto senza farne  parola con la
Maestà Sua, seben, per esser successo al duca
Mauritio, veniva ad esser compreso nella
lega contra quel marchese. </p>
<p>Con li marchesi di Brandemburg, seben non si vede
apertamente niuna causa di diffidentia, però non si
può creder che vi sia troppo buon animo per rispetto
del marchese Alberto, il qual, come parente, veniva in
secreto aiutato da loro. </p>
<p>Il cardinal di Trento non è amato dal re nè dalla
corte, perchè tutti lo hanno per cattivo huomo et di
mala natura et hanno in odio li suoi costumi. </p>
<p>Et benchè il marascial sia suo cognato, però non ho
mai sentito niun a parlar ben di S. S. Reverendissima. </p>
<p>Et fra gli altri il conte Sigismondo de Lodron dice
apertamente che non ha voluto venerar il re di Boemia,
che ha fatto batter da molti anni in qua gran
quantità di monete false, et fra le altre mocenighi
et marcelli del stampo di questa terra, che ha fatto
morir molti innocentemente, che ha tolto la robba a
questo et a quello per forza, che ha tenuto
man con alcuni che volevano robbar certe fortezze
della Serenità Vostra; et brevemente gli oppone tutto
quello che si possa imaginar di opponer ad un cattivo
huomo, et non è solo che habbi così mala opinion di
quel cardinale, ma anco il Serenissimo re non lo ama
per il mal nome che ha per tutta quella corte. </p>
<p>Il cardinal d'Augusta non è molto ben sodisfatto del
re, perchè Sua Maestà, sotto specie di servirsi de
alcuni suoi castelli per la guerra dei villani,
s'impatronì di essi et dapoi con gran fatica S. S.
Reverendissima ha potuto rihaverli. </p>
<p>Il vescovo de Liegi fo figliuolo dell'imperator
Massimilian; però si può creder che con Sua Maestà
sia più presto amicitia che odio, ma non così con
 l'imperator, perchè Sua Maestà Cesarea ha
aspirato già molto tempo d'impatronirsi di quel
stato. </p>
<p>Gli altri vescovi non sono in consideration se non in
qualche occasione, come fu de quelli, che furono
compresi nella lega contra il marchese Alberto. </p>
<p>Per questo discorso si può comprender che fra il
Serenissimo re et i prencipi di Germania, o tutti o la
maggior parte, non sia molto buona intelligentia et
che niuno vorria veder alla Maestà Sua maggior
grandezza. </p>
<p>È ben vero che, quando occorra che ella habbia
l'auttorità imperial, tutti li presterano obedientia,
perchè niun haverà ardir de esser primo a
contradirli. </p>
<p>Et la natura de quella natione è malvolentieri
disturbarsi dal suo otio et dalla sua quiete, nè
tentar niuna impresa che possa parer pericolosa. </p>
<p>Et, benchè, quando sono molti in un gran corpo,
sianno formidabili dove possono esser tutti insieme,
però, o soli o con pochi, sono vilissimi et non
valgono niente. </p>
<p>Et questa è cosa natural, che, sì come gli animali
che vanno soli sono più arditi, come le aquile et i
leoni, così quelli che stanno sempre in compagnia non
hanno animo come li stornelli et le pecore. </p>
<p>Ma perchè il Serenissimo re di Boemia si intertien
con diverse dismostration di amicitia con tutti i
principi et specialmente con li elettori, però Sua
Altezza è molto amata et stimata da tutti et ognun
spera che l'ardir et la virtù di quel re sarà causa
de impedir che l'imperio non si farà hereditario et
non cascherà nelle mani del re d'Inghilterra,
come pare che l'imperatore desidera, perchè essi da
sè, per la dessension che è fra loro et per la
povertà et per il poco animo, non hanno ardir di
opponersi a Sua Maestà Cesarea, massime dapoi ch'è
morto il duca Mauritio, il qual per le grandezze delle
cose fatte et per quelle che prometteva di far
haveva nome di conservator della libertà di Germania. </p>
<p>Dei principi et signori d'Italia, cioè del duca di
Savoia, Fiorenza, Ferrara, Urbin, Mantova et Parma non
ho sentito mai Sua Maestà a parlarne, o perchè non
ha al presente niun interesse con loro, opur perchè
è natural de Tedeschi non tener troppo conto delle
nation esterne. </p>
<p>Et benchè Sua Maestà maritasse già una sua
figliuola nel duca di Mantova di buona memoria, la
qual è al presente regina de Polonia, et che il duca
de Ferarra mostrò di esser obsequentissimo alla
Maestà Sua et principalmente al Serenissimo re di
Boemia, et che il duca di Savoia sia così caro
all'imperator, però  non si vede che Sua
Maestà faccia niun segno di dimostration maggior di
amor, nè di confidentia in questi prencipi che in
altri, con chi non ha causa di affettion simile. </p>
<p>Solamente il Serenissimo re di Boemia mostra di far
un gran conto del s. duca di Ferrara et di haver
quella confidentia nell'eccellentia sua, che maggior
non si potria haver in un frattello. </p>
<p>Già il s. duca di Fiorenza si haveva per suspetto
nelle cose della Cesarea Maestà, ma dapoi che con
tanto ardor si è messo all'impresa di Siena è
cessato ogni suspetto, et Sua Eccellentia si ha per
confidente. </p>
<p>Il s. duca di Urbino in tempo, che hebbe la licentia
da Vostra Serenità era suspetto, et molti credevano
che anco Vostra Serenità havesse qualche secreta
intelligentia col re di Francia et che, sotto pretesto
di licentiar quel duca, gli havesse dato occasion di
andar al servitio di Sua Maestà Christianissima. </p>
<p>Et di questo se ne parlava publicamente, et io non
puoti far tanto con i miei officii che alcuni non
volessero aspettar o chiarirsi col tempo, onde,
essendo andato finalmente quel duca al servitio della
chiesa, giustificò la Serenità Vostra
et le ira sue. </p>
<p>Del duca di Parma si parla come de principe che
riconosce il stato et la vita dalla protettion del re
Christianissimo. </p>
<p>Il Serenissimo re de Romani teme grandamente del s.
Turco, sì perchè lo vede potentissimo in mar et in
terra, richisimo de tesori et dominator de tante
provincie et tanti regni, sì ancora perchè Sua
Maestà si è invilita di animo per li tanti danni che
ha patiti dalla vicinità di quel principe. </p>
<p>Et benchè si possa dir con verità che ogni suo mal
sia processo non tanto dalla virtù degli inemici,
quanto dalla negligentia et infideltà dei ministri et
del suo troppo rispetto et paura, tuttavia Sua Maestà
ha per desperata ogni impresa che si tentasse da far
contra Turchi, salvo in caso che l'imperator
congiongesse le sue forze et con la fortuna et
virtù sua sostentasse la parte della religion
christiana.</p>
<p>Ma perchè da certo tempo in qua le cose sono in
termine che non si può sperar grande aiuto da Sua
Maestà Cesarea, ha pensato il Serenissimo re
d'intertenersi con tregue et con trattation d'accordo
più presto che star su la guerra, la qual,
per non esser amministrata come si potria et doveria,
porta con sè non solamente il danno dell'Ongaria, ma
ancora il pericolo degli altri suoi regni. </p>
<p>Per questo fece la tregua con Turchi, nella qual
però Sua Maestà non è libera dalle corrarie, anzi
li sono state prese et brusciate molte ville et
desertato  molto paese, et ultimamente occupato
il castello Filech, il qual apre la via ai
Turchi d'impatronirsi delle minere, che sono un gran
fondamento dell'Ongaria, et impedisse la via ai reggii
di soccorrer la Transilvania. </p>
<p>Et benchè con questa occasion Sua Maestà potesse
giustamente mover le arme contra Turchi, come era la
opinion del Serenissimo re di Boemia et delli Ongari,
i quali speravano di poter facilmente far qualche
acquisto in questo tempo ch'essendo il s. Turco in
Persia, ha spogliato tutta la Ongaria de soldati,
tuttavia Sua Maestà sta ostinata in non
voler in niun modo guerra. </p>
<p>Et quando havesse potuto ottener ch'el s. Turco
rimovesse da quella risolution sua, di voler in ogni
modo che la Transilvania sia restituita al figliuolo
del re Giovanni, haveria già molti mesi concluso la
pace, seben nel resto le condition fossero state dure. </p>
<p>Et intesi d'alcuni, che lo possono saper, che, se Sua
Maestà credesse, che cedendo la Transilvania, la
dovesse restar in poter di quel putto et non fosse
subitamente occupata da Turchi, si contenteria ancora
di cederla, seben i principali dell'Ongaria non lo
sentono, perchè li pare gran vergogna il
far una mutation così subita in cosa di tanta
importantia et perchè vedono che, quando quella
provintia fosse alla devotion de Turchi, la Ongaria
saria tutta in preda: et non solamente quel regno, ma
ancora l'Austria, la Moravia et la Boemia potriano
esser corse da Turchi senza impedimento, i quali
adesso haveriano qualche rispetto, dovendosi lasciar
dapoi le spalle una provincia tanto grande et piena di
gente. </p>
<p>Con tutto questo, quando fu espedito il Malvezzo,
hebbe commissione da Sua Maestà di far la pase in
ogni modo, anco con ceder la Transilvania, quando non
potesse far di manco, il che, sì come intesi per via
secretissima, così giudico che debba star sotto
silentio. </p>
<p>Hora mo' che il Malvezzo è rivocato, o per  la
sua infermità, come dicono, opur perchè sia entrato
qualche suspetto di lui, come suol esser facile in
quella corte delle persone esterne, et massime de
Italiani, et che in suo luogo è eletto un Fiamengo,
il qual, per quel che ho potuto conoscere ha poco
giuditio et poca pratica delle cose turchesche, non so
se haverà quella commission medesima che haveva il
Malvezzo, overo altra, perchè questa mutation occorse
in quelli giorni che io mi partì dalla corte. </p>
<p>Ma sia pur come si voglia, dapoi che Turchi conoscono
che 'l re non vuol a niun modo guerra, ogni uno crede
che li faranno costar cara la pace. </p>
<p>Et benchè il s. Turco non habbia havuto troppo
felice successo della sua impresa contra il Soffi, il
che potria far credere che le condittioni della pace
col re dovessero esser più mite, però è opinion del
Palatin et de altri grandi, con chi ho parlato de
questo fatto, che quel signor vorrà sostentar la
riputation, che ha perso col Soffi, con far partiti
al re non come vinto ma come vittorioso. </p>
<p>Mi resta hora a parlar della disposition del
Serenissimo re de Romani verso la Serenità Vostra; et
questa è cosa certa che, se si considera la
profession che fa Sua Maestà de religion et di bontà
et la inclination che ha alla pace et il stato in che
la si trova, che non comporta che la cerchi di
acquistar nuovi nemici, si potria creder che la pace
che ha Sua Maestà con questa republica dovesse durar
sempre et non esser mai interrotta. </p>
<p>Ma d'altro canto, se si considerano le continue
querele che si sentono ai confini le difficoltà nove
et vecchie, i continui stimoli di maligni et l'animo
 di Sua Maestà facile al creder, non si può
star senza suspetto che la inclination sua
verso questa republica non sia così buona come si
mostra nelle parole et che a qualche tempo potesse
scopirsi. </p>
<p>Et, per esser ben inteso, dico che le difficoltà che
sono tra quel re et la Serenità Vostra dependono da
quattro capi principali: l'uno è le differentie dei
confini, l'altro le cose di Maran, l'altro la
navigation, l'altro li Uscochi. </p>
<p>Quanto ai confini, Vostra Serenità ha due contrarii
fra gli altri: l'uno è il conte. </p>
<p>Sigismondo di Lodron, l'altro il s. Niccolò dalla
Torre, i quali, mossi dall'interesse suo particolar,
fanno malissimi officii et con la grande auttorità
che hanno, persuadono a Sua Maestà che tutti li
disordini nascono dai ministri della Serenità Vostra,
per usurpar quello della Maestà Sua et dei
suoi sudditi et, per l'esempio di Maran, tutto si
crede. </p>
<p>Et benchè pari che queste differentie de confini si
potriano accomodar facilmente, quando s'essequissero
le sententie di Trento, però creda la Serenità
Vostra che sarà cosa difficile a ridur  il re a
questo effetto, sebenne veniria a trazzer 50.000
ducati che restano per la capitulation, perchè
quelle, che trazzeno utilità da queste discordie,
contra opereranno sempre. </p>
<p>Et perchè Sua Maestà è persuasa di esser stimata
poco da questa republica, et havendo l'animo elato et
ambitioso, sarà sempre difficile in assentir a quelle
cose che la vedrà esser desiderate dalla Serenità
Vostra. </p>
<p>Ma, quando non fosse, chi contra operasse si potria
sperar qualche bene, massime col mezzo del re di
Boemia, il qual, se si conserva in quell'animo che lo
lasciai al mio partir, farà sempre ogni possibile
officio per la satisfattion et contento della
Serenità Vostra. </p>
<p>Delle cose di Maran non dirò molte parole, perchè
non è niuna delle Signorie Vostre Eccellentissime che
non sappia che quel successo ha acceso l'animo del
Serenissimo re tanto che più non si potria. </p>
<p>Et benchè non sia forse da aspettar dalla Maestà
Sua niuna cosa indegna da buon re, però è da creder
che non li dispiaceria il veder la vendetta et che i
suoi ministri, per l'odio che hanno alla Serenità
Vostra, attendino con ogni suo studio a questo. </p>
<p>Et, se fu vero che quel capitanio Berislao fosse
tentato di far quel tradimento, si ha potuto veder
chiaro  segno dei mali officii di quelli
ministri. </p>
<p>Per questo mi par di poter dir che, finchè dura
questa mala satisfattione, mai non debba esser fra la
Maestà Sua et la Serenità Vostra vera amicitia
nè pace sicura. </p>
<p>Della navigation ne nasce ogni giorno qualche
resentimento et vien accusata Vostra Serenità che
voglia usurparsi il dominio di questo mar, il qual
dicono che altre volte fu cesso da lei a papa Giulio
et che, per la capitulation che ha col regno di
Napoli, non se ne può impedir. </p>
<p>Dicono anco che Vostra Serenità non può di ragione
prohibir il re che non castighi come li piace i suoi
sudditi, che contra gli ordini di Sua Maestà
conducono le mercantie da un luogo all'altro. </p>
<p>Et si crede che Vostra Serenità faccia questo col re
perchè conosce che Sua Maestà non ha forza in mar da
poterli resister, onde ne acquista maggior odio
appresso quella corte. </p>
<p>Quanto alli Uscochi, havendo scritto tante lettere in
questa materia, dirò solamente due cose, che sono
opposte a Vostra Serenità: l'una è che ella senta
con Turchi per odio del Serenità re et che per questo
sia contraria a Uscochi, naturali nemici de Turchi;
l'altra, che ella aspira ad impatronirse di Segna et
di quelli confini et che per questo sotto color di
resister ad Uscochi  dandoli imputation
de ladri, cerchi di privar Sua Maestà di quelli che
li diffendono valorosamente quelli luoghi. </p>
<p>Ma con tutte queste difficultà nel tentativo che io
feci per ordine di Vostra Serenità di licentiarli, il
S. Iddio agiutò in modo i miei officii che si saria
ottenuto qualche cosa perchè già il Serenissimo re
haveva consentito di licentiarne parte et pensava di
mandar un suo commissario insieme con un della
Serenità Vostra a sopraveder et regolar quanto
bisognava. </p>
<p>Et si, come consigliava il re di Boemia, si havesse
accettato quel tanto che si poteva ottener allhora,
forse fin adesso si haveria ottenuto o tutto, o la
maggior parte di quello che desiderava la Serenità
Vostra. </p>
<p>Ma io non puoti far conclusion niuna, perchè non
hebbi mai risposta delle tante lettere che scrissi in
questo negotio. </p>
<p>Queste sono le cause per le quali il Serenissimo re
de Romani non è troppo ben disposto verso questa
republica, et seben non è da creder che Sua Maestà
pensi di far niuno danno alle cose di Vostra Serenità
per profession che fa di bontà, di religion et di
pace, però è da star con gli occhi aperti per
rispetto dei ministri i quali, seben non havessero
ordine da Sua Maestà, non si guarderiono forse di far
con la occasion qualche tratto, come fecero già di
Aquilegia, la qual finhora non si è mai potuta
rihavere. </p>
<p>Ma poichè son in proposito di Aquilegia, non voglio
restar di dir che non reputo impossibile il rihaverla,
nè fosse tanto difficile quanto pare, quando si
facessero due cose: l'una, che il pontefice vi
mettesse la sua auttorità senza che paresse
che Vostra Serenità se ne impedisse in niente;
l'altra, che li agienti del patriarca, che havessero a
trattar questo negotio, fossero prattichi dei modi et
delli andamenti del Serenissimo re e dei suoi
consiglieri, i quali sono molto diversi da quelli
della corte di Roma, et sapessero tener quelle vie che
tengono gli altri che vogliono ottener da quel re o
dai suoi qualche cosa d'importantia, perchè questo è
certo, che chi sa dimandar in quella corte ottiene
ogni cosa. </p>
<p>Il Serenissimo re di Boemia è di una ottima
dispositione verso la Serenità Vostra, per questo ha
fatto meco tanti amorevoli officii. </p>
<p>Et per quello che ho compreso da molti segni
evidenti, Sua Altezza desidera di unirsi con Vostra
Serenità per potersi prevaler dell'auttorità et
delle forze sue, bisognando acciochè non gli sia
tolto di mano l'imperio, come pare che
l'imperator disegni. </p>
<p>Questo suo oggietto non ho inteso da lei, perchè
come savia et prudente vuole attender prima ad
ingratiarsi con la Serenità Vostra, sapendo pur che
fra lei et il Serenissimo re suo padre vi è qualche
diffidentia. </p>
<p>Ma le parole che m'ha  detto molte volte, ben
generali, ma affettuosissime, et massime quando io
partivo per seguir il Serenissimo re in Boemia si
possono facilmente interpretar a questo proposito. </p>
<p>Oltra di questo, me ne è stato fatto moto particolar
per via de discorso dal conte Sigismondo di Lodron et
dal s. Sforza, et l'ho compreso anco d'altri che
dipendono da quel re, ai quali non pare che Sua
Altezza possa haver altro fondamento più certo et
più al proposito che Vostra Serenità in questo
suo desiderio. </p>
<p>Io, Serenissimo principe, padri et signori
Eccellentissimi, parlando con ogni debita riverentia,
giudico che l'intertenersi con quel re con parole et
con effetti amorevoli sarà molto al proposito alle
cose della Serenità Vostra et massimamente che, in
tutto il tempo della legation mia, non ho conosciuto
niun mezzo più pronto nè più atto di questo a
conservar la pace et amicitia del Serenissimo re de
Romani con la Serenità Vostra. </p>
<p>Questo è tutto quello che ho giudicato degno di
riferir alla Serenità Vostra delle cose che ho
comprese nella legation mia al Serenissimo re de
Romani, nella qual ho servito la Serenità Vostra 30
mesi continui, et non voglio parlar con quanto studio
et diligentia, nè con quanto travaglio di mente,
havendo a negotiar con gente barbara, nè con quanto
pericolo, prima di peste che mi ha tolti dei servitori
più cari, et poi d'infermità che m'ha ridotto in
dubbio di perder la vista et quasi la vita, nè con
quanta spesa che mi ha bisognato far, non solamente
per l'ordinario ma ancora nelle molte diete, due in
Ongaria et una in Stiria, che durò 5 mesi con un
continuo concorso dei principali baroni d'Ongaria et
di tutte quelle provincie, et una ultimamente in
Boemia. </p>
<p>Tutte queste cose voglio lasciar, per non parlar di
me medesimo contra la mia natura et con fastidio
dell'Eccellentissime Serenità Vostra, ma dirò ben
che, se non ho acquistata la sua gratia con niuna di
queste cose, una sola mi potria far atto a meritarla,
et questa è l'ardentissimo desiderio che ho havuto
sempre di  servirle, lasciando da parte ogni
interesse privato et non curando de niun
pericolo nè danno. </p>
<p>Et questo mio animo non solamente è stato così
fatto in tutto il tempo di questa legation mia, ma si
conserva ancora al presente et si conserverà sempre
tale finchè la vita mia duri.</p>
<p>Piaque al Serenissimo re, nel mio partir dalla
Maestà Sua, darmi il grado di cavalier, et sa Dio con
quanto poco mio contento, perchè conosco molto ben
che questo mi impedisce la mia quiete et mi porta
molte incomodità; ma più per non mostrar di stimar
poco questa dimostration che ha fatta la Maestà Sua,
mi son contentato di accetarlo et di usarlo, pensando
anco con questo modo far servitio alla Serenità
Vostra, la qual ha mostrato sempre di desiderar che
i principi restino sodisfatti in ogni cosa possibile
dei suoi ambasciatori. </p>
<p>Et per ornamento del grado mi donò questa catena,
che appresento alla Serenità Vostra, la qual,
considerando il stato mio et di casa mia et le
eccessive spese che ho fatte, si degnarà usar verso
di me quella benignità et clementia che ha usato ogni
volta in altri suoi ambasciatori et in quelli che
sono più accomodati di me nei beni di fortuna. </p>
<p>Mi resta un altro officio, il qual ho riservato in
questo luogo, non tanto per l'ordinario, quanto
perchè resti impresso nella mente della Serenità
Vostra et delle Eccellentissime Serenità Vostre. </p>
<p>Il secretario Marconi è stato con me al suo
servitio, et parlando ingienuamente se io ho meritato
in tutto questo tempo qualche laude, lui ne diè haver
la sua parte perchè non è mai mancato di studio et
diligentia, et di una singolar fede et affettion verso
le cose della Serenità Vostra. </p>
<p>Et quando ben io non havessi meritato niuna laude,
non è però che lui non debba meritarla grandemente
per tutte queste parti, et perchè con molta modestia
et obedientia ha fatto l'ufficio suo perfettamente, in
modo che da altro, per essercitatissimo che fosse, non
si poteva aspettar miglior servitio. </p>
<p>Resta solo che la Serenità Vostra l'abbracci nella
sua gratia, perchè, se adesso è perfetto, si farà
perfettissimo quando non sia astretto a metter la sua
industria per proveder i bisogni suoi et di casa sua,
che sono certo grandi, et quando habbia luogo fra i
secretarii ordinarii, il qual merita certo non
manco di ogni altro che habbia quel grado. </p>
<p>Et io crederò allhora di esser grato alla Serenità
Vostra, quando veda questo favorito dalla gratia et
dalla benignità sua, alla qual lo raccommando
riverentamente, et mi insieme.</p></div1></body></text></TEI.2>
