<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Discorso sopra le lite delle armi, et delle lettere; et acui si dee il primo luogo di nobiltà attribuire.</title>
      <author>Francesco Bocchi</author>
    </titleStmt>
    <extent>39 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit001277</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Discorso di Francesco Bocchi sopra la lite delle armi, e delle lettere; Et a cui si dee il primo luogo di nobilta attribuire</title>
        <author>Turchetta, Fulvia</author>
        <publisher/>
        <pubPlace/>
        <date/>
       </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Oratoria</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Correzione linguistica</item>
    </change>
    <change>
      <date>2004-09-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-09-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Dedica">

<opener><salute>Al molto magnifico<pb/>
M. Niccolò Nasi<pb/></salute></opener>
<p>Sig. mio osservandiss.<pb/>
L'Animo di V. S. conforme al parere, che in questa operetta si contiene, mi ha mosso a mandarle questa lettera in compagnia, che da alcuni miei amici sono state amendue stampate ultimamente. Io non so di vero, se sì fatto parere habbia molta ragione; ma dubito per mia debolezza, che non sia recato in dubbio quello, che in suo pro per avventura era certo, et in suo honore. Il caso mio passerebbe bene, se tanto di vigore in disputa havessero le mie parole, che difendono le armi, come queste pungono in battaglia per ottenere la vittoria. Ma non passa la causa senza sospetto poiché le lettere contra sé in lode altrui non possono essere così di buona voglia, come certo farebbono  abbondevolmente, se di lodare le stesse prendessero il pensiero. Lasciamo la cura pure  alle armi, che con la sua forza si difendano; et crediamo, che debba un giusto Marte poter tanto (onde nelle grandezze terrene nasce sovente la felicità humana) che senza i sottili pensieri de' letterati otterrà contra il volere delle lettere col favore di tutti dell' honore il primo luogo. Et in questo mi assecura il molto valore del vostro intelletto da me conosciuto in molte prove; che non solo con animo benigno accetterà questa picciola fatica, ma leggendo nel libro della pratica delle cose humane,  come è suo costume vincerà senza fallo  tutti gli avvisi, che in contrario dicessero i letterati. Et senza più le bacio le mani, et di cuore a lei mi raccomando.</p>
<closer><dateline>Di Fiorenza il dì 12. di. Novemb. 1579.</dateline>
<signed>Ser. di V. S.
Francesco Bocchi.</signed></closer></div1>

<div1 n="Discorso">

<p>Cotanto è grande l'appetito della lode, et della gloria, che nessuno si trova per avventura, che per avanzarsi in quelle non ponga molto studio, et con tutto suo potere oltre a modo non si affatichi, et non si sproni. Non cura sonno, né vigilie, non teme stenti, né affanni, né per molto sofferire si sgomenta, ma per conquistare le più pregiate palme, intende sempre con ogni cura, onde egli più si innalzi, et si pasca di gloria, et di honore ove ogni suo pensiero è collocato. Da questo avviene, che non temono i pericoli i Guerrieri, né quasi per la faccia della morte si spaventano,  né si stancano sotto le fatiche gli artefici nelle arti, né sono vinti da' dolori quelli, che infermano, che per non maculare la gloria di suo nome tutte le più  gravi cose,  et le più dure sostengono con fortezza. Né quelli, che si sono diliberati di menare la vita loro nella quiete, contra questi fieri stimoli trovano alcuno scampo; et avvenga che sotto l'ombra della filosofia, et delle lettere si rifuggano, riescono per lo più vani tutti i loro schermi nondimeno; però che poco possono gli avvisi humani per abbattere questo naturale appetito di gloria, di che noi favelliamo. Né procurano solo gli huomini particolari di avanzare l'uno l'altro studiosamente, ma nasce nelle arti gran contrasto oltre a ciò, che ciascuna sopra le altre vuole la maggioranza, et i primi honori attribuirsi. Ma oltre alla pittura, et alla scultura, egli ce ne ha due, le quali non contente da tutte le nazioni di essere prezzate grandemente, che l'una l'altra vuole abbattere, et il primo luogo di gloria attribuirsi. Queste sono le armi, et le lettere; le quali per le molte ragioni, che tutte e due in sé contengono, stanno quasi sempre in litigio, et le prime lodi si assegnano. Perché se andremo considerando quella via per cui elle sono di tanto pregio, egli potrebbe avvenire agevolmente, che in questo alcuno indizio apparisse, onde la nobiltà più in una, che nell'altra si facesse manifesta. Tutte le arti sono nell'intelletto collocate, et in quello propriamente, che è fattivo nominato; le quali dall'adoperare, che elle deono havere per la differenza degli altri habiti intellettuali, hanno dato a quello sì fatto nome. Ma perciò che non divenga il ragionamento nostro troppo lungo, né diffuso, poiché da molti sopra ciò è stato favellato largamente,  egli si dee considerare, che ogni arte prende la nobiltà del suo fine, et non da quel soggetto altrimenti, in cui ella pone la sua operazione. Rimirano questo le scienze; le quali sono più, et meno nobili per la qualità de' loro soggetti, et per la certezza parimente; le quali  due cose ci fanno fede a pieno di quanto honore sieno degne, et quanto si debbano stimare. Ma le arti per lo fine si deono prezzare più, et meno, come che il soggetto al quanto voglia, che congiunto col fine accresce la nobiltà di quelle, et non è altrimenti cosa principale. Ma questo nome di lettere non contiene in sé per avventura cotanta forza, quanti molti hanno pensato; i quali per quello intendono propriamente la filosofia; et perché, sì come ella per sua virtù tutte le arti avanza di gran lunga, così senza molto disputare antipongono i letterati a' guerrieri. Questa opinione, se così la cosa procedesse, molto approvare si doverrebbe, et con poche parole sarebbe finito ogni litigio; però che troppo più è la filosofia nobile, che ogni arte, per singulare che ella sia, sotto la considerazione di cui caggiono le cose tutte, anzi molte arti, et molte da lei chieggono aiuto, et per quello si mantengono. Ma se i nomi danno indizio della natura delle  cose, sì come l'oratore dall'orare et dal dipignere è nominato il dipintore, et se le operazioni ci palesano quello, che è ciascuna cosa, egli sarà pur chiaro per questa ragione, che non è il filosofo altramente  il medesimo che il letterato. Perché non ha bisogno il filosofo di lettere, se non per incidenza, et per difetto di ingegno; il quale fornisce l'opera sua ottimamente, quando egli impiega il suo intelletto in contemplare la natura delle cose, senza che gli scritti altrui l' aiutino, et lo sovvengano. Ma la natura del letterato non porta altro, se non conoscere le cose, che sono ne' libri contenute, et nelle lettere; le quali sono ricordanze di arti, et di scienze, et di historie; et chi ha queste, poscia che sono nelle carte state scritte, apparato, ha il nome di letterato per questo suo tale studio guadagnato. Et si chiama colui ancora letterato; che non solo in leggendo intende le scritture, ma che scrivendo eziandio studiosamente si esercita. Il guerriero dall'adoperare gli stromenti, che sono nella guerra bisognevoli, è nominato: et, con questi valorosamente guerreggiando, intende sempre con istudio alla vittoria, et alla salute di coloro, cui egli ha preso a difendere. Il fine suo adunque è la vittoria; et quello del letterato intendere le cose, che ne' libri si contengono. Ma l'uno, et l'altro oltre a questo fine proprio della sua arte rimira la felicità humana, per la quale tutte le arti sono ordinate; et perciò molto si affaticano, perché le città felicemente vivano, et si conservino. Per le quali cose giudicano alcuni, che molto più le lettere, che le armi non fanno, in honore, et in grandezza si avanzino: perché molto più pare, che stimare si debba il bene dell'intelletto, che la salute della vita; la quale è dalle armi partorita, et quello dalle lettere. Informano queste l'intelletto di nuove notizie, et sempre di nuovi diletti lo riempiono, sempre di nuove bellezze lo adornano; di queste dolcemente egli si pasce, di queste vive in gioia, et in contento, et in queste con tanto amore si dimora, che poco prezza le altre cose; anzi il nidio corporale, ove egli è situato, alcuna volta pone in oblio, per non perdere quel caro nutrimento, che dalle lettere ad ogni hora scaturisce. Da loro viene la quiete, et la tranquillità, et si dileguano le discordie, et gli affanni; da loro pren– dono vigore le virtù et muoiono i vizij; da loro nasce la salute, et le miserie si estinguono. Quindi sono le leggi procedute, per le quali il mondo si governa; quindi tante arti utilmente si apparano, le quali del tutto si sarebbono perdute: quindi pigliano le lingue accrescimento, et forza, che altrimenti poco vagliono: ma le storie onde harebbono vita in guisa alcuna, se non fossero dalle lettere conservate? Come tanti avvisi, et sì profondi de' filosofi sarebbono a noi pervenuti, come sarebbono montati in fama, et in grido tanti nobili intelletti, che hora sono ne' libri con tanto honore ricordati? Chi la natura degli animali, dell'herbe, et delle pietre conoscerebbe senza errore, onde alla natura humana tanta utilità deriva, et tanto giovamento, se dalle lettere non fosse sovvenuto? Sarebbe  la vita nostra noiosa del tutto, né si menerebbe senza angoscia, se e' non fosse la lezione degli autori, che rende leggieri gli affanni, et ci tiene sempre, quando vogliamo, in occupazioni dilettose, per le quali non solamente, come è detto, si nutrisce, ma molti errori si fuggono, et molti vizij, che i costumi nostri potevano corrompere. Per le quali cose erano costumati i Lacedemonij, come quelli, che molto honore alle lettere attribuivano, prima che i loro eserciti appiccassero co' nimici la battaglia, di sacrificare alle Muse; et quanti sono  stati  huomini sommi, et di valore, che hanno tenuto et gli oratori, et i poeti, et tutti gli scrittori  in molto pregio? Et avvenga che il numero sia grande, è ricordato tuttavia il Gran Pompeo molto, che tra le nobili palme, et tra' trionfi, che dalla milizia si havea guadagnato, quasi gli fosse avviso, che le lettere avanzassero le armi, amò, come scrivono molti, certamente i letterati, et diede loro molti premij di gran prezzo, che per avventura a Suoi fortissimi soldati havea dinegato. Ma da altra parte non restano le armi senza honore, né in alcuna guisa sono vinte dalle lettere, se vorremo tutte le cose esaminare, per le quali elle meritano di essere stimate grandemente. Tutte e due, come è detto, sono nell'intelletto collocate, né per questo hanno contrasto con la maggioranza; ma perché quelle arti sono delle altre più horrevoli, et pur compiute, le quali et per  fine suo proprio, et per  lo fine al publico governo pertinente hanno in sé più nobiltà, et arrecano appresso maggiore giovamento, egli ad alcuno perciò pare, che sieno le lettere  al di sopra, le quali hanno l'intendere per suo fine proprio, et per quello, che alla Politica appartiene, grandissima utilità, si vede, che ne viene. Ma delle  cose dette questo è di più stima, quando il fine con l'operare è congiunto insieme, et è nobile il soggetto parimente, ove nasce l'operazione; perché sì come supera la prudenza le altre virtù per nobiltà, nella quale il fine,  et l'operazione è il medesimo, così le arti che hanno il fine, et l'operare in sé unito, si deono più nobili stimare, et più pregiate. Ma non si intendono quelle altramente essere fatte, come è l'arte del danzare, et del cantare; nelle quali avvenga che il fine loro, et l'operare sia congiunto insieme, hanno bisogno nondimeno di cosa esteriore per fornire l'opera, che deono produrre, né si fermano nell'intelletto nobilmente, onde elle procedono. Perciò sono nobilissime le lettere, le quali adoperando incontanente conseguono il suo fine; et  tutto questo si fa nella mente, che di noi è la più nobile parte, et la migliore. Ma non si deono avvilire le armi a niun partito, quantunque sia richiesta in quelle la  fatica del corpo all'operare; però che il guerriero principale poco ha di bisogno di questo aiuto per  fornire le sue imprese, anzi col con– siglio solo adempie il tutto felicemente. Sì come si è veduto non ha gran tempo in Antonio da Leva il quale con corpo frale, et debole, ma guernito di animo fiero, et invitto, senza poter fare di sua persona alcuna prova tenendo il governo di eserciti grandissimi ha recato a fine molte volte , et molte imprese militari piene di difficultà, et di fatica, et ha rotto molti eserciti nimici, et molti Capitani abbattuto, i quali con le persone robuste militando dagli avvedimenti discreti di questo savio guerriero sono stati nondimeno superati. Cotanto gravemente era il corpo suo afflitto dalle gotte, che per li crudi dolori non potendo le membra sostenere, gli bisognava farsi portare in una seggiola nelle battaglie, perché le cose prima divisate a fine desiderato si recassero. Et tanto poteva la presenza di questo guerriero appresso i soldati, che non dubitavano di  avvenimento contrario, purché vedessero colui, nel cui consiglio somma speranza di vincere riponevano. Per lo che non si deono le lettere più delle armi vantare in questo, i' dico nel fine, et nella operazione; poscia che non si conosce nell'una arte, né nell'altra differenza; ma se più adentro si considera, noi possiamo pur trovare, che in usando il guerriero la prudenza, né potendo senza l'uso di quella adoperare, che non solo egli è nobile, come il letterato, ma lo supera in grandezza oltre a ciò; però che non è l'opera sua dalla più singulare virtù giamai disgiunta. Et in tanto è vero questo, che nella operazione militare si guadagna l'habito della virtù, et a viva forza conviene al guerriero produrre opere virtuose; sì come si legge di M. Antonio, il quale come che fosse per natura alle delizie inclinato, et alle morbidezze, nelle bisogne della guerra nondimeno secondo gli ammaestramenti di quella obliando i naturali appetiti apparì così pieno di virtù, et di valore, che ha dato cagione a scrittori molto  savij di commendarlo con verissime lodi, et di celebrarlo sommamente. Ma per lo contrario chi di Aristotile, che è di tutti i filosofi, et di tutti gli  scrittori il più sovrano, non si ammira oltre a modo? Che insegnano altrui i costumi, et le virtù per via delle lettere, fu egli stesso abbominevole in guisa, che più oltre per avventura nella sceleratezza procedere non si potrebbe: Però che ad una donna, del cui amore ferventemente era acceso, egli fece quei sacrifizij medesimimi, che la città di Atene costumava di fare alla religione, et alle cose più sante, et  più divine. Ma se l'intendere è il bene dell'intelletto, che dalle lettere procede, non per ciò avviene, che il guerriero ne sia privo; il quale altresì col suo solo, non con altrui consiglio informa la sua mente; che quantunque i mortali pericoli d'ogni intorno lo spaventino, non lascia però l'impresa per la dolcezza, che sente, et per l'amore, che prova, per lo quale si muove ad operare. Ma non goderebbono le lettere la quiete, se ella dalle armi prima non fosse procacciata; perché non mancano giamai nimici, che da cupidigia di guadagno, et di honore stimolati si voltano a conturbare la pace, et la quiete. Non potrebbono durare i guerrieri nelle imprese felicemente, se lasciassero il corso delle virtù, che gli mantiene; sì come  a quel Demetrio avvenne, che fu uno de' successori di Alessandro Magno; il quale per  li molti carnali diletti, dove egli con poco accorgimento si era inviluppato, fu con suo grande danno da tutto l'esercito abbandonato. Né  ha luogo in questa arte lo star lento, et neghittoso, per cui sovente la vita si perde, et l' honore: ma conviene a coloro, che la esercitano, esser accorti sempre, et proveduti, perché all'opera loro alcuno disturbamento non avvenga. Ma egli non si puote a partito  nessuno approvare, che da' letterati nascano le leggi, le quali, come Aristotile dice, ad huomini savij, et filosofi appartengono; né dee parere sconvenevole ad alcuno, che questo possa in un guerriero ancora avvenire, poscia che Plutarco scrittore di gran pregio non dubitò di nominare Alessandro Magno filosofo , dall'ingegno in cui nacquero cotante leggi, che molto più perciò sentirono molte nazioni barbare di giovamento, che dalle leggi di Platone, le quali da leggerle infuori non sono usate da alcuno. Né vengono le arti dalle lettere, come si fanno a credere alcuni; ma sono prodotto dell'ingegno humano, et partorite, le quali come appresso si scrivano ne' libri, non per ciò si deono assegnare alle carte, né alle lettere, né mica ad homini letterati, i quali ad una opera così magnifica, et così sublime altrimenti non arrivano. Et chi attribuirebbe giamai alle lettere, quando Talete Milesio, investigando le cagioni della eclisse del Sole, trovò per suo acuto avvedimento, come ella dalla interposizione della Luna alla nostra vista  procedeva? Questa è opera di ingegno, et non di  lettere, et propria di una certa industria singulare, né ad artifizio di libri, né di carte pertinente. Et chi sarebbe giamai così per opinione particolare indurato, che alle lettere quella invenzione sottilissima di Archimede dal suo ingegno partorita assegnasse? Perché richiesto da Hierone Signore di Sicilia di ritrovare un furto, che in una corona di fine oro da un malvagio artefice era stato commesso, havendo dentro mescolatovi  gran parte d'argento, con industria singulare trovò la cagione del male in questo modo egli fece due masse, una di oro, et l'altra di argento di equal peso verso di sé, et conforme alla corona; et una dopo l'altra in un vaso pieno di acqua havendo messo, conobbe misurando partitamente l'acqua, che fuori traboccava, quanta fosse differenza tra il corpo dell'oro, et dell'argento, et quanto ponendo la corona nel vaso pieno di acqua similmente fosse stato dall'artefice rubato. Non sono queste cose in guisa alcuna al nome di letterato pertinenti, ma dall'ingegno si riconoscono, et da un sottile accorgimento, che in considerando la natura delle cose ottimamente produce sovente, senza essere da lettere sovvenuto, queste maravigliose operazioni. Le lettere, quando contengono in sé perfetti sentimenti, et singulari, all'ingegno, che è cosa naturale appartengono; ma la notizia di quelle, et la scrittura al letterato, che dall'altrui sapere si pasce, et si sostiene. Perché non ha guadagnato così gran nome il Petrarca nelle Canzoni, nominate le tre  Sorelle, per cagione dell'artifizio delle lettere, ma per lo suo ingegno ammirabile; che sopra l'arte poetica innalzandosi per via di sentimenti rari; et peregrini ha tutti gli avvisi, che negli ammaestramenti della poesia si contengono, avanzato. Et quantunque alcune arti si apparino per lo benefizio delle lettere, non per questo si dee  dire, che elle nascono da quelle, le quali sono venute da huomini forniti di alto intelletto, et poi scritte acconciamente nelle carte. Egli è cosa vera, che molti affanni per la lezione degli autori divengono minori, et si ammolliscono; ma molto più da tutti è approvato, che per le armi si sfuggono le miserie, et si guadagna la felicità, la quale sopra le cose tutte ogni huomo appetisce. Et se i Lacedemonij sacrificavano alle Muse, prima che incominciassero co' nimici la battaglia, et molti popoli all' incontro havevano a Pallade ordinato tempij, et sacrifizij; la quale inventrice della guerra, et Dea della sapienza era riputata. Questa non senza profondo intendimento hanno alcuni detto essere nata del capo di Giove; volendo significare per  avventura, che le bisogne della guerra non solo si deono governare saviamente, ma che i guerrieri oltre a ciò sopra gli altri huomini sono forniti di incomparabile ingegno, et divino. Ma chi non vede, se pure attentamente egli considera, che hanno le lettere quei tanti titoli di honore per quella cagione guadagnato, io dico per la facultà sola, et per la occasione delle carte, le quali conservando molte notizie, sono per ciò state pregiate in ogni tempo? Come se la maggioranza delle arti per cosa esteriore più tosto che per virtù sua naturale considerare si dovesse: però che più nobilmente, et molto meglio si consideravano i fatti de' guerrieri nelle menti nostre, che non fanno  le lettere ne' libri, quando questa ragione dovesse assai potere in dimostrare il primo luogo di honore. Nelle lettere non si esercita virtù alcuna necessariamente, ma si leggono solo i fatti virtuosi; et il guerriero per lo  contrario non solo dee adoperare con valore, ma è forzato a mirar sempre nella virtù, et nella fortezza particolarmente, dalla cui opera se egli alquanto si allontana, non solo perde il nome,  et l' honore, ma il fine con la vita insiememente. Per la qual cosa, sì come una arbore, che non sa produrre frutti per sua natura, se non aspri et poco amabili, come che sia innestata, ritiene in sé  alquanto di amarezza nondimeno, né come quella di cotanta stima giamai è riputata,  che per li proprij rami, et per le sue radici naturalmente è commendabile, così  di  poco pregio si dee stimare verso di sé il letterato per rispetto del guerriero; il quale essendo di mente rozza, e rintuzzata, né potendo co' suoi frutti per lo stesso avanzarsi, innesta in sé gli ammaestramenti altrui, che sono ne' libri per via di lettere segnati; il che non avviene altrimenti nel guerriero, il quale guernito di alto ingegno bene si puote di se  stesso confidare, et in procurando altrui  la salute non attendendo soccorso esteriore, molti honori procacciarsi, et molta gloria. Et che questo sia vero, bene da coloro comprendere si puote, i quali, poiché hanno molte lettere apparato, quando vogliono porre in uso quelle, adoperano grandissimo artifizio, accioché non appariscono; né per altra cagione fanno questo, se non perché non vogliono essere conosciuti di cosa esteriore bisognosi, ma che altri stimi più presto, che la natura habbia loro ogni arnese proveduto, onde e' possano le imprese humane fornire ottimamente. Sì come furono quei due grandi oratori, Lucio Crasso, et Marco Antonio; i quali nel difendere le cause con grandissima cautela si guadagnavano, che nessuno odore di lettere nella favella loro si scorgesse, né quel pregiato nome si avvilisse, che per la grandezza dell'ingegno si haveano guadagnato. Et quali scritti avanzano per nobiltà quelle Comedie, le quali sotto nome di Terenzio in tanti secoli lodevolmente sono state lette? Queste di troppo maggiore artifizio fornire, che ogni altra scrittura, che si trovi in questo affare, danno altrui regola, et legge, et per tutto sono commendate, et ammirate. Et quantunque con titolo di Terenzio elle si leggono, sì come era ferma credenza in quei tempi, et in quelli, che seguirono appresso, fu confermata parimente, che da Lelio, et da Scipione fossero scritte nondimeno; i quali ne' più gravi negozij della repub. Romana impiegati per loro diporto alcuna volta scrissero sì fatte cose; et perché si recavano a disprezzo per avventura, che altri portasse opinione, che eglino nelle lettere ponessero molto studio, et molta cura, volendo, che elle apparissero tuttavia per publica utilità sotto nome di Terenzio le mandavano alla luce, perché appo loro era la gloria militare di stima cotanta, che poco parla di vero, che dovessero prezzare la lode delle lettere. Per lo che volendo il Petrarca commendare Aristotile molto, non prese l'occasione delle lettere, che picciola sarebbe stata la lode senza dubbio, ma disse con miglior consiglio; "Aristotile poi pien d'alto ingegno: Et di vero se stimare si dee molto più una cagione et un principio, che le cose da questi procedenti, egli sarà pur chiaro, che le armi molto più vagliono, che le lettere, le quali, a cui vuole scrivere, arrecano la facultà, et danno altrui per li fatti eccellenti occasione di esercitare la notizia delle lettere. Ma i nomi horrevoli, che procedono dalla guerra, da' maggiori Re, et più potenti sono stati bramati con tanto studio, che per acquistarli non hanno curato affanni, né pericoli, et alcuna volta alle minaccie della morte si sono fatti incontro; sì come fece non ha  gran tempo Francesco Re di Francia, il quale in quella fiera battaglia, che egli appiccò presso a Milano co' Svizzeri, per molte prodezze adoperate combattendo fu giudicato degno da' più forti Capitani della maggiore dignità militare. Per lo che considerando egli, che nel ricevere l'honore, la gloria allora è di più stima, quando e' viene da huomo honorato, tra molti guerrieri valorosi che gran copia del suo esercito ne havea, uno con molto giudizio ne elesse, che nell' ardor della battaglia, et tra maggiori pericoli più degli altri forte si era dimostrato; et volle secondo le cirimonie militari esser fatto da lui cavaliere, et riputò sopra la maestà Reale quella lode, la quale egli dalle armi si havea procacciato. Et che dee valer l'adoperare de' letterati verso di sè, et lento et ozioso, che senza l'uso  di virtù nessuna giorno, et notte con sudore, et con istenti si affatica per guadagnare la notizia di quello, che altri ha conosciuto? Quando e' si considera l'animo forte nel guerriero, che stimolato da dolori, che gli conviene militando a viva forza sofferire, et spaventato da' più gravi affanni non dichinandosi a viltà alcuna nel corso della  virtù continovatamente si mantiene, né in opera solamente gloriosa si esercita, ma, come è detto, procura altrui la felicità humana. Et quantunque molte rovine nascono dalle guerre, et molti mali, la qual cosa ha dato cagione a molti di biasimare le armi, et di dare loro voce oltre a modo abbominevole; se direttamente nondimeno  si considera, poco dee valere questo dubbio; perché poscia che non si vogliono correggere coloro, che hanno il corso della vita impreso a ritroso, né ubbidiscono a quelli che per molta virtù deono comandare, a che altra cosa si dee dar di piglio se non all' armi? Le quali dal valore governate abbattono l'orgoglio de' superbi, et domano  la fierezza degli animi barbari, et sollevano le virtù, et la bontà, et creano la pace, et la quiete, che sono cotanto nella vita opportune. Per lo che discacciarono i Lacedemonij della città loro Archiloco poeta, il quale havea scritto ne' suoi versi, che meglio era gittar via le armi in combattendo, che morire; però che giudicarono, che poco utili dovessero essere, anzi perniziosi gli scritti di colui, che in sì picciolo pregio tenesse l'arte militare, all'aiuto di cui chi non ricorre ne' pericoli, perde la vita, et la roba, et la felicità insiememente. Et i Romani altresì prohibirono a' maestri di Retorica di potere insegnare a' giovanetti sì fatta arte, né fecero in questo alcuna stima delle lettere, ma la disciplina militare, che tanto è opportuna alle città, non solo non prohibirono, ma esercitarono quella eziandio, tantosto che per le forze corporali potevano sostenere le  fatiche della guerra. Et perché più si deono  prezzare le operazioni, che vanno imitando le altrui, come fanno i letterati, che fatti proprij et naturali, come sono usati di fare i guerrieri? Né si credano i Greci di haversi lasciato indietro i Romani per altezza di giudizio, et di intelletto; però che eglino il vanto nelle lettere si attribuiscono; ma deono pensare per lo contrario, che questa  nazione valorosa, esaminando le cose, che conducono alla felicità humana horrevolmente, prendesse le armi sopra tutte per condursi a quella, et facendone prova col suo alto ingegno, et sovrano, vincitrice delle genti pervenne a quel termine bramato finalmente, che da tutti i popoli et prima, et dopo disiderato non è stato insino ad hora in altri più ampio, né maggiore. Quante lodi sono date agli Sciti senza lettere, che con valore le armi esercitarono? Di quanti falli appresso sono i Greci biasimati agramente, che tanta fatica, et tanto studio nelle lettere collocarono? Le quali lettere però che sono parole equivocamente dette, non sono per sé ordinate altrimenti, ma in cambio rappresentano i fatti del tempo passato, et per l'avvenire conservano di quelli la memoria. Et se la servitù è cosa miserabile, la quale ci priva delle allegrezze, et della felicità interamente, quale altra cosa dal guerriero in fuori ci puote da sì fatto male liberare? Questi, et non altri, quando la nimica forza sopraviene per ridurre altrui in servitù, discretamente ci difende et ci mantiene et perché l'utilità nostra si avanzi, sta pronta tuttavia. Non mandavano i Romani ne' paesi lontani, et stranieri letterari, né filosofi per accrescere lo stato, et per mantenere a Roma la felicità, ma i nobili Capitani con le forti legioni, et robuste; per lo cui valore mentre che questo costume lodevole durò, quella gloria giammai a questo nobile paese non mancò, né quella dignità, la quale tutte le altre ha superato. Ma non prima a questo nobile esercizio fu il freno allentato, che si aperse l'entrata alle miserie, et perché l' Italia non solo quel suo grande Stato, ma le forze, et la speranza parimente, onde da quel tempo insino ad hora stata in gran timore di se stessa, et ha provato molte miserie, et molti affanni, et si sta, perché peggio non le avvenga, più che mai al presente in gran sospetto. Et che lodi harebbe il maggiore Scipione Africano guadagnato, se tutto alle lettere si fosse dato, et non alle armi havesse volto il suo ingegno? Che nome harebbono Claudio Nerone, et Marcello, et Fabio Massimo, et Cesare, et Pompeo, se tutti si fossero nelle lettere impiegati? Che pro giamai sarebbe all'Italia venuto, se quelle robuste legioni Romane, et valorose in vece di armi havessero Studij publichi drizzato, et Accademie, ove nell'ozio inutilmente esercitandosi tutto il tempo poscia si fosse trapassato? Egli suole avvenire oltre a ciò, che gli huomini militari faccino prova molto delle lettere, come fu Silla, et Cesare, et Scipione; i quali gli altrui scritti non solo intesero ottimamente, ma composero libri oltre a ciò, onde non picciolo giovamento ne hanno cavato poscia i letterati. Ma per lo contrario, quando si sono dati alle armi i letterati (però che egli non ci ha luogo in questa arte il poco senno, né debolezza di intelletto) hanno a pessimo fine ridotto gli altrui, et i loro affari. Perché nel tempo di Clemente Settimo, venendo Solimano al conquisto dell'Ungheria con un esercito quasi innumerabile, Paolo Tomorreo, Arcivescovo Collocense, che poco innanzi era stato frate  di San Francesco, confortò molto il Re Lodovico, che non si sgomentasse per lo gran numero de' nimici, ma incontra spignesse le sue genti, affermando con sue ragioni, che con agevolezza farebbe riuscire appresso la vittoria: et come che questo consiglio fosse da huomini militari assai conteso, come se ad huomo letterato più tosto, che a coloro, che erano usati nelle armi si dovesse prestare maggior fede, a sommossa del Tomorreo tuttavia, che guidava  la battaglia, fu combattuto in guisa, che quasi nessuno dell'esercito Cristiano poté dalle mani nimiche, et dalla mortale rovina campare altramente. Né vaglia oltre a ciò in contrario quello che sono usati di dire alcuni, che mentre le armi si  adoperano, la pace si conturba, né puote la tranquillità alcuna cosa; et che per ciò elle si deono agramente da noi sgridare con animo nimico, et dalle città, come cosa perniziosa, discacciare, né ad alcuna arte vile, nonché alle lettere, antiporre; come se le altre arti non partorissero  sovente a' corpi nostri molti mali, et agli animi nostri molti affanni, et non conturbassero del tutto la quiete della mente, et come se per vivere riposatamente egli non convenga prima affaticarsi, et soffrire molti disagi, et molti strazij, i quali prima ci levano via i contentamenti, et l' allegrezze, che a fine alcuno desiderato si possa pervenire. E' non si niega, che molti disturbamenti, et molti mali dalli animi non nascano, et che molte rovine non sieno da quelle atrocemente procacciate: come ne' tempi presenti, et ne' passati ancora noi sappiamo di certo essere  avvenuto. Ma egli si favella di un guerriero, che tratti le sue imprese con valore, et con virtù, et non con fierezza, né con oltraggio. Perché  questa pessima condizione di guerra è indizio di molta nobiltà dell' arte militare verso di sé compiuta, et perfetta: come è posta incontro ad un grande male per conseguente un bene singulare. Per lo che de' tre Stati che sono mondo perché governino le città, quello di vero degli altri è migliore, che ha il suo contrario più reo, et peggiore, sì come è il Re, et il Tiranno. Et i grandi intelletti altresì arrecano alla sua patria grandissimi beni, et gravissimi mali, et dagli squisiti artifizij di adoperare malvagiamente fanno palese altrui, quanto grande sia la virtù del suo ingegno,  et quanto in quello consiste di vigore disusato: perché per maculare la lode delle armi poco dee valere questa querela, et questo biasimo. Hora poiché non si puote menare questa vita senza contrasto, et quasi senza guerra, né sono i mali forse minori,  che dalla lentezza nascono, et dall'ozio; chi non vede, che per lo comune bene si deono  le armi esercitare necessariamente, et che chi in quelle non pone alcuna cura, è preda del vincitore alcuna volta, et barbaro, et crudele, et si conduce a vivere in servitù per cui diviene la vita odiosa, et oltre a modo infelice? Né senza cagione quel grave senatore Romano di gran senno fornito, et di virtù, che fu Scipione Nasica nominato, et per lo giudizio de' migliori cittadini ottenne il nome di ottimo tra tutti, temendo, come cosa perniziosa, la  quiete, confortò la sua repub. sovente a conservare la città di Cartagine; accioché guerreggiando con una città piena di huomini militari, se fosse il bisogno avvenuto, quelle virtù ne' cittadini Romani si esercitassero che cotanto ampiamente haveano l' imperio accresciuto. Et quando altri teme di cadere nelle miserie, et di essere dalla fortuna negli affanni annullato, come avviene spesso a molte repub. egli non chiede aiuto dalle lettere, ma ricorre alle armi incontanente, le quali lo sollevino da' mali, et lo  guardino dagli infortunij, per cui la vita si contrista, et la felicità del tutto si corrompe. Per lo che quella discreta città di Lacedemone, che tutta era allo studio delle armi ordinata, et in quelle per vivere felicemente tutta la speranza ariponeva, non era come le altre  città, di mura cinta intorno intorno; non curando ella gran fatto di assalti di nimici, che guernita di armi troppo più, che le altre, sicura di suo stato oltre a modo si teneva. Et che posson valere le forze esteriori, et nimiche, quando dentro sono huomini di animo guerriero, et nelle bisogne militari adusati, per li quali assai è la città cinta di mura; opponendo a nimici le robuste membra, et valorose, che da sé ogni contraria forza discacciano, et allontanano? Per questa cagione era un costume nelle terre della Grecia di abbattere parte delle mura, dove alcuno di quelli,  che era restato vincitore negli spettacoli Olimpici, dovea far l'entrata; però che poco parea,  che fosse di mestiero a quei luoghi di mura, dove dimoravano huomini di tanta virtù, i quali con le le loro persone in vece di mura potevano darsi in combattendo delle nimiche forze a non calere. Et non dee  volere  assai questo, che il guerriero di  valore non solo affrena gli appetiti sconvenevoli nella persona sua, ma provede ancora, che tanti huomini nella licenza militare con le armi in mano stieno quieti, né si commuovano a tumulto, et, sì come loro è comandato, vadino le cose militari in guisa procurando, che si possa agevolmente alla vittoria pervenire, la quale provede appresso la felicità humana? Questo non fanno i letterati altrimenti, ma producon dolori, et affanni nella vita, et creano litigij così gravi, che le republiche alcuna volta si conturbano, et si muovono ancora, et ne surgono perciò cotanto gran discordie, che se le armi non si facessero incontro, egli avverrebbe di leggieri, che gravissimi disturbamenti, et rovine a' populi, et alle nazioni nascerebbono. Et per domare gli huomini barbari, et per ridurli a vivere con ragione non usano le più savie città le lettere principalmente, ma le armi; in cui virtù maggiore consiste, et maggior forza, et dalle quali viene la fermezza negli stati, et prendono vigore i governi, et si conservano felicemente quelli, che di lungi dalle miserie humane si vogliono allontanare. Ma due nazioni, come questo litigio dicidere si possa, ci fanno aperta fede, dico la Grecia, et la Italiana; queste con ogni studio possibile intendendo a sua salute, et alla humana felicità, si ingegnarono di procacciarlasi, ma con maniera differente: perché i Greci, prendendo le lettere per guida, furono in breve spazio di tempo ridotti in servitù; et perderono tutto quel bene guerreggiando, che tiene gli animi nostri, mentre che viviamo, in allegrezza; Ma i Romani nelle armi confidatisi, come quelli, che con maggiore avvedimento i loro affari governavano, non domarono i Greci solamente cotanto savij, et cotanto letterati, ma di tutte le nazioni trionfarono ancora, ove per combattere fu voltato il suo valore; et allora incominciarono all' Italia le miserie, quando da noi l'adoperare con virtù nella milizia fu obliato; Et è perciò la cosa sì fattamente adivenuta, che, per rispetto della bassezza nostra, sono le grandezze Romane, che si leggono quasi incredibili riputate. Et la nazione Turchesca in questo tempo, prezzando poco gli altri studij tutti, con gran cura esercita le armi, per le quali ella è montata in grandezza, et in honore, et ogni giorno più per le nostre rovine felicemente si avanza, né si porrà giamai fine alle miserie, se prima non si incomincia con le armi a ristorare i danni, che habbiamo sostenuto; però che le lettere, le quali non hanno vigore alcuno in questo affare, (da quelle tuttavia infuori, per cui si viene in cognizione delle cose divine, ove si contiene ogni bene, et la nostra vera, et celeste felicità; la quale nel congiugnimento della natura intellettuale con l'oggetto beatifico consiste, per lo mezzo dell'atto dell' intelletto, et della volontà) ma le armi con virtù esercitate, et con valore possono, come cosa migliore, et più sovrana procacciarsi la felicità in questa vita, et rendere tutto quello honore parimente, che questo luogo, et questa horrevole nazione per le prodezze degli antichi nostri ha posseduto, et con la ragione, et con le armi raffrancare le forze indebolite, et abbattere tutte quelle genti, le quali con la barbara fierezza solamente hanno cotante provincie, cotante isole, et cotante terre in breve spazio di tempo conquistato. </p></div1></body></text></TEI.2>
