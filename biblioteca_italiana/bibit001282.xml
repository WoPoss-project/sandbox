<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Francia</title>
      <author>Giovanni Morosini</author>
    </titleStmt>
    <extent>61 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001282</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Francia di Giovanni Morosini">
<opener><salute>SERENISSIMO PRINCIPE. </salute></opener>
<p>Tra le passate disavventure della Patria serenissima 
e tra i gravi pregiudizii risentiti dal pubblico 
servizio negli ultimi avvenimenti scorsi, deve con 
giustizia esser annoverata la destinazione di me Giovanni Morosini all'ambasceria di Francia 
in tempi i più difficili, ed in congiunture che 
richiedevano a quella corte ministro d'esperienza 
maggiore, o di celebrata abilità. </p>
<p>Sperava che la palesata mia insufficienza 
nell'impiego di Savoia avrebbe tolto alla patria 
questo secondo pregiudizio, nè credevo tanto 
contraria sorte alla cosa pubblica che dovesse 
nuovamente colpirla. </p>
<p>Cadè tuttavia sopra di me l'elezione a così gran 
carica, e a me toccò superare me medesimo e posporre 
ogn'altro riguardo a quello del debito d'umiliare la 
mia obbedienza a comandamenti supremi dell'Eccellenze 
Vostre. </p>
<p>Così dopo aver debolmente supplito in Torino alle 
funzioni d'ambasciatore ordinario appresso quel duca, 
ne partii nel 1668, e mi condussi 
colla diligenza possibile alla corte di Francia. </p>
<p>Riscuoteva in essa quotidiani applausi al suo nome a 
vantaggio del pubblico servizio con la sua acclamata 
attitudine e generosità l'Eccellentissimo 
Marc'Antonio Giustiniani cavaliere, ond'io 
propostomi per regola un così raro esempio, e 
allestite l'occorrenze tutte per le prime solenni 
funzioni, mi presentai il giorno 
13 gennaio dell'anno medesimo al re e 
casa reale tutta, accolto con le più decorose e 
cospicue formalità. </p>
<p>Per non rapire a cotesto Eccellentissimo Senato 
inutilmente il prezioso tempo destinato a più gravi 
occupazioni m'asterrò di ridire a Vostre 
Eccellenze imperfettamente ciò che è impresso in 
tutti i volumi, e che dona senza contrasto il primato 
alla Francia per il sito, per la vaghezza, per la 
popolazione, per la fertilità, per i fiumi, per le città nobilissime di che è adorna sopra 
tutti gli altri regni conosciuti del mondo; certo è 
che pare innata ogni perfezione e felicità, 
corrispondendo l'amenità del suolo a quella degli 
ingegni, e la dolcezza del clima a quella de' costumi, 
e può dirsi che il sacro culto, le arti e l'uso 
dell'armi abbandonata ogni altra regione della terra 
abbiano posto il loro seggio per illustrare 
maggiormente quel nobilissimo regno, miracolo della 
natura e dell'industria. </p>
<p>Anima in questo tempo cos' gran corpo Lodovico di 
Borbone re cristianissimo, quattordicesimo di questo 
nome: le qualità mirabili che il glorificano, devono 
riputarsi tutte celesti. </p>
<p>Desidererei aver qui quell'abilità, che conosco 
mancarmi per delineare almeno in parte ll'Eccellenze 
Vostre le doti insigni di questo incomparabile 
Monarca, che prese dopo la morte di Mazarino le redini 
del governo con istantaneo passaggio 
dall'inesperienza, e dall'ozio alla applicazione e 
ai maneggi: fece anche ne' primi momenti bastantemente 
conoscere che a solo generoso motivo di gratitudine 
aveva la Maestà Sua sin allora abbandonato ad altri 
la somma di quegli affari che ha poi migliorati con 
la sua personale sopraintendenza. </p>
<p>Possiede la Maestà Sua, che può chiamarsi la 
meraviglia di molti secoli, oltre le corporali 
qualità che l'adornano, talento particolare per 
le negoziazioni, constituzione infaticabile, mirabile 
chiarezza di spirito, somma facilità e felicità 
nell'esprimersi, conversazione 
piacevole, intensa avidità di gloria, e a tutto ciò 
accoppia il dominio quasi intiero d'ogni sua passione, 
regnandole e moderandole a suo talento con forza 
incomparabile e sovrana. </p>
<p>È dotato di prudenza superiore all'età, l'uso 
maggiore di essa è quello di far apparire al mondo 
che alla sublime elevazione del posto in cui 
l'ha il Signor Iddio constituito, e che al peso tutto, 
che è grave di così smisurata dominazione, riesce 
tuttavia superiore la grandezza de' suoi talenti. </p>
<p>Così veramente deve con giustizia riputarsi, dandone il re quotidiane le prove, od inspirando 
frequentemente ai suoi ministri negli affari più 
ardui, ripieghi da loro non preveduti e 
risoluzioni superiori alla loro capacità. </p>
<p>Deve per ciò dirsi che sia addottrinato nelle scuole 
del cielo, che avanzi di gran lunga la solita 
estensione dell'umana attività, come supera 
il resto degli uomini nella grandezza e nella potenza. </p>
<p>Nella cognizione adunque che tiene il re da se stesso 
della somma degli affari ha giudicato opportuno 
l'assumere i più pesanti, e vestire non solo le 
funzioni, e l'autorità di primo ministro, ma anche il nome medesimo, ed ha scelto tra' 
suoi alla direzione del governo tre soggetti tutti ne' 
tempi andati domestici di Mazarino, dividendo tra 
questi in tre parti le faccende tutte 
del regno, ad ognuno di loro dando sopra d'esse 
particolarmente l'incombenza. </p>
<p>Al signor Colbert che essendo il primo nella regia 
grazia e confidenza nominerò anche in primo luogo 
all'Eccellenze Vostre resta appoggiata l'universale 
direzione delle finanze, delle materie marittime, della sussistenza e dilatazione del commercio. </p>
<p>Il signor di Tellier ha le cose tutte spettanti alla 
guerra terrestre, alle munizioni e apprestamenti per 
essa. </p>
<p>Al signor di Lionne ultimamente passato a miglior 
vita restavano commesse le negoziazioni con i principi 
esteri e con i loro ministri residenti alla corte. </p>
<p>Guidano presentemente li due viventi soggetti, come 
pure lo faceva il defunto Lionne, subordinati alla 
sola suprema direzione del re, con facilità superiore 
ad ogni credenza, gli affari gravissimi di così 
potente dominio, accrescendo il primo le regie 
rendite, trattando il secondo con disciplina economica la milizia, e dilatando il terzo con le straniere 
confidenze e trattati la stima e l'autorità del re 
tutti unitamente cooperando alla grandezza maggiore ed 
alla miglior fortuna del loro monarca senza scordarsi 
punto la propria. </p>
<p>In testimonio del regio aggradimento ha riportato 
ognun di loro dal re la grazia della sopravvivenza 
delle loro cariche per i loro primogeniti, così che 
resta il signor marchese di Segnele presentemente considerato come successore presuntivo nella 
carica del signor Colbert suo padre. </p>
<p>Il signor di Savoia esercita in parte quella di 
Tellier; e per ultimo minorava il marchese Chesie le 
fatiche del signor di Lionne suo genitore che 
non lasciava vivendo applicazione ed industria per 
ben istruirlo. </p>
<p>Come abbia io ritrovato le cose di Vostre Eccellenze 
presso li due viventi ministri mi trovo in prezioso 
dovere di qui esporre prima di trascorrere innanzi 
nella dovuta notizia, essendo certo che dipendendo 
dalla descrizione loro gran parte delle regie 
deliberazioni, credo di precisa necessità il sapersi 
da dove derivano in ogni caso i fomenti e le mancanze. </p>
<p>Attraversò dunque in ogni incontro il signor di 
Colbert nelle passate contingenze di Candia ogni buona 
disposizione del re verso dell'Eccellenze Vostre; si 
serviva pel pretesto dell'estenuazione 
delle finanze, delli dispendii da cui è il re da ogni 
parte circondato, e sopra tutto proclamava nel 
consiglio con efficacia, che la reggente 
regina cattolica punto non curava quegli avvenimenti, 
tuttochè succedessero in vicinanza a' suoi Stati, e 
fossero per essa di maggior conseguenza. </p>
<p>Esagerò più volte che le voci de' rappresentanti 
in Madrid non erano udite, nè le pubbliche instanze 
esaudite, procurò in ogni incontro di alienare dal 
regio animo la disposizione all'assistenza, ed 
allorchè si rendevano vane per divino favore le 
sue ingiuste rimostraze, studiava li mezzi per rendere 
minori nell'esecuzione le regie grazie, e per scemare 
la forza ed il vigore all'assistenze. </p>
<p>Non vidi nel signor di Tellier così contraria la 
disposizione verso l'Eccellenze Vostre mentre che più 
volte da me allora ricercato de' suoi ufficii mostrò 
sempre prontezza nell'accordarmeli, e so 
essersi frequentemente nel consiglio tra lui e Colbert 
altercato sopra questo punto; portando tuttavia 
Tellier per sua più viva ragione quella 
dell'impegnata gloria del re, e degli applausi che si 
meritava universali dal mondo. </p>
<p>Nella grandezza da lui conosciuta di quella corona, e 
nella decadenza nella quale osserva le sovranità tutte dell'Europa respettivamente, non sa 
concepire questo ministro sentimenti d'estimazione e 
di rispetto che per la Francia, e come che non fosse 
variabile la sorte, considera le altre Potenze come cadenti, o poco capaci di promuovere a quella 
profitti e pregiudizii. </p>
<p>Dovrei dispensarmi, per non accrescere tedio 
all'Eccellentissimo Senato, dal far menzione del 
signor di Lionne, come soggetto già passato fra i 
morti, ma avendolo sempre esperimentato d'inclinazione 
ossequiosissima al nome e servizio 
della Serenissima Repubblica, non posso defraudare la 
sua benemerita memoria non men delle laudi che delle 
lagrime che gli sono dovute. </p>
<p>Ho sempre e in ogni incontro dunque ritrovate 
l'intenzioni di quel cospicuo ministro che non 
potevano esser migliori, anche secondo il desiderio 
dell'Eccellentissimo Senato. </p>
<p>Aveva egli per lunghi anni girato l'Italia, 
conosciuti i governi, le massime e le forze, ond'era 
anche istrutto più degli altri nella cognizione della 
grandezza de' principi d'essa, cosicchè 
trovandosene pienamente informato, avanzava anche gli 
altri nelle propensioni verso le cose d'Italia, e ciò 
sia detto a gloria sua e della verità. </p>
<p>Questo era il solo ministro a Parigi, da cui potevano 
veramente sperar Vostre Eccellenze riflessioni 
cortesi, e vantaggiose risoluzioni. </p>
<p>Venne dal Re sostituito nel posto e nell'autorità 
del defunto Ministro, il signor di Pomponne, più 
volte esperimentato in paesi stranieri nel regio 
servizio; la giovanile età del signor marchese di 
Bernì primogenito del Lionne l'ha obbligato a 
renunziare spontaneamente in mano della Maestà Sua la 
carica paterna. </p>
<p>Ha riportato l'intiero prezzo di essa ascendente ad 
800 mila franchi, e resta impiegato di confidenza 
sì, ma di minore elevazione e dignità. </p>
<p>Farò conoscere qui alla Serenità Vostra un abbozzo 
delle qualità di questo ministro, da me 
particolarmente esaminato, mentre dall'Haya si portò 
in Dunquerque alla corte gli anni 
decorsi. </p>
<p>La nascita dunque di Pomponne può chiamarsi più 
civile che nobile, non eccedendo l'ordine di quelli 
che si esercitano nella sfera de' Parlamenti del regno 
e ne' giudizii. </p>
<p>Impiegò i suoi primi anni applicato allo studio di 
quelle scienze che giovano all'eloquenza; passò poi 
con approvazione e profitto ad altre più gravi, e se ne trova ornato sopra l'ordinaria 
mediocrità. </p>
<p>Nelle passate calamità del Piemonte e del Monferrato 
si trattenne in Torino, Casale e Mantova per sei anni 
continui in qualità d'Intendente de' regi eserciti. </p>
<p>Alcuni mesi impiegò allora per semplice curiosità in cotesta Città e Serenissimo Dominio 
per osservarvi le massime, lo stato e la magnificenza. </p>
<p>So che conservava Pomponne particolare stima verso la 
Serenità Vostra, e a me medesimo ne ha date replicate 
testimonianze. </p>
<p>Col suo ritorno d'Italia in Francia accrebbe di 
credito appresso il fu cardinale Mazarini, e 
susseguentemente coi presenti ministri. </p>
<p>Fu dal re più volte impiegato in qualità di suo 
ambasciatore agli Stati di Olanda, e al re di Svezia, 
dove trovavasi al presente. </p>
<p>Riportò in ogni sua spedizione applausi e vantaggi 
rilevanti alla corona con regio gradimento. </p>
<p>Godè altre volte distinta la parzialità di Fouquet, 
e la disgrazia poi di questo soggetto alienò 
totalmente Pomponne dal suo partito. </p>
<p>Ebbe sempre fissa la mira di palesare al re la sua 
fede incorrotta, posponendo ogni suo privato riguardo 
al sovrano beneplacito. </p>
<p>Colbert l'ha sempre con distinzione considerato, 
per cui si deve per mio debolissimo sentimento 
riputare opera delle sue mani. </p>
<p>Questa sola considerazione mi fa temere che 
l'Eccellenze Vostre abbino a restar pregiudicate nella 
mutazione e cambiamento presente; varranno nulladimeno 
appresso questo ministro 
d'animo flessibile e ameno, le ufficiosità 
continuate, e le testimonianze di stima e di credito 
alla sua abilità. </p>
<p>È dotato d'ingegno lucidissimo, di prudenza e di 
moderazione. </p>
<p>Ebbe altre volte qualche comunanza di massime coi 
Giansenisti, locchè s'attribuì alla stretta 
congiunzione di sangue che tiene con il capo d'essi 
nominato <hi rend="italic">Antò</hi> dottore della Sorbona, 
soggetto di erudizione straordinaria. </p>
<p>Ora che il fuoco di quelle dispute resta estinto non 
è da riputarsi essenziale questa inclinazione, che 
anzi si può credere in lui spenta dal zelo del regio 
servizio; ora è nella età di 40 anni, vigoroso e 
sanguigno di complessione, e di presenza venusta. </p>
<p>Parmi che restino da questo ministro più considerate le potenze del settentrione, che quelle di 
mezzogiorno. </p>
<p>Dell'Italia non ha egli sentimento diverso dal comune 
della nazione, e da quello degli altri ministri. </p>
<p>Distingue però le cose di Vostre Eccellenze, le 
esalta, ed è a bramarsi che gli effetti corrispondano 
all'espressione ch'egli ne fece meco, ciò dovendo 
esser veramente palesato dalle congiunture e dal 
tempo.  </p>
<p>Onora pure il Re della sua confidenza il signor 
marchese di Leterà, che di pochi anni inferiore 
d'età alla Maestà Sua, e seco con particolare 
avvertenza del padre, sino dai più freschi anni 
educato, ha potuto ben radicare a suo vantaggio nel 
regio animo una tenerissima propensione, in modo che 
viene dalla Maestà Sua con frequenza nominato 
come opera delle sue mani, e contraddistinto con 
frequenti e rilevanti beneficenze. </p>
<p>Pari è questo ministro nelle massime, non già nella 
desterità al signor di Tellier suo padre, onde devono 
attendere da' suoi consigli gli amici della corona i 
soli vantaggi che non saranno disgiunti da quelli della 
Francia, e che promoveranno nella reale persona massime 
di commendazione e di applausi; a più di quattrocento mille ducati di cotesti correnti ascendè 
l'annua rendita di quella famiglia, riputata 
universalmente in Francia come la più 
doviziosa tra' sudditi nell'Europa, e come quella che 
ha accumulato in quel regno così vaste ricchezze con 
titoli meno illegittimi. </p>
<p>Appoggiata dunque alla discrezione di Colbert la cura 
delle finanze ha con ogni studio cercato accrescerle a 
regio vantaggio. </p>
<p>Con ogni mezzo possibile furono quindi le sue prime 
applicazioni dirette a ritirare dai privati quei 
dovuti vantaggi che furono da lor stessi con 
ingiustizia carpiti nelle passate calamità di 
quel regno, e nella minorità del re. </p>
<p>Cosicchè stabilita per suggerimento di questo 
ministro un'unione di giudici chiamati la camera di giustizia, ad essa appoggiò il re 
l'inquisizione de' passati trascorsi, e nel breve 
termine di pochi anni è scaturita da questa fonte 
larghissima vena d'oro, che ha con somma quasi da 
non credersi portato al re il profitto di sopra 
trecento milioni di franchi, con parte dei quali 
estinse i debiti contratti nelle disavventure 
trascorse, e parte venne destinato in effettivo 
contante per le reali bisogna. </p>
<p>A ciò si aggiunge la ricupera de' beni allodiali della corona che servirono negli andati tempi 
per garantire quelli che esponevano gli averi propri 
per sovvenire la real necessità. </p>
<p>Dall'anno 1662 sino al presente ha 
Colbert accresciuta con questa diligenza di 16 
milioni di franchi la regia rendita, rimettendo 
nell'antico possesso il re de' suoi averi, 
e togliendoli a quelli che ne godevano grossi proventi 
col mezzo di debolissimi esborsi. </p>
<p>Riporta questo ministro, aggravando però ogni 
giorno più i popoli coll'imporre nuovi dazii alle 
merci, col scoprire giornalmente usurpazioni alla 
corona, continui i profitti d'inestimabile rilevanza 
alle cose regie, e tuttochè sieno 
universali i gemiti e comuni le doglianze, tutto 
trascura e tutto scorda, fuori che il promuovere con 
ogni industria vantaggi al regio braccio, certo di 
sostenere se medesimo con quel valido mezzo nel 
presente, autorevole e cospicuo suo posto. </p>
<p>Impiegando dunque Colbert nelle forme accennate il 
proprio talento, ha ridotto il vero esser dell'annue 
rendite della corona alla somma rilevante d'ottanta 
milioni di franchi. </p>
<p>Di questi è calcolato che cinquantacinque 
suppliscano all'ordinarie occorrenze de' presidii di 
cento e cinquantadue piazze soggette alla dominazione 
della corona, a stipendii delle regie guardie 
ascendenti a circa 14 mila combattenti, alla 
sussistenza degli ufficiali tutti e casa regia, alle 
spese minute del re, e agli altri appanaggi della regina e degli altri principi. </p>
<p>La somma rilevante di 25 milioni di franchi 
potrebbe riporre la Maestà Sua annualmente nel 
proprio erario, se nel tempo presente non fosse 
assorbita parte nello stabilire le cittadelle ed altre 
fortificazioni della Fiandra, d'Italia e del regno, 
tutto il resto dell'armamento marittimo, che si 
continua nelle vicinanze di Rochelle, e negli arsenali 
di Rochefort. </p>
<p>Per le fortificazioni ha il signor di Louvois ogni 
anno in effettivo contante per regio ordine 14 
milioni di franchi, de' quali non fa vedere 
l'amministrazione che al re. </p>
<p>Nove milioni restano pure dispensati annualmente dal 
signor Colbert per il sopradetto marittimo armamento. </p>
<p>Passate che sieno queste due gravi occasioni 
al Re di profondere somme tanto considerabili, 
respireranno le cose della Maestà Sua, raccoglierà 
denaro, e potrà consolare molti de' proprii sudditi 
che nel tempo presente languiscono per mancanza de' 
loro stipendii e provisioni in causa dell'essere 
affatto esausto il regio erario. </p>
<p>La sontuosità e numero grande delle regie fabbriche, 
che in un tempo stesso continuano, l'eccedenti 
magnificenze in ogni azione del re, la costruzione di 
argenti lavorati, tappezzerie, pitture e altre 
superbissime suppellettili in 
eccessiva quantità, unite a' dispendii 
sopraccennati nelle fortificazioni e vascelli, 
assorbono la più pura parte delle finanze. </p>
<p>Qui devo umilmente esporre all'Eccellenze Vostre che 
scordata si può dire nei tempi passati dai re di 
Francia l'opportunità del sito di quel regno bagnato 
da due mari, irrigato da tanti fiumi, e con 
porti tanto favorevoli al commercio, avevano rivolto 
tutte l'applicazioni loro alle arti della terra, e 
negletta intieramente ogni attenzione alle cose 
marittime, scarsissimo perciò era il numero dei vascelli di quella corona, e le intraprese per 
dilatare il traffico così irresolute e mediocri, che 
non portavano allo Stato profitti di rilevanza. </p>
<p>Giunto il signor di Colbert all'apice presente 
del favore e della confidenza con il re, ha saputo 
così bene imprimere la necessità che tiene il regno 
di legni poderosi di forze marittime, che vinta la 
naturale avversione della Maestà Sua alle 
profusioni lontane, ha potuto con celerità mirabile 
stabilire un numero di 80 grossi vascelli provveduti 
d'ogni apprestamento, e abili alla navigazione ed al 
commercio. </p>
<p>Porta il minore di loro 40 pezzi di cannone di 
bronzo, il maggiore potrà reggerne sino 
a cento. </p>
<p>La sontuosità del lavoro, intagli, dorature e 
abbellimenti dai quali restano anche con eccedente 
cura adornati, è superiore a tutto ciò che puossi 
rappresentare, e se la quantità de' buoni 
marinari e capitani fosse corrispondente alla pompa ed 
agli abbellimenti, potrebbe quella flotta riputarsi 
tra le più forti e poderose dell'Universo. </p>
<p>Il vero stato suo presente può chiamarsi 
d'infanzia, mentre che negletta, come ho umilmente 
rappresentato, negli anni addietro l'applicazione al 
mare con questi ultimi tempi rimessa, non può una 
potenza, tuttochè vastissima riportare in un punto 
due vantaggi che non vengono concessi che 
dall'esperienza e dal tempo. </p>
<p>E nulladimeno il primo fine di Colbert è di ampliare 
con quel numero di legni nell'una e nell'altra India 
il commercio, d'opporsi incessantemente, e sturbare i 
viaggi delle squadre Olandesi al di là della Guinea, 
di portar le merci ed il nome francese nelle parti 
più remote e incognite del mondo, e di stabilire sempre 
più fermamente i profitti della nazione in ogni parte. </p>
<p>Ha egli per ciò elette compagnie di negozio 
ad imitazione di quelle d'Olanda, ne è il protettore, 
e interessato con somme rilevanti; li principati 
del regno pure sono concorsi con i loro averi ad 
accrescerle, alcuni col solo oggetto 
del profitto presente, e più certo, di piacere al 
loro sovrano, e meritare il suo gradimento. </p>
<p>È concetto de' più avveduti che sia con occulto 
fine costrutta e riservata la flotta marittima ad 
imprese grandi e impensate, accadendo la morte del re 
cattolico; che li viaggi suoi presenti nell'Indie e 
nel Levante non siano veramente diretti 
che ad esercitarla a fine di riportarne servizio buono 
all'occorrenza. </p>
<p>La mira del governo esser quella degli acquisti in 
cotesta provincia, con la sorpresa de' regni di Napoli 
e di Sicilia, essendo eccitato il governo a 
riflettervi, dalla decadenza presente della monarchia 
cattolica, dalla preveduta interna divisione delle 
Spagne, e anche al caso, nella tanto considerata 
naturale ripugnanza de' sudditi di questi Stati alla 
dominazione Spagnuola, la scarsezza della milizia, la 
mancanza di piazze, la nobiltà mal contenta, e sopra
tutto conosce la Francia che la divisione de' principi 
di codesta provincia, la mancanza in essa di mezzi, 
di capi, d'applicazioni, e la somma languidezza dei
consigli tolgono a' medesimi non solo l'abilità 
d'eseguire, ma anche il pensiero di riflettere ai 
progetti di tanto peso e rilevanza. </p>
<p>Ha armate 16 galee che accreseono nel Mediterraneo 
le forze marittime della Francia, e se il genio 
impaziente della nazione che sopporta con ripugnanza 
le lunghezze e disagi del mare, e i 
pericoli della navigazione non toglie a se medesima 
quei vantaggi che se gli mostrano probabilmente 
vicini, può giudicarsi utile e fruttuosa l'attenzione 
di Colbert nel procurarli. </p>
<p>Fin qui alcuni successi poco favorevoli nel principio 
delle mosse d'alcune squadre verso l'Oriente avevano 
in parte intiepidito il primo 
ardore degli interessati nell'intrapresa presente. </p>
<p>Dalla serie de' miei umilissimi dispacci furono già 
di ciò avvisate di tempo in tempo l'Eccellenze Vostre 
nè qui mi dilungherò inutilmente con 
loro tedio. </p>
<p>Riferite debolmente alla Serenità Vostra le cose 
attinenti alle finanze ed al mare, devo anche 
delineare quello che riguarda l'interno del regno e le 
forze terrestri, acciocchè conosciute nella 
vera essenza loro, possino anche imprimere nella mente 
pubblica la certa cognizione di quella temuta 
potenza. </p>
<p>Qui dico in primo luogo, che calcolandosi la 
popolazione di Francia ascendente a 16 milioni 
d'anime in circa, possono riputarsi tra questi tanti 
soldati, quanti uomini, così portando il genio 
bellicoso della nazione, e quel clima fortunato per 
chi ne ha il dominio. </p>
<p>Il più vigoroso numero però tra questi è quello 
della nobiltà, che portando dal nascimento e 
dall'educazione lo stimolo della gloria, 
ha questa riposta nell'armi, ed in esse si esercita 
fino dall'infanzia con applicazione incessante. </p>
<p>Non è nobile in Francia che non sia soldato, 
distinguono gli ordini e le condizioni, la guerra e la 
spada, l'applicazione sola di chi è gentiluomo è 
quella dell'armi, e da qui nasce che posposta la 
fortuna, la grandezza ed i comodi delle case, cercano 
nella guerra i più qualificati del regno in ogni angolo della terra gli azzardi ed i 
cimenti, come s'è chiaramente potuto osservare 
nell'ultime turbolenze della Polonia e dell'Ungheria, 
negli attentati regi nell'Africa, e chiaramente videro 
l'Eccellenze Vostre medesime ne' passati travagli. </p>
<p>L'oggetto loro principale è certo quello di meritare 
approvazione ed applausi, ed il gradimento massime del 
loro sovrano, nè s'arrischiano collo stimolo venale 
dei profitti, o di stranieri avanzamenti. </p>
<p>A questo scieltissimo numero de' soldati nobili che 
sono tali per unico stimolo di generosità, s'aggiunge 
quello dell'ordinaria milizia pagata, che ascende in 
Francia con regolato numero a 40 mila uomini a piedi 
e 15 mila a cavallo, dispersa tra 
le regie guardie, la flotta ed i presidii. </p>
<p>Al mio partire con notabile aumento si dispensavano 
patenti per nuove leve che pare continuino tuttavia in 
ogni parte, nè può probabilmente credersene senza 
fini occulti la raccolta, alieno essendo quel governo 
dal profondere senza una ferma speranza di profitti 
rilevanti. </p>
<p>I più minacciati per ora paiono, come l'ho più 
volte rappresentato alla Serenità Vostra, gli Stati 
di Olanda. </p>
<p>Animato il re contro di loro per la licenza delle 
voci di quel popolo, de' loro fogli stampati, e de' 
ministri alle corti contro la sua persona e la 
sua gloria, ha volentieri dato orecchio alle 
proposizioni di Colbert e del signor di Louvois, in 
questo solo punto tra loro uniti, e che hanno spinte 
le regie forze contro quella potenza con speranza 
di sottometterla. </p>
<p>Hanno per ciò maneggiato le interne divisioni nelle provincie, suscitati i fautori del 
principe d'Oranges contro il governo, scandagliate le 
forze, obbligata quella repubblica a dispendii 
gravissimi, e con questi fondamenti ed industrie 
sperano di facilitare gli attentati e gli acquisti. </p>
<p>Se la corona cattolica non provvede alla perdita 
degli Olandesi, seguirà immediatamente quella delle 
provincie a sè soggette nella Fiandra, è probabile 
qualche progresso alla Francia sopra quegli Stati 
tuttochè con lunghezza e gravissime difficoltà. </p>
<p>La libertà è cosa troppo preziosa per esser 
fiaccamente difesa, e sacrificheranno 
gli Olandesi di buon animo gli averi tutti e il sangue 
per resistere a quelli che tenteranno di soggiogarli. </p>
<p>Concorrono a questi attentati i regi ministri vedendo 
l'ardente desiderio del re 
nell'intraprenderli, e sperando di impedire alla 
Maestà Sua il muoversi personalmente verso quelle 
parti, levando ogni occasione d'allontanare la reale 
persona dalla loro vista, perchè tenuta sempre come 
ruinosa, e reputata pregiudiciale, avendo altre volte 
conosciuto cosa sia il soggiorno del re in distanza da 
loro, circondato da soli generali e dagli eserciti. </p>
<p>Nell'obbedienza universale del regno verso la Maestà 
del re presente, nella minorità del re cattolico, 
nella quasi che totale depressione de' Giansenisti e 
altri religionari in Francia, nel letargo e nell'impotenza de' principi d'Europa, 
s'offerisce favorevole l'opportunità al re ai 
progressi e avanzamenti. </p>
<p>È certo che i presenti disegni della corona, le sue 
misure e desiderii sono volti a meditare i mezzi di 
spogliare il re cattolico, e gli Stati d'Olanda delle provincie tutte dei Paesi Bassi, come ho già 
accennato. </p>
<p>L'improvvise invasioni passate, le mosse annuali del 
re verso quelle parti, il fortificare quelle piazze, e 
l'accrescere i presidii, gli armamenti e le 
negoziazioni, l'industrie possono esserne chiarissimi testimonii. </p>
<p>La lega triplice de' regi ministri, più che la 
settentrionale delle tre Potenze, ha finora impedito 
al Re le mosse e l'aggressioni in quelle parti. </p>
<p>Divertiranno ad ogni poter loro li moti di guerra, 
ne' quali abbi la Maestà Sua a trattenersi fra soli 
generali alle fazioni e ai cimenti. </p>
<p>Occupato che fosse il regio cuore del continuato 
desiderio delle conquiste, e tra' bellici trionfi, 
temono che si ridurrebbe poscia con difficoltà 
agli esercizii della quiete e della calma, soli di 
vantaggio alle cose loro proprie. </p>
<p>Nel solo caso di brevissimo soggiorno del re agli 
esercizii di poca durazione delle campagne, crederei 
che acconsentissero alla necessità della regia mossa, 
assistendo però alcuno di loro, ed 
invigilando al comune servizio. </p>
<p>Deve tuttavia riputarsi universale fortuna la 
continuazione di qualche tenera giovanile inclinazione 
della Maestà Sua, e l'impiego di tant'oro nelle pompe 
e nelle suntuosità, mentre che disoccupato che fosse 
il regio cuore, e impiegate in milizia e nell'armi le somme che sinora 
restano dal lusso e dal piacere assorbite, non 
avrebbero nella fortuna del regno 
ripari, nè argine le sue intraprese, disegni ed 
avanzamenti. </p>
<p>Merita d'esser annoverata tra le felicità della 
Maestà Sua, Maria Teresa d'Austria figlia del già 
Filippo IV re delle Spagne presentemente sua sposa, e 
regina di Francia. </p>
<p>Questa principessa di costumi innocentissimi, e di 
singolare pietà, non ha volere che non dipenda dagli 
arbitrii del re suo marito, non ha brama che 
di compiacerlo, nè fa passo alcuno nelle sue azioni, 
che di meritare maggiormente il coniugale gradimento. </p>
<p>È per ciò dal re corrisposta con ogni migliore 
trattamento, l'assiste con ricche pensioni, e 
lasciando all'assoluta sua disposizione le cariche di 
proprio servizio, corrisponde la Maestà Sua 
all'abbondanza di così insigne bontà. </p>
<p>Vive intieramente la regina lontana dalla cognizione 
d'ogni affare straniero del regno, all'oscuro de' fini 
e dell'intenzioni del governo, e colla sola semplice 
cognizione dell'universale dopo gli eventi. </p>
<p>L'età sua poco superiore ai 30 anni fa sperare 
alla Francia nuovi effetti della sua fecondità. </p>
<p>L'essersi nulladimeno la Maestà Sua assai 
impinguata, dopo certo tempo, ed il suo 
continuare quattro anni intieri nella sterilità, 
porta ad alcun dubbio di non vedere così prontamente 
esauditi i voti del regno e de' 
popoli. </p>
<p>Unico figlio erede presuntivo di così potente 
dominazione resta presentemente Lodovico Delfino di 
Francia; è nell'undecimo anno della sua età, di 
temperamento delicatissimo che va nulladimeno cogli anni rinvigorendosi. </p>
<p>Lo spirito e l'inclinazioni sue sono così regolari 
che resta certamente superato di molto il 
numero degli anni dai numeri della sua esemplare 
prudenza. </p>
<p>Sotto la condotta e direzione del signor duca di 
Montrosier signor principalissimo del regno, scelto 
con giustizia dal re a governatore del 
figlio, continua la disciplina di questo tenero 
principe con profitto mirabile, non l'abbandona il 
duca neppure un momento, l'assiste anche nell'ore 
assegnate al Delfino per lo studio, che sono cinque 
per giorno, attentamente esaminando l'istruzioni 
inspirategli da' maestri. </p>
<p>Ha presentemente il Delfino così facile 
l'espressione in latino come nella lingua materna, 
s'esercita tra caccie, balli, ed altri esercizii che 
formano e stabiliscono il corpo. </p>
<p>Per ordine preciso del re è egli con incessante 
applicazione instrutto nell'istoria, reputata la vera 
e sicura scorta nell'azioni de' principi. </p>
<p>Con facilità apprende, con fermezza ritiene. </p>
<p>Palesa sin qui affabilità nelle maniere, rettitudine 
nell'inclinazione, generosità superiore a quella 
degli antenati, e somma avidità di lode 
e di gloria; ode con ripugnanza nominare col titolo di 
gran re il cattolico, e più volte ha ad alcuni 
replicato non doversegli con giustizia tale epiteto 
non correndo tra esso e la maestà sua che soli 
quindici giorni di differenza. </p>
<p>Sorella del Deifino in età di cinque anni in circa 
è madama di Franeia pur unica figlia del re presente. </p>
<p>È soggetta alla direzione della marescialla della 
Motte, dama di prudenza, e governatrice de' figli di 
Francia. </p>
<p>Sarebbe a bramarsi maggiore salute in questa 
principessa, e più regolata disposizione nella 
presenza. </p>
<p>Pare fin qui destinata dall'universale consenso in 
moglie al re cattolico; resta però soggetto a molte 
variazioni e dubbi questo essenzialissimo punto. </p>
<p>Filippo di Borbone duca d'Orleans fratello di sua 
Maestà, è il quinto personaggio della easa regnante. </p>
<p>Alla placidezza del genio corrisponde ogni sua 
operazione, imbevuto fino da' primi anni nel timore e 
nel rispetto verso il re, continua con 
esemplare bontà nei sentimenti medesimi; 
l'appannaggio che gode è tale che può con 
sontuosità pari alla sua elevazione servirgli di 
trattenimento, senza dargli nulladimeno mezzi validi a 
formar partiti, e a trattenere gran numero di 
pensionari. </p>
<p>Ha due sole figlie, e la brama del governo 
stabilito con prole mascolina l'ha fatto 
concorrere prontamente nell'accasamento colla figlia 
dell'Elettore palatino, giovane d'anni e di bellezza 
più che ordinaria, posposto ogni riguardo. </p>
<p>Credo opportuno di riferire brevemente in questo 
luogo quali sieno le disposizioni della Francia verso 
le più stimabili potenze, e con quale sentimento 
resti da esse corrisposta. </p>
<p>È verità chiaramente conosciuta quella 
dell'avversione naturale tra le due nazioni le più potenti. </p>
<p>Le passate lunghissime guerre; l'estensione tant'eccedente de' confini, la diversità de' costumi, 
portano l'abborrimento vicendevole tra Francesi e 
Spagnuoli in modo che resta superfluo il 
rappresentarne all'Eccellenze Vostre l'animosità e 
l'opposizione universale de genii, uguale a quella 
degli interessi e delle convenienze. </p>
<p>Emule queste due corone nella grandezza e nella 
potenza, non ammetteranno tra loro mutazioni che nel 
caso, ch'una restasse sotto la forza soccombente 
dell'altra; ma come l'apparenze di ciò sono pur anco 
remote, deve formarsi il giudizio dell'intenzioni loro secondo la positura delle cose correnti. </p>
<p>Con l'Imperatore considerato alieno dall'intrapresa, 
dedito agli esercizii della pietà, e di animo quieto, 
con abborrimento dell'armi, in vicinanza col Turco, 
trattiene la Francia buona corrispondenza non già per 
timore delle sue forze, ma per staccarlo dagli 
interessi della Spagna, e dalla prossima unione con 
gli Stati di 
Olanda; poco riputato dal re il suo consiglio, 
considerata scarsamente la sua autorità nell'imperio, 
e snervato e con poco numero di milizia, non porta apprensioni al governo 
nell'intraprese che andasse meditando. </p>
<p>Tre degli Elettori dell'impero interamente per 
propria elezione conservati al volere della Francia 
accrescono il suo partito in quel gran corpo e 
diminuiscono quello di Cesare. </p>
<p>Baviera primo nominerò che diretto da' voleri della 
moglie savoiarda, cugina del Cristianissimo ed 
avidissima di vedere il marito dichiarato re de' 
Romani, ripone la sua speranza maggiore 
nella somma fortuna e autorità del re ora regnante, e 
mi pare di poter accertare la Serenità Vostra d'ogni 
buona disposizione della Maestà sua verso quel 
principe; quando non si meditasse in 
Francia d'esaltare a quel gran posto il duca 
d'Orleans, o non vi aspirasse il re medesimo. </p>
<p>Tiene il secondo luogo nella parzialità per la 
Francia l'elettor di Brandemburgo unito alla corona 
con speranza di profitti, negli stati di Cleves e 
Juliers, quando si riportassero dagli 
Olandesi vantaggi, e assistito dal re secondo 
l'occorrenze proprie, cou somme considerabili. </p>
<p>Il Palatino per ultimo, che unisce all'antico 
abborrimento verso la casa d'Austria, la nuova 
congiunzione di sangue con quella di 
Francia, e che vicino di stati con quel regno, ha 
stimoli di proprio interesse di non staccarsi da esso, 
massime se seguiterà in ogni incontro l'intenzioni 
del re ed i suoi arbitri. </p>
<p>Tra gli ecclesiastici Colonia è pure intieramente 
consacrato alla Francia, la congiunzione sua con 
Baviera e col Palatino, e le speranze presenti dei 
profitti con l'assistenza di quel regno non 
lo rendono agli altri dissimile nei sentimenti. </p>
<p>Pare che dopo l'invasione della Lorena conceputisi 
dubbi dall'elettore di Treviri, tuttochè vicino alla 
Francia, si mostri alieno da quel partito, e perciò 
inclinato a quello dell'Austria. </p>
<p>Lo fermenta in questa massima l'elettore di Magonza 
staccato dalla Francia per varie incidenze, e privato 
dal re dell'annua pensione di 30.000 scudi dei quali 
godeva prima che tanto tenacemente 
s'unisse con Cesare. </p>
<p>Divisa in quindici capi di famiglia la casa di 
Sassonia, resta anche l'elettore di questo nome poco 
considerato dalla Francia, è nulladimeno 
l'inclinazione sua portata a favorire le cose di 
Spagna, ed in mancanza di forze, supplisce col 
desiderio de' felici eventi alla corona cattolica. </p>
<p>Neoburgo è trattenuto in fede dalla Francia con 
speranze lontane d'elevazione all'imperio. </p>
<p>Lo stato di Juliers tanto opportuno a disegni della 
corona potrebbe promoverle vantaggi, quando da altre 
parti non ne provedessero i ministri di più 
rilevanti. </p>
<p>Tra gli altri principi dell'Alemagna i più 
considerati in Francia sono quelli di Brunsvich, due 
de' quali, Wolfenbuttel e Gel, separati pei loro fini 
dalla corona restano considerati per fautori 
delle cose d'Olanda. </p>
<p>Hanovia, e Orburgo hanno eguale la propensione e la 
speranza de' vantaggi col mezzo dell'autorità del 
cristianissimo, e restano dal re con ogni più 
distinta ufficiosità sempre più confirmati in questi 
sentimenti. </p>
<p>Con diversità di massime separate sin ora le Città 
libere, altre vivono aliene, altre inclinate alle cose 
di Francia: quelle che più distanti dal regno trovano 
nel sito loro maggiore la sicurezza, 
sono anche con disposizione più propense verso il 
Cristianissimo, e l'altre più esposte, e quelle 
massime dell'Alsazia conservano l'alienazione e 
l'abborrimento verso la corona pari al loro pericolo. </p>
<p>Gli Svizzeri ed i Grisoni conosciuti venali, sono 
considerati in Francia, come dipendenti dal regio 
arbitrio, quando s'inclini ad assisterli con l'oro e 
cogli esborsi. </p>
<p>L'alienazione presente della corona dalle cose 
d'Italia li rende anche meno stabili, perchè tengono 
in loro potere l'ingresso in cotesta provincia; quando 
mutassero le massime ed i disegni, 
si vederebbe ne' sentimenti il cambiamento. </p>
<p>Ne' discorsi più volte da me tenuti col già signor 
di Lione scopersi con facilità, che l'Imperio è 
considerato in Francia come una potenza immaginaria, e 
che la divisione dei principati che lo compongono, 
la scarsa abilità de' principi, il loro ozio e l'ebrietà, 
e mancanza dei mezzi, diminuiscono l'antica stima di 
quel vastissimo corpo. </p>
<p>La Polonia vicina ai Turchi, retta da principe nuovo, 
scarsa d'oro, con poca obbedienza, scorsa 
frequentemente da Tartari, infestata da Cosacchi 
ribelli, tra se divisa, e unita nell'intenzione 
con Cesare, viene in Francia riputata come una 
mediocre perdita; la distanza del suo sito, e 
l'estenuazione propria non portando 
desiderio di sè alle cose del Cristianissimo. </p>
<p>Si vorrebbe la Danimarca ne' primi sentimenti 
favorevole per la Francia per vantaggio reciproco del 
commercio, per danno degli Olandesi, quando 
l'ostilità fossero più scoperte, tuttavia mutato in quel regno il regnante, paiono anche mutate le 
massime, e non è senza timore il Cristianissimo di 
vederla unita colle sue forze e coi consigli a quelli 
della corte Cesarea. </p>
<p>La Svezia unita alla triplice lega com'è noto, ha 
finora dato ogni apparenza d'alienazione verso la 
Francia, ricevendo sussidi dagli Spagnuoli camminando 
colle massime dell'Olanda e tenendo 
fissa la mira alla durazione della pace tra i due 
monarchi. </p>
<p>Li maneggi però fatti alla corte, la 
propensione del re a profondere somme rilevanti, le 
massime dell'ambasciator Pomponne a Stoccolma possono 
far credere mutazione istantanea in quel governo; 
avida quella nazione di prede, è credibile che sia 
disposta ad appoggiare quello dei due partiti che può 
procurargliele. </p>
<p>È certo che ogni industria sarà impiegata dalla 
Francia per staccare quella potenza dalla triplice 
lega ed unirla agli interessi propri per 
facilitarsi con essa i progressi e gli avanzamenti. </p>
<p>In questo punto devo riferire all'Eccellenze Vostre 
ciò che in più occasioni m'ha replicato Colbert, e 
che farà maggiormente conoscere la sproporzione che 
corre tra gli altri regni e quello di Francia. </p>
<p>Con calcoli dunque regolati e sicuri ha il detto 
ministro penetrato che di molto maggiore sia l'annuale 
rendita che ritrae il re Cristianissimo 
dalla sola città di Parigi di quello che i tre re 
settentrionali, Polonia, Svezia, Danimarca riportino 
da' loro regni e dall'aggravio di tutti i loro
sudditi. </p>
<p>Ebbi pena a credere nel principio questa 
proposizione, e nulla di meno fatte le necessarie 
diligenze per il confronto, ho trovato 
esser essa in ogni parte veridica. </p>
<p>Hanno potuto gli uffici e l'applicazioni continuate 
del Cristianissimo scancellare dal cuore del re 
Brittanico qualche amarezza passata; corrispondono le 
due reali persone con ogni migliore 
e più perfetta confidenza. </p>
<p>S'è persuaso della Francia quel re, che l'armi 
cristianissime ed i consigli sieno sempre disposti a 
stabilire più fermamente la sua autorità, e a 
sottomettere quella delle camere e de' parlamenti; 
cogli inviti all'ostilità contro l'Olanda si fanno 
sperare certi e maggiori i profitti nel commercio 
dell'Indie ed in ogn'altra parte. </p>
<p>Il viaggio sin a Dover della signora duchessa 
d'Orleans confirmò il re fratello nella ferma 
opinione della sincerità dell'intenzioni della Francia. </p>
<p>È certa opinione che tra questi due re si cammini di 
concerto nelle massime e nei disegni, e che 
l'apparenze dell'alienazione dell'Inghilterra alle 
cose di Francia non sia che partito di cautela 
e di necessità per non indurre il popolo a 
sollevazioni, e le Camere a risoluzioni vigorose e 
moleste. </p>
<p>Con la Moscovia, col Portogallo, con più re della 
Guinea ed altre potenze dell'Indie continua la Francia 
l'ufficiosità e le corrispondenze tutte dirette 
ad ampliare il proprio commercio, 
ed a turbare la felicità dei progressi di quello 
dell'Olanda; quando accadessero nuove rotture colla 
Spagna, gioverà mirabilmente alle 
cose della Francia la confidenza col Portoghese, per 
tutto ciò che portassero le congiunture ed i 
cambiamenti. </p>
<p>Considerata sommamente dalla Francia la potenza 
Ottomana per il commercio, non meno che per muoverla a 
proprio vantaggio, quando l'occorrenze lo 
richiedessero, è stata massima dei 
passati re quella di coltivarla con ogni ufficio e 
industria possibile. </p>
<p>Francesco primo rinnovò con la Porta la 
confederazione ed i trattati, e continuarono le due 
suddette Potenze fra loro in ottima corrispondenza per 
lunghi anni senz'interruzione, nè varietà d'accidenti. </p>
<p>Insorte poi le mutazioni già note, assistito 
l'imperatore dal re Cristianissimo nell'Ungheria; 
intrapresi per suo ordine attentati 
improvvisi contro <hi rend="italic">girosis</hi>, soccorse l'occorrenze 
di Vostre Eccellenze in Levante, pare dal canto della 
Porta intepidito quel primo fervore di ben 
intendersi colla Francia. </p>
<p>L'accaduto in questi ultimi tempi all'ambasciatore 
cristianissimo, ed i sensi del visir verso quel 
governo hanno portati dubbii di più gravi sconcerti. </p>
<p>Ardisco nulladimeno di accertare che ogni industria 
maggiore sarà dalla Francia ad ogni prezzo impiegata 
per conciliare ogni differenza, 
e per continuare colla Porta nella prima antica 
amicizia. </p>
<p>Inferiti anco, dopo la stabilita pace dei corsari di 
Tunisi ed Algeri, danni continuati contro i legni 
francesi, è vivamente commossa l'anima 
al re, ed eccitata alle vendette, ed a sottrarre le 
spiaggie proprie e i sudditi dagli insulti; con ordine 
però risoluto spinge da ogni parte le proprie galere 
e più squadre di vascelli a fine di danneggiare i 
detti corsari, ed obbligarli al contenersi. </p>
<p>Fin ora pare che sia con profitto praticata 
diligenza, e già s'odono per parte loro progetti, 
convenzioni, tutto che non si possa stabilir 
fondamento sicuro sopra chi non ha per legge che 
l'utile, e tiene appunto per fondamento delle azioni l'infedeltà. </p>
<p>Riferite fin qui alla Serenità Vostra 
imperfettamente le convenienze della corona di Francia 
con le più riputate potenze, mi 
resta d'esaminare brevemente quelle che corrono tra il 
Cristianissimoe quelle di cotesta provincia. </p>
<p>E perchè la prima nell'affetto, e nella stima del re 
e della nazione tutti conoscono chiaramente esser la 
Serenissima Repubblica, devo anche in 
primo luogo nominarla. </p>
<p>La perfetta cognizione nel re dell'istoria e dei 
passati accidenti ha così bene impressa la Maestà 
Sua verso le cose dell'Eccellenze Vostre che non è 
stato difficile agti eccellentissimi ambasciatori di 
confirmare nel regio cuore ogni più viva disposizione 
verso le cose pubbliche. </p>
<p>Sovra tutto è conservata dalla Maestà con perfetta 
gratitudine la memoria dell'operato da Vostre 
Eccellenze nelle fluttuazioni dell'avo Enrico IV, 
prima di stabilire a se medesimo 
ed alla sua posterità il trono di Francia. </p>
<p>Più volte nel tempo del mio ministero me ne tennero 
discorso i ministri più qualificati del regno, e mi 
diede tocchi il medesimo re. </p>
<p>Io cercai di confermarli sempre nella sua parzialità 
e nella propensione, ed accertai esser sempre le 
Eccellenze Vostre medesime nell'interessata disposizione 
nelle massime. </p>
<p>È sommamente riputata in Francia la prudenza 
mirabile di cotesto eccellentissimo Senato, 
considerate le sue forze, esaltata la resistenza 
ultima contro l'Ottomano. </p>
<p>Conosciuta la Serenità Vostra, il credito, il sito, 
e la potenza arbitra delle cose di cotesta provincia, 
non è bastante la poca 
mia abilità per rappresentare l'interesse sicurissimo 
della corte, e della nazione tutta nelle passate 
urgenze di Candia; il sangue 
sparso da' volontari, li triplicati validi soccorsi 
concessi dal re alle premure di Vostre Eccellenze; 
l'oro profuso, gli ecclesiastici spontaneamente 
soccombenti a pesanti aggravi, le leve permesse, 
l'applicazioni, i consigli, l'affluenza dei signori 
più qualificati del regno in soccorrere 
quell'occorrenze, ne sono chiarissimi ed illustri testimoni. </p>
<p>Può e deve attender la Serenità Vostra dal governo e dal natural genio di quella generosa nazione 
all'occorrenze ogni più effettiva dimostrazione 
d'interesse e di parzialità, e mi fo lecito il dire 
che li testimoni di confidenza, distinzione e 
gratitudine di codesto eccellentissimo Senato non 
potranno più giustamente impiegarsi che verso una 
corona e regno tutto così ben inclinato, e che prende 
tanta parte nelle pubbliche occorrenze. </p>
<p>Le cose della corte di Roma e del pontificato sono a 
misura della confidenza e della stima in cui vive in 
quel regno il pontefice regnante. </p>
<p>Seppe Clemente IX più d'ogni altro conoscere 
il lustro che riceveva la Santa Sede dall'unione con 
la Francia, e con ogni studio cercò di manteneria. </p>
<p>Ora conosciuta la naturale parzialità del cardinal 
Altieri per la corona cattolica, rende al Cristianissimo sospetta ogni sua azione ed andamento. </p>
<p>Il pontefice presente è considerato come un'immagine 
del dominio che risiede veramente nell'arbitrio solo 
del nipote e dei ministri. </p>
<p>Il popolo però ha la pienezza maggiore di rispetto 
verso la Santa Sede. </p>
<p>Al governo restano quattro mezzi tutti potenti per 
arrestare il corso a quella autorità illimitata che 
in Roma vantano per tanto legittima, e naturale al 
pontefice. </p>
<p>Il parlamento tiene fra essi il primo luogo 
nell'esaminare le Bolle, nel moderarle, 
nell'impedire gli effetti loro quando si conoscono di 
pregiudizio. </p>
<p>In secondo luogo deve riputarsi la Sorbona composta 
da uomini di singolare prudenza, dottrina e bontà di 
vita, e dipendente dalla regia autorità. </p>
<p>Per terzo il trattato di Pisa che sarà sempre di 
briglia inviscerato nella Francia. </p>
<p>Il duca di Savoia pieno d'avversione e di sospetti 
per la vicina prepotenza della Francia è dal 
cristianissimo considerato come dipendente da' suoi 
cenni ed arbitrii, si corrisponde con 
termini d'ufficiosità alle dimostrazioni di rispetto 
e d'interesse palesate di tempo in tempo dall'Altezza 
Sua verso la corona, e si 
reputa quello stato come un quartiere sicuro per le 
milizie Francesi quando si militasse in questa 
provincia. </p>
<p>Lo stato di Toscana e le forze mediocri del gran duca 
non portano alla Francia stimolo di grande attenzione 
per guadagnarlo al primo partito, è considerato quel 
principe come dipendente da Spagnuoli, poco inclinato 
alle cose della Corona di Francia, anche per 
l'accadutogli in Londra, e si continua con esso fra 
soli termini esteriori di corrispondenza ed 
ufficiosità. </p>
<p>Mantova è veduta con la madre principessa austriaca 
pure costretta alla Spagna. </p>
<p>Non forma il Cristianissimo fondamento sicuro sopra 
le massime di quel principe e de' suoi ministri. </p>
<p>Il più osservato punto sopra quello stato è quello 
di veder continuato in Casale presidio indifferente, ed è massima dei regi ministri 
quella di poter reggere con assoluto arbitrio quel 
principe con l'oro della Francia occorrendo, e 
quando si ritroverà il partito cristianissimo 
con superiorità in cotesta provincia. </p>
<p>I duchi di Parma e di Modena sono giudicati da 
Francesi pronti ad ogni loro volere senza proprio 
arbitrio, quando se gli dichiari la regia volontà. </p>
<p>Prevale nella stima però il secondo per 
quello che ha il re e la nazione tutta verso il 
cardinale d'Este, ch'è del partito di Francia, com'è 
noto, ch'è riputato ottimo ministro ed esecutore 
d'ogni risolto comando. </p>
<p>Sono i Genovesi con avversioni considerati dal 
governo per la dipendenza loro dai Spagnuoli non meno 
che per i progressi considerabili nel commercio; se le 
applicazioni del cristianissimo fossero volte verso 
cotesta provincia, è certo che per i varii sconcerti 
passati non sarebbero gti ultimi a resistere a loro 
danni i colpi e gli effetti della potenza di Francia. </p>
<p>In generale la disunione de' principati d'Italia 
nelle massime e negl'interessi, la scarsa nobiltà 
loro nel militare, la mancanza de capi, la scarsezza 
dell'oro, l'ozio che snerva la nazione, e 
l'inclinazione soverchia al lusso e alle libidini, 
fanno concepire scarsa la stima di questa provincia 
nell'animo del re, e di chi governa. </p>
<p>È fomentata questa opinione da chiunque ritorna in 
Francia dopo d'averla girata, e tolto questo 
Serenissimo Dominio che solo lo se racchiude la gloria 
e la vera stima del nome italiano, 
tutto il resto è considerato informe ed illanguidito 
nella dappocaggine e nella miseria.</p>
<p>Ho cercato di fermentare con ogni mio debole potere 
favorevoli sentimenti del re e del regno tutto verso 
la Serenità Vostra, e perchè la magnificenza ed il 
lustro valgono mirabilmente a quella corte a render 
ben accolto il ministro, ho superato me stesso 
nel poter supplire qnanto ho creduto convenirsi a 
questa parte. </p>
<p>Parteciparono meco i disagi e dispendii onorando il 
ministero e la casa di Vostra Serenità nella mia 
permanenza in Francia diversi personaggi che 
aggiunsero alla rappresentanza sommo decoro e lustro, 
tra questi illustri signori, Giovanni Cornaro 
dell'Eccellentissimo signor Nicolò cavalier 
e procurator ha saputo meritarsi con la sua 
generosità e somma prudenza gli applausi e le 
commendazioni più universali della corte, che 
presagisce alla Serenità Vostra dall'impiego 
di questo ministro a' suoi tempi, preziosi servigii. </p>
<p>L'illustrissimo signor Ascanio Giustinian 
fu dell'eccellentissimo signor Giovanni cavalier, ha 
riportato l'affetto e la stima dalla nazione che ha in 
lui ammirati talenti molto distinti. </p>
<p>L'illustrissimo signor Alvise Mocenigo 
dell'eccellentissimo signor Alvise quarto procurator, 
prevenendo con la prudenza l'età sua, 
ha saputo conciliarsi le commendazioni universali di 
quella corte, dove onorò la rappresentanza cogli 
effetti abbondanti della sua generosità. </p>
<p>L'illustrissimo signor Paolo Querini fu di Francesco 
con parti ammirabili di generosità e di modestia ha 
dato pure saggi di sè corrispondenti alla nascita, ed 
ha accresciuto il lustro alla carica. </p>
<p>L'illustrissimo signor Verità Zanobio 
dell'eccellentissimo Carlo, diede continuati segni 
della sua vera devozione verso la patria 
assistendo il mio ministerio a quella corte con forma 
generosa e commendabile. </p>
<p>Il signor Agostino mio fratello ha voluto concorrere 
meco nel sacrifizio delle sostanze e della persona 
alla patria, impiegando pure la sua poca abilità in 
vantaggio dell'occorrenze 
pubbliche, quando le mie indisposizioni e le frequenti 
spedizioni non mi permettevano di supplire 
personalmente coi ministri. </p>
<p>Dopo varii e fruttuosi impieghi già prestati alla 
Serenità Vostra dal già fedelissimo segretario 
Federico Marini, e dopo essersi esercitato meco in 
pubblico servigio nell'ambascieria di Savoia, 
il condusse seguitandomi a quella di Francia, in cui 
impiegò i talenti, gli averi, la fede al servizio 
dell'Eccellenze Vostre e li convenne soccombere a 
tanto peso col dar in Parigi termine al 
vivere, e chiudere il periodo de' suoi giorni. </p>
<p>Devo ogni maggiore gratitudine alla sua memoria, e 
meritano gli eredi suoi d'esser con paterna 
clemenza considerati dalla pubblica carità. </p>
<p>A lui si sostituì con lodevole zelo quasichè 
spontaneamente il fedelissimo Giovanni Francesco 
Marchesini, mentre che al primo tocco che gli diedi 
d'aver desiderio dell'opera sua in quella gran 
carica tuttochè incamminato verso cotesta volta 
lasciò il cammino, e ricondottosi con dispendii 
eccedenti a Parigi, s'è con prontezza rassegnato alla 
pubblica disposizione ed arbitrio, l'abilità sua 
palesata in più considerabili impieghi per il lungo 
corso di 20 anni continui, e la fedele sua 
attenzione in tutto ciò che riguarda il pubblico 
bene, degno lo rendono della più 
distinta gratitudine dell'Eccellenze Vostre ed io ho 
riportati sempre vantaggi alle cose della patria con 
il suo impiego proficuo e rassegnatissima volontà. </p>
<p>In parlando Serenissimo Principe, eccellentissimi 
signori, qui di me medesimo non potendo riferire che 
imperfezioni e fiacchezze, devo solo umilmente 
accennare, che destinata in ogni tempo 
la mia casa ad obbedire, non ha mai ricusato di farlo 
coll'incessante profusione degli averi e delle 
sostanze. </p>
<p>Negli anni che l'età tenera di noi fratelli ci 
escludeva dai pubblici impieghi, spremendo il più 
puro della facoltà, fu da noi per il corso intiero di 
cinque lustri ne' passati ultimi travagli 
della patria somministrata con volontaria offerta la 
somma di cento e cinquanta mille ducati, non lasciando 
oltre ciò di supplire a pesanti pubblici aggravii 
ordinarii ed estraordinarii. </p>
<p>Appena terminato il periodo degli anni che rendono 
capaci d'impieghi, mi trovai prima destinato ai 
reggimenti di Chioggia, poi all'ambasceria di Savoia, 
e terzo a quella di Francia, conobbi 
li pesi di molto superiori alla mia abilità e alle 
forze, lungamente perplesso tra la certezza di eccidio 
totale delle mie poche sostanze, e il rammarico di 
dover disobbedire. </p>
<p>Non ebbero luogo le suppliche umilmente presentate 
per la dispensa. </p>
<p>Mi fu impossibile deviar dagli antichi passi de' 
maggiori, nè ebbi cuore d'acconsentire innocente 
all'esilio, superai dunque il possibile e le forze 
proprie della casa, ed obbedii. </p>
<p>Ho pure cercato di superarne nell'attenzioni e nel 
fervore per servire la Serenità Vostra in ognuna 
delle cariche addossatemi, con zelo, fede e pubblica 
utilità. </p>
<p>Fu la mia più fissa applicazione quella di 
sostenere la dignità cospicua del posto a costo de' 
miei averi tutti e della vita medesima. </p>
<p>In Francia mi sono trovato in tempo delle maggiori 
angustie pubbliche, in continue dispendiose mosse 
durante un regno fortunato e potente, con un re 
giusto, forte, religioso e prudente. </p>
<p>Restò nulla di meno tutto ciò combattuto da 
varii gravissimi riflessi interni di quel governo, 
dalla scarsa disposizione d'alcuni ministri verso le 
cose pubbliche, e dalla personale ripugnanza del re 
medesimo d'innoltrarsi in impegni di rilevanza; furono nulla di meno avvalorate le mie deboli 
voci dalla giustizia delle cose pubbliche, e dalla 
causa di Dio sostenuta gloriosamente da Vostre 
Eccellenze. </p>
<p>Ciò rese fruttuosa e fortunata la mia 
scarsa abilità, e fece passare da quel regno in 
Levante più soccorsi poderosi, la più fiorita 
nobiltà' gran numero di legni d'ogni specie, 
provigioni, danaro, viveri, le guardie predilette e 
fedeli del regno, gran numero di capi e di officiali 
per la nascita e per il valor loro illustri. </p>
<p>Non ho lasciato mai industria intentata per 
ben riuscire, passai le notti senza riposo, li giorni 
in agitazione continuata e inquietudine, nè mi 
restava che bramare esito più fortunato alle poche 
mie diligenze; con i mezzi che prevalgono 
in Francia mi sono sempre aperto l'adito alle nozioni 
più custodite ed alle confidenze. </p>
<p>La serie de' miei umilissimi dispacci ha portato a 
cotesto Eccellentissimo Senato qualche testimonio 
della mia debole attenzione e fissa avvertenza per 
guadagnare all'Eccellenze Vostre l'animo del re e 
stringerlo maggiormente, non ho lasciato 
mai applicazione nè industria intentata. </p>
<p>Avidissimo il suo genio di lode e di gloria ho 
cercato ne' discorsi, ne' scritti, nelle conferenze 
tutte che potevano essergli note, di secondare ad ogni 
potere questo regio senso, non lasciai 
anche per blandirlo il mezzo di doni adattati alla sua 
inclinazione, e più alla sua grandezza proporzionati 
che alle mie forze, tutti 
dalla benignità della Maestà Sua graditi e 
commendati distintamente. </p>
<p>Credei che in congiunture tanto difficili fossero di 
necessità precisa con il re quanto con altri più 
considerati ministri le dimostrazioni, e 
l'industrie, così ho anche praticato. </p>
<p>Mi consolo che tra il numero delle mie gravissime 
colpe non mi trovo reo avanti l'onnipotente giustizia 
d'aver commesso mai nei miei lunghi impieghi cosa che 
possa minorare alla patria il 
decoro e ritardato il servizio. </p>
<p>Li difetti del mio servire supplico l'Eccellenze 
Vostre alla mia nota imbecillità donare. </p>
<p>Qui continuo nei travagli, nei pesi, nei dispendii 
col solo oggetto del pubblico benignissimo 
compatimento. </p>
<p>Riuscì di sommo vantaggio alle cose pubbliche 
l'elezione a quella gran carica dell'Eccellentissimo 
signor Francesco Michiel, mentre la generosità del 
suo animo unita alle parti della prudenza 
e desterità, supplirà alle mie mancanze, e 
concilierà sempre più tenacemente l'animo di quel 
potente monarca verso cotesta Serenissima 
Repubblica. </p>
<p>Lasciai nel mio partire la Maestà Sua nella 
più perfetta disposizione verso l'Eccellenze Vostre. </p>
<p>Fui nelli anni della mia permanenza a 
quella Corte sempre accolto favorevolmente con 
parzialità distinta, e dal re prontamente udito ed 
esaudito.</p>
<p>Mentre stavo per movermi verso questa parte inviò 
Sua Maestà alla mia casa per l'introduttore degli 
ambasciatori ad augurarmi felicità nel viaggio, e 
accertarmi precisamente dei favorevoli sentimenti suoi 
verso la Serenità Vostra. </p>
<p>A questa ufficiosità fu accompagnato il solito 
regalo d'una catena d'oro ed un regio ritratto cinto 
di diamanti. </p>
<p>Corrisposi all'ufficio con termini aggiustati. </p>
<p>Il regalo lo custodisco e lo sottometto alla libera 
disposizione dell'Eccellenze Vostre supplicando la 
carità loro a soccorrere con esso in qualche parte le 
passate e le presenti gravissime urgenze 
mie. </p>
<p>Grazie. </p>
<closer><dateline>Vienna 14 luglio 1671.</dateline></closer></div1></body></text></TEI.2>
