<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>De antiquitate linguae latinae</title>
      <author>Paolo Pompilio</author>
    </titleStmt>
    <extent>6 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit001284</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Latino, grammatica, volgare : storia di una questione umanistica</title>
        <editor id="ed">Tavoni, Mirko</editor>
        <publisher>Antenore</publisher>
        <pubPlace>Padova</pubPlace>
        <date>1984</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="lat">Latino</language></langUsage>
    <textClass>
      <keywords scheme="CDD">
        <term>470.9 - LINGUA LATINA. STORIA</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pisa</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pisa</name>
      </respStmt>
      <item>Correzione linguistica</item>
    </change>
    <change>
      <date>2004-10-27T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-10-27T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>Ex libro primo notationum Pauli Pompilii. De  antiquitate linguae latinae.</head> 
<div2><head>Caput vicesimum.</head>

<p>Cum in aedibus essem Cardinalis Valentini Rodorici Boriae  mecumque una Hieronymus Paulus Barcinonensis vir quidem  litteratissimus, tum contra eum nitebatur non minus inepte  quam imperite nescio quis: nec fas est huiusmodi ignavos  homines nominare. </p>
<p>Is itaque contendebat, magno idiotarum quorundam qui  aderant assensu, semper in Latio duas fuisse linguas,  alteram litteratam, ut ipse loquebatur, alteram vero  vulgarem; hoc est, qua litterati uterentur, sed latinam  intelligebat, et qua reliqui. </p>
<p>Ob quae conversus ad me is Hieronymus, ut semper solitus  est, doctissime de eodem in haec verba disseruit. </p>
<p>“Vetus, inquit, quaestio haec ac potius altercatio est,  neminique legisse et Flavii Blondi epistolam ad Leonardum  de hac re, et alteram Philelphi, et tertiam Varini, in  quibus disputant an lingua latina ingenita sit in Latio  fueritque olim promiscua omnibus, ut infantes a nutricibus  finitis vocibus loqui discerent. </p>
<p>Hoc autem ita fuisse maxime coniici potest quod in  monumentis est olim grammaticos non fuisse, sed vel Romuli  tempore omnes latine locutos, ut haec lingua in Latio  ingenita intelligatur. </p>
<p>Plautus matronas et pueros ad audiendas fabulas accurrisse  testatur in eius fabulae prologo quae Penulus dicta est,  cum inquit: ‘Matronae tacite spectent, tacite  redeant’; et alias Terentius in prologo Hecyrae:  ‘Conventus, inquit, strepitus, clamor mulierum fecere  ut ante tempus exirem’. Hic obicies: erant alia quae  spectarentur: nam et mutae personae delectant. </p>
<p>Verum audi Varronem in prohemio libri primi de Analogia,  qui et servos flexisse voces et latine locutos ostendit.  Eius verba haec sunt: ‘Etiam novitii servientium in  magna familia cito omnium conservorum nomina recto casu  accepto in reliquos declinant’. </p>
<p>Sunt preterea preter hunc locum Varronis et plures alii,  qui maxime faciunt ad eiusdem rei inditium. Item illud  Quintiliani, ubi sic legitur: ‘Tertium illud est  vicium barbarismi, cuius exempla vulgo sunt plurima, sibi  etiam fingere quisque potest, ut verbo cuilibet  adiiciat litteram syllabamve vel detrahat’, et  reliqua. </p>
<p>Nec minus Festus idem aperte, cum linguam latinam adeo  deperditam esse dixit ut vix ulla pars eius in noticia  maneret. </p>
<p>Coepit autem corrumpi tempore M8 Varronis et presertim a  militaribus, atque adeo eidem in mente venit tot volumina  de re grammatica linguaque latina scribere, ut deficienti a  Latio quasi compedes coniiceret: ut, si vulgo iam  corrumperetur, staret tamen apud eruditos. </p>
<p>Advenientibus postea in Italiam Gotis, Vandalis, Hunnis,  Alanis, Gepidis et demum Longobardis quottidianaque  colluvie ad urbem confluente omnis penitus latinae  locutionis consuetudo convulsa est, praecipueque post divi  Constantini tempora. </p>
<p>Isidorus quidem Carthaginensis declinante imperio sub  Eraclio ostendit linguam latinam, quae olim vulgo integra  fuerat, vulgarem peperisse ob commertia truncatam et  contortam. </p>
<p>Hoc idem divus Hieronimus in commentariis epistolarum Pauli  ad Galathas; et in epistola ad Fabiolam ostendit, cum  lintea indusia iam dici barbaro verbo seu castrensi  camisias vulgo docet. </p>
<p>Divus etiam Aurelius Augustinus in primo Confessionum  antiquissime vel infantes locutos fuisse latine innuit. </p>
<p>Idem quoque testatur Sidonius in epistola ad Hesperium”. </p>
<p>Haec ille tenacissima praeditus memoria et singulari  promptario memorabat. Addam nunc que a viris dignissimis  quibus fides adhibeatur accepi, aliquot esse populos ad  arctos, qui etiam latine loquuntur: inter quos maxime  clarent quos Vallachos nunc dicunt, olim puto Dacos  appellatos. </p>
<p>Trans Danubium sunt contra Mysiam inferiorem ad hostia  Danubii, ubi nunc Turcae urbes duas ceperunt Lycostonum et  Moncastrum magna nostrorum iactura, nam portae dici possunt  in omnem oram versus Septentriones. </p>
<p>Fert fama, nec minus mercatores, et in Iudaea nunc multis  in locis esse qui latine loquuntur, atque quosdam ex  accolis Caspii maris: credo propter colonias eo a Romanis  deductas, ac potius propter linguae latinae  peregrinationes, quae vel in Thilen usque rethoras suos  existimata est quandoque transmisisse. </p>
<p>Galli et Hispani certe latina utuntur, corruptiore tamen  quam Latini, licet Hispani ulteriores et articulatius quam  faciant ipsi Hetrusci loqui contendant. </p>
<p>Sed et Graeci suam quondam puram et inviolatam  dialectim ab incursionibus Turcae exterarumque linguarum  collusione servare non potuerunt, et in media Graecia iam  arabica aut scythica aut harmenica loquuntur.</p></div2></div1></body></text></TEI.2>
