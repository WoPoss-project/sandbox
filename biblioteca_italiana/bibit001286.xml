<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>La Leonora</title>
      <author>Giuseppe Betussi</author>
    </titleStmt>
    <extent>97 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001286</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>La Leonora ragionamento sopra la uera bellezza di M. Giuseppe Betussi.</title>
        <author>Di Paola, Teresa</author>
        <publisher/>
        <pubPlace/>
        <date/>
       
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Narrativa</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2005-06-16T00:00:00.000+02:00</date>
      <respStmt>
        <name>Laura Sarzi Braga</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-06-16T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<front>

<div1 n="Dedica">
<opener>
<salute rend="sc">ALLO ILLUSTRISS. SIGNORE IL S. GIO. FEDERIGO MADRUCCIO GIUSEPPE BETUSSI.</salute></opener>

<p><hi rend="sc">INGRATISSIMO</hi> Sarei, s'Io non riconoscessi la molta benignità, et l'infinita amorevolezza; con cui questo passato Marzo alla Certosa di Pavia m'accoglieste, et abbracciaste; et più che poco aveduto, s'io non facessi stima dell'acquisto, che mostraste nello havermi conosciuto, et appagato sopra ciò il desiderio vostro di molti anni: le quali cose comprendendo tutte lontane dal merito mio, et tutte proprie del nobilissimo et cortesissimo animo vostro; da indi in poi ho sempre desiderato farmi conoscere per affettionatissimo, et riconoscente servitore di Vostra Signoria Illustrissima. Né veggendo in altro modo potermi essere concesso adempire questo desiderio, che con alcuna fatica del debile ingegno mio; ho voluto, che la prima (posposti tutti gli altri padroni) sia quella, che ne renda testimonio. Così le appresento et le faccio dono d'alcune poche reliquie, ch'io ho saputo mettere insieme d'un breve Ragionamento sopra la vera Bellezza; il quale non sarà già simile al ricco Convito d'Amore di Platone; ma un picciolo saggio di non communi vivande, dopo cinque anni, che furono gustate, et ch'io ne feci conserva; da me a lei hora, come cosa più cara, ch'io possegga, inviate: non tenendo questo dono in tutto improprio di lei. Perciò che trattando egli di così alta et misteriosa materia, non so a qual altra persona, per le bellezze dell'animo, per le virtù, per gli costumi, per lo valore, et per la cortesia più propriamente si convenisse: le quali qualità essendo natie del sangue Madruccio, et tutte riposte in lei, la fanno riguardevole, et ammirabile appresso ciascuno. Ho poi fede, che questo mio dono non debba essere sprezzato, sì per la divotione dell'animo mio, come per haver veduto con quanto studio, con qual diligentia, et con che bell'ordine habbia fatto scielta, et seco di continuo porti i più rari libri Greci, Latini, et Volgari, sì di Scientie, come di Historia et di Poesia, c'hoggidì siano conosciuti et havuti in pregio appresso i dotti, gli studiosi et i nobili, cosa di non minor ornamento a così degno spirito, che si sia la gloria dell'armi. Per queste et per altre ragioni mi sono mosso a darle saggio di me, sacrando al nome suo quanto ho saputo investigare sopra la vera Bellezza; anchora che meglio, forse; sarebbe stato, che havendo ella di me buon'odore; senz'altro saggio, la havessi lasciato con gusto tale. Ma siane, che ne piace a Dio; o sgannarla o confermarla ho voluto. Et tutto, che da indi in poi, ch'io scrissi i presenti Ragionamenti; ci sia stata tolta la celeste, et immortal Signora, la Contessa <hi rend="sc">LIVIA TORNIELLA BONROMEA</hi> nominata in questo Dialogo; la cui memoria et il cui valore sempre mi starà in mente, né potrò mai ricordarla senza cordoglio: perché questa fu troppo grave, et troppo subita perdita per chi la conobbe; non però ho voluto mover l'ordine di quello: ma tal quale ei nacque, tale le piaccia riceverlo. Et s'io conoscerò, che ciò le sia stato caro; m'accrescerà l'animo di continuare per lei in questi et in altri studi. Se ancho avverrà il contrario; non quella di poca gratitudine, ma me stesso incolperò di cattiva Fortuna et di niun valore. Così venendo meglio a conoscere me medesmo, tenterò cose più basse, et non mi dorrò di lei; alla quale, insieme col S. Lodovico Domenichi baciando le mani, m'inchino, et le prego ogni felicità. Di Fiorenza il mese d'Agosto. MDLVII.</p>
</div1></front><body>
<div1 n="La Leonora"> 

<p rend="sc">LA LEONORA</p>
<p rend="sc">RAGIONAMENTO SOPRA LA VERA BELLEZZA, DI MESSER GIUSEPPE BETUSSI.</p>

<p>Melazzo; non quello che nel Regno di Sicilia appresso Messina si truova, ché d'un altro hora intendo parlarvi; è un picciolo Castello edificato sulle fertili Colline, fertili più per industria humana, che per beneficio di natura; che con monticelli, Langhe nomate; confinano: le quali sotto il Marchesato di Monferrato; non lontane dalle montagne di Genova, et di Savona sono passaggio a' molti viandanti per diversi paesi. Questo luogo fu già possessione della Famiglia de' Visconti, Prencipi di Milano; et da loro alienato molti anni sono; divenne proprio et hereditario de' Signori di casa Falletta: i quali origine traggono da Aleramo, et sono padroni nel Piemonte di Villa Falletta, et di molte altre castella. In Melazzo adunque dilettevolissimo luogo, benché da pochi conosciuto; venni io a dare di capo l'anno Millecinquecento, e cinquantadue, più da beneficio di Fortuna, quasi, che contraria, che da propria volontà guidato: dove da' Signori Gio. Francesco, et Gio. Giorgio, fratelli, et dalla Signora Leonora, figlia di Monsignor della Croce, et ben veramente degna pianta del ceppo Ravoiro, et consorte del Signor Gio. Giorgio, padroni di detta terra, honorato, et accarezzato; non solamente fui costretto porre amore a quel luogo; ma etiando per qualche giorno a piacere fermarmi; dove confesserò, che per quel tanto, che appresso quella rara, et divina Signora conversai; non altra vita felice mi sento haver provata. Perciò che la gravità de' suoi candidi costumi, è una norma delle nobili Donne; la virtù sua è sopra humana; l'ingegno ammirabile, et la prudentia meravigliosa. Ma non solo per ciò mi glorio, come ancho per la ricreatione di piacevoli trastulli, che sin'hora mi giovano a ricordare. Attento che non si lasciava hora, che bene compartita non fosse in que' più dilettevoli, utili et honesti essercitij, che si possono imaginare; bene, et spesso per quelle Colline tra que' vepri, et tra que' cespugli facendo levare et fuggire le paurose lepri; et con velocissimi et sagacissimi cani, dopo lungo corso, riportandone preda. Talhora lungo quella dilettosa valle, dove il fiume Ere, et la Bormia al contrario l'una dell'altra: correno: perciò che il primo bagnando tutta quella valle, non si ferma sino a tanto, che nel mare di Liguria non mette capo; l'altra congiungendosi col Tanaro, et poi col Pò, al mar d'Adria rende il suo tributo. Né questo, credo; che ad altro fine la Providentia Divina, et la natura habbia operato; che per fare, che fino per la voce di questi fiumi per più parti, che per una sola del mondo, siano diffusi et sparsi gli honori della magnanima Leonora; a cui non l'ago, non la tela, né il fuso, propri essercitij delle Donne; fu arte, né industria; ma la vera cognitione delle scientie fu desiderio, la vaghezza della Poesia compagna, la Historia maestra della vita, le Muse nodrici, Apollo guida, et Parnaso ricetto. Et là dove l'altre per lo più, tra l'avaritia, tra l'otio, et tra le cose quiete sogliono essere allevate; ella tra la cortesia, tra gli studi, et tra le cose celesti sta sempre involta. Ma tornando dove mi sono partito; dico, che talhora per quelli fiumi il nostro tempo era speso in turbare il grato riposo a' pesci. Spesso anchora, quando per questo giardino, et quando per quello a divisare sopra la virtù delle herbe, et de' semplici, l'hore erano dispensate. Oltre questo, a' sciocchi augelli tendendo molte volte insidie; i lunghi giorni si facevano brevi. Ma pochi erano que' dì, che per fuggir l'otio nemico degli animi nobili et virtuosi, et l'estremo del caldo a' corpi sani contrario; con uno, o con un altro libro non istessimo all'ombra d'alcuno dilettoso albero tra que' fioriti prati leggendo i detti et le sententie de' più saggi, et cercando al meglio, che puote humano intelletto, apprendere il vero delle cose terrene; et conoscere l'incomprensibile delle celesti: il che di qualche utile, et grato ragionamento spesse fiate ci era cagione. Et di qui avvenne, acciò che così grato principio sì tosto non havesse a mancare; ch'io mi facessi poi per molti mesi patria Savona. Quivi adunque essend'io spesso avezzo, et per consolatione della grata compagnia, et per la tranquillità dell'aere volontariamente venire; occorse, che l'istesso anno nel mese di Maggio, passando di Piemonte in Lombardia il da me non mai a bastanza lodato, et riverito Signor <hi rend="sc">ANTON GALEAZZO BENTIVOGLIO</hi>, fece la via di Savona; al quale; sì come d'Amore et d'affettione non cedo a qual'altro sia, che l'ami; desiderando quanto più m'era concesso tener compagnia; volli, che facesse il camino di Melazzo, et fin ivi seco andare anch'io: dove la mattina seguente, che arrivammo; accade, che dolcissima, et suavissima compagnia ci aggiunse. Perciò che il Signor <hi rend="sc">BERNARDO CAPELLO</hi> raro, et celebratissimo non meno per le rare virtù, che per gli ottimi costumi, essendosi condotto per pigliar l'acque de' bagni d'Acqui anticamente dette Statilie, non lontani da Melazzo più, che due miglia; venne a far riverentia, et a voler conoscere questa divina Donna; in compagnia del quale essendoci il Conte <hi rend="sc">ANNIBAL LAMBERTINI</hi> Bolognese, spirito pronto et vivace, et chiarissimo per nobiltà et per cortesia; et il Signor <hi rend="sc">GIO. THOMASO ARENA</hi> Napoletano giovane di buone lettere, et di gentilissime maniere; i quali tutti per simile affare in quelle parti si trovavano; doppiamente fu cara la sua venuta. Et, per haver dissegnato dianzi la Signora, che quel giorno a pranzo si dovesse andare ad un altro suo Castelletto non più, che mezo miglio lontano; dopo debite accoglienze et grati ragionamenti con tre così nobili et virtuose persone havuti; rivolta al Signor Bernardo, così disse. Per felicissimo giorno, Signor Capello; terrò questo d'hoggi; et sì come gli Egittij facevano; con bianchissima pietra potrò segnarlo: perché, se la felicità di questo secolo maggiormente non consiste in altro, che nel dispensare queste poche hore di vita, che peregriniamo, lontani dalle conversationi volgari, per levarci dalle sensualità terrene; come meglio poteva abbattermi Io, che in Voi? nella vita del quale, per esser stata bersaglio d'ingiusta Fortuna, specchiandomi; et dalle cui parole, che sono norma di somma costantia verso la Patria, pigliando essempio; potrò dalla fallacia del mondo sapermi schermire, et meglio apparare le vie di essequir tanto. Però non vi sia noia; anchor che la sodisfattione vostra intiera non ci fosse; per contentezza nostra, farci gratia di Voi per tutt'hoggi a un luogo qui vicino; acciò ancho al Signor Anton Galeazzo non incresca così a fatto la sterilità di questo paese; al quale io più, che tanto non so dar vaghezza. Ad ogni modo questo non vi può essere d'impedimento per la vostra cura. Né mi rivolgerò molto a pregare di ciò il Signor Conte Annibale, né il S. Gio. Thomaso: perché confido essi non haver a volere, che quel tanto, che piacerà a Voi. Qui dagli due confermato questo; il Signor Bernardo non meno cortesissimo, che virtuosissimo, vinto dalle dolci parole, et dalle reali maniere di questa divina Signora, compiacque alle sue dimande. Così apprestato il tutto; che già il Sole colle forze sue incominciava montare; messaci la via lentamente tra piedi, eccetto, che il Signor Bernardo, che per la gravezza del corpo, et per la maturezza degli anni, salì a cavallo; tutti insieme col Signor <hi rend="sc">GIOVAN GIORGIO</hi>, col Conte <hi rend="sc">MASSIMIANO DA COO</hi> Cremonese, et con un giovine Bassanese, di quel Bassano: il quale sopra la Brenta, non lontano da' Monti Euganei è edificato, a differentia degli altri di questo nome; et con alcuni altri gentilhuomini; che quivi alhora si trovavano, ci aviammo verso quel luogo chiamato San Crescentio; che dirimpetto a Melazzo, oltre l'Ere; sopra un colle: il quale non dalla natura, ma dall'arte maestrevolmente pare d'intorno intagliato; è posto. Così piacevolmente, non senza qualche dolce, et honesto motto; fatta quella salita, rimanendo ogn'uno di noi stupido d'una così dilettevole vista; di dove si scuopruono molte Castella, molte Ville, molti Monti, molte Valli, et molte Pianure, et molti Fiumi, senza alcuno impedimento contrario; dopo preso alquanto di grato riposo; data l'acqua alle mani; a mensa sedemmo. Et, s'egli non fosse, che la splendidezza di questa bene unita, et magnanima copia, è hoggimai chiarissima in molti luoghi direi: che non altrimenti in Apolline soleva cenare Lucullo, di quello, che noi ivi desinammo; né al corpo si diede niuna ricreatione, che all'animo medesinamente non si porgesse colle parole qualche cibo soave. Così dato fine a quello, et levate le tavole: disse la Signora Leonora; Tempo hora non è d'altro essercitio, che di alcuno trastullo dell'animo; et qui fino di gran lunga passato il merigge; ogni cosa, che a nobile, et a virtuosa compagnia può appartenere si ha a fare, eccetto, che dormire: perché stando Noi otiosi in questi luoghi il sonno si partirà dalle proprie spelunche d'Arabia per venire ad assalirci. Et, che devremo adunque far Noi, rispose il Signor Gio. Giorgio; per ovviare a questo? Pigliò subito la parola il Conte Massimiano; il quale sempre haveva qualche dolce argutia in bocca; et soggiunse; Fate come le Lepri. Tenete gli occhi aperti; ché se bene elle così dormono; v'assecuro, che il sonno non vi potrà tradire. O bella inventione del Piovano Arlotto; replicò ridendo il Signor Gio. Giorgio. Sapete voi di meglio? Così fattolo alquanto arrossire, levandosi tutti da mensa, ci ritirammo in un picciolo prato tutto attorniato di molti vaghi arbuscelli; che con l'ombre lor grate invitavano a posare ogn'uno, che vi s'appresentava, aggiungendovi un lento mormorare d'una limpida Fonte, che da quel colle scendeva, et veniva ad irrigare una gran parte di quel piano. Quivi posti, come in un cerchio, et lasciato parte degli altri, chi a giuocare a tavole, et chi a goder il rezo, non essendo ogn'uno disposto a voler restare senza dormire; Et di quale direm noi, disse il Signor Giovan Giorgio? Subito rispose il Conte Massimiano; Di quella, che mi fa morire. Oh, come voi sete sempre su 'l motteggiare, soggiunse la Signora. Non per Dio, replicò egli, ch'Io dico da dovero; et questo è il peggio, che non mi si crede; et non vorrei mai d'altro parlare, che di Lei, né ad altro penso maggiormente, che a Lei; Sì, disse il Signor Giovan Giorgio; quando d'altro non vi soviene. Or non è più; noiosi, che Voi siete, diss'ella. Hoggi, poiché in compagnia habbiamo quel raro huomo; il quale tanto tempo ho desiderato conoscere, et sempre ho honorato, accennando al Signor Bernardo: Si ha a ragionare di qualche bella et degna materia, ch'egli ci proponga, et poi ci la dichiari. Rivolgendosi allhora a Quella il Signor Capello; ringratiovi, disse; gentilissima Signora dell'honore che mi date, et della openione, che di me havete. Et volesse Dio, che sofficiente mi conoscessi a' vostri desideri. Ecci il Signor Anton Galeazzo, che d'armi et di valorosità, di cortesia, d'Amore, et di bellezza, et di mill'altre opere virtuose vi può proporre. Ecci il virtuosissimo Signor Gio. Thomaso, quasi fertile giardini delle inventioni. Ecci il nostro Bassanese da me per altro d'ingegno elevatissimo conosciuto. Ecci Il Conte Annibal Lambertini, spirito di prontezza, et d'acutezza, et di vivacità da non esser posposto ad altro, et ch'io doveva ricordar prima. Ecci il Conte Massimiano, il Signor Gio. Giorgio, et questi altri Signori: i quali tutti più di me sanno, et meglio di me possono sapere qual materia più possa aggradire a così nobile compagnia. Ci sete Voi in fine Signora; che tal saggio a tutto 'l mondo havete dato alle opere, et delle virtù vostre; ch'Io dir non saprei da qual'altra Academica Scola meglio si potesse apprendere, che dalla voce, et dagli scrittori vostri. Siate adunque voi sola, che a noi commandiate, o ci porgiate materia da ragionare. In questo da modesto rossore tinta la Signora; et chinando gli occhi rispose. In così ottima openione potrei io felicissima chiamarmi, quando parte di corrispondenza ci conoscessi. Ma sia il nostro Bassanese quello, che hoggi questo peso di vostro commandamento mi levi. Quel giovine senza aspettare altra risposta; il quale fino allhora taciuto haveva disse. So, che la modestia di ciascuno di questi Signori, non per avaritia de' tesori, che in sé tengono rinchiusi; ma per non si mostrare arroganti; l'uno sopra l'altro mandarebbe il peso del principio d'alcuno ragionamento. Però conoscendo Io quanto acquisto si può far hoggi, et la perdita irrecuperabile, che dalla dilattione può seguire; parmi, hora, che tra sì virtuosa, et bella compagnia, et in così bellissimo luogo siamo; che fuor di proposito non fusse a ripigliare il ragionamento, che l'altr'hieri sopra la vera bellezza, et mortale, et divina incomniciò la Signora Leonora. Perciò che hora ci sono di quelli, che potranno aprirci mille belli segreti. Né molto difficile sarà hoggi, che ogn'uno di noi ne possa parlare, et ritrovare il vero, et cose, che altri non hanno saputo investigare. Perché della mortale, ne haveremo essempio, et oggetto dinanzi agli occhi, mirando la bella, et real sembianza della celeste Signora nostra. Della immortale dal bello animo suo piglieremo la forma; col mezo del cui raro intalletto faremo quella scala, che ci guiderà fino al seggio degli Angeli, et più su fino in grembo a Dio. Dianzi, rispos'ella; il Signor Bernardo; hora Voi, Signor mio; con lodi, che punto in sé non hanno di verità, incominciate travagliarmi. Perciò che, se pure il desio vostro, è, che hoggi sia il bello ragionamento nostro di bellezza, et che bisogno ci sia, per sollevarsi da terra; d'alcuno oggetto, che ci infiammi; A Voi particolarmente non può mancar suggetto. Io potrei a Voi essere se non debile, et picciolissima scala per condurvi punto in alto: perché quale Io mi sia, et come fatta questa mia spoglia; il mio specchio punto non m'inganna. Vero è, tutto che Io sia terrena et frale; non resta però in Me così spenta la ragione, ch'Io non cerchi, come Socrate nella Oratione sua pregava; et non mi sforzi divenir bella. Ma, se pure, come hora vi diceva; con oggetto mortale alla divina, et immortale bellezza penetrare volete; toglietevi innanzi per ispecchio l'essempio di una <hi rend="sc">LIVIA TORNIELLA BONROMEA</hi>, tanto commendata, et riverita dal Betussi, et come Idolo suo adorata: in cui, sì come egli afferma, et io di più gli credo; si può vedere quanto di bello Iddio puote in animo infondere: Quanto di saggio in mente puote locare, et quanta virtù in humano intelletto dal Cielo discendere. In questa specchiatevi, et non in Me, di poco, o di niun valore. Similmente per guida potete pigliarvi, che pure fra tutte so, che per principale scielta la havete; in Pavia; la <hi rend="sc">S. ALDA TORELLA LUNATA</hi>; la cui bella spoglia, et la cui real presenza non solo dà meraviglia et fa allegrare ogn'uno; ma si conosce così bene unita col bello animo, che dentro le è risposto; che di gran lunga avanza la openione di ciascuno. Perché in Lei fioriscono le gratie. In Lei la honestà fa ricetto. In Lei le virtù albergano. Et in Lei insomma quanto si può in Donna valorosa, et nobile desiderare, si vede riposto. Né mai poté avversa Fortuna con infinite sue, dirò; crudeli percosse così abbatterla; ch'Ella sempre piena di costantia non si sia mostrata. Queste due, che più per hora non ne voglio ricordare; et simili altre; delle quali Voi più, che Io havete conoscenza, et infinite volte v'ho udito mentovare; siano elette per guida di così bel ragionamento; che se pur di ciò aggrada a questa honoratissima compagnia, che hoggi si ragioni; facendovi di Me oggetto: tosto verrebbe meno il parlare della bellezza. Et qual più soave ragionamento, disse; interrompendo le parole alla Signora: il S. Anton Galeazzo; può farsi hoggi di questo? perché non può esser di meno, che il bello non si conosca per mezo dell'Amore, et lo amore per mezo della bellezza: onde di due perfettioni verrassi a ragionare, et a partecipare: né credo, che ciò a veruno di Noi habbia a spiacere. Così è, rispose il Conte Annibale. Ma poiché sotto il velo di due così belle spoglie; quali ci ha per essempi proposte la Signora Leonora; Ella ha figurato gran parte del bello, che humanamente, et divinamente può adornare nobile Donna; questo carico tutto a Lei si converrebbe. Tanto più; et questo voglio pur poter dir anch'Io; et mi sia ammesso Signora, ch'io ve ne veggio ricca posseditrice, et so, che il vero se n'udirebbe. Ringratiovi Signor Conte, et infinito obligo per ciò mi vi sento, soggiuns'Ella. Questa è una delle cortesie, che più volte di voi m'ha predicato il Betussi. Bella creanza di cavalleria è la Vostra. Me povera donnicciuola, sola, et inesperta delle cose del mondo, non che di quelle del cielo, volere tutti Voi insieme, et ciascuno da per sé travagliare. Et voltasi verso il marito; et Voi, Signor mio; disse; ve ne state cheto, quasi che l'interesso di Me non sia proprio et commune di Voi anchora. Non rispos'Egli; Voi non mi ci correte nel mezo di tanti ad oppormi per Voi. Voi dovevate avertir prima di non ci venire senza buona scorta. Men male è, ch'essi tutti siano d'intorno Voi con le parole, che ad ambedue con le parole, et co' fatti. Buono aiuto, a fe' mia, mi porgete, aggiunse la Signora. Dove Io spereva la luce; mi vengono le tenebre. Poiché ogn'uno vi dà il torto, disse il Conte da Coo; Voi hoggi converrete fare a modo altrui. Et che; nelle giurisdittioni mie, rispos'ella; mi si ha ad usar forza? Non v'è mio, né tuo, né suo; aggiuns'Egli. Qui s'ha a vivere alla Filosofica tirannide, et s'ha a giuocare, ché le più voci vincano. Parlò allhora il Signor Gio. Thomaso Arena, dicendo. Et quando ogn'uno vi havesse ad essere contrario; il S. Bernardo, il S. Anton Galeazzo, et Io, benché sia di poca, et debile esperientia al paragone di loro tre; saremo sempre a vostra difesa. Et vi prometto, che hora lo mi diceva il Signor Capello; ch'Egli si sforzerà d'esser valoroso guerriero per Voi. Si che, Signora pigliate arditamente la disiata impresa; che qual Reina, et padrona nostra; dritto è, che v'ascoltiamo come oracolo. Et acciò che non sia più chi ardisca hoggi travagliarvi, ma possiate di noi hora per sempre disporre; in segno d'osservantia, et d'obedientia, vi creamo tutti per Reina nostra. Et subito levandosi da sedere corse ad un vicino, et giovinetto Lauro; il quale, come se havesse havuto in sé lo spirito della bella figlia di Peneo, si può dire, da se medesimo piegando i teneri rami; lasciò uno levarne: di cui fattane ghirlanda, con bella riverentia, né cinse i biondi, et annellati crini della Signora, felice presagio d'esser per più d'un merito, et d'una virtù degna di così gradito honore: il quale è più da stimare, che non sono le corone d'oro; poiché anticamente si legge, et hoggidì si vede, che i Re, et gli Imperadori ne' trionfi lasciando le pregiate per gli ori et per le gioie; di queste frondi sacrate a Febo, et a Poeti adornano le loro chiome. Visto questo dal S. Gio. Giorgio; festosamente accostandosele, disse; Madama la Reina; mentre, che sete in istato; ricordatevi ancho di Me, e fatemi del bene. O Dio buono, Dio buono, rispose il Conte Massimiano; se Voi, che hoggi habbiamo fatto Reina, non fate Me vostro Agozzino; parmi vedere, che non si darà principio ad alcuno ragionamento. Ma se mi date auttorità, ch'io possa mettere prigione il S. Gio. Giorgio: che sì, che sì; che gli altri staranno queti. Non, non, diss'egli. Io m'acqueto d'accordo, che non voglio ir prigione altramente. Così acquetatosi ogn'uno, et ricevuto ardire dal S. Bernardo; con maestà reale parlò la Signora Leonora.</p> 
<sp><speaker>LE.</speaker><p>Honoratissima compagnia. Poscia, che v'è piaciuto hoggi doppiamente honorar Me, et questi quasi deserti luoghi: i quali mai più forse, non si potranno gloriare di così aventurosa forte, elegendomi appresso per Reina vostra; per ubidienza non voglio, et non posso rifiutare così fatto grado: il quale, volesse Dio; che fosse di qualche regno, come sapre' dir Io; che vi farei conoscere, che ne havereste la maggiore, et miglior parte. Che nel vero troppo picciolo stato, et troppo grand'animo la Fortuna, et la natura m'ha dato. Ma ancho di questo honore, il meglio, e 'l più voglio, che vostro sia, et di Colui, che sopra ogn'altro del mondo riverisco, et inchino. Perché havend'io della bellezza humana, et divina a ragionare, cosa che l'altr'hieri incominciai a questi altri Signori, et essendone da altri largamente stato parlato, et scritto, et sperando hoggi ampiamente discorrere sopra molte cose a pena da altri tocche; intendo di esservi recitatrice per lo più di quanto spetterà alla cognitione della vera bellezza: di un ragionamento, che Meco questo verno passato hebbe il mirabile, et solo lume dell'età nostra <hi rend="sc">S. ANIBAL CARO</hi> : il quale nel ritorno suo di Francia per qui passando, volle per una sera favorirmi della domestica, et grata sua conversatione; onde per sempre me gli conoscerò del favore obligatissima. Et in quanto mi servirà la memoria, com'egli allhora mi formò la vera bellezza, così hora a Voi farò per ispiegarla. Aggiungendovi, che se nulla di buono sono per dirvi, tutto da Lui il riceviate. Et, se per lo contrario non penetrerò nel vero, alla debolezza del mio ingegno sia attribuito il mancamento: perché Ei non altro, che cose sopra humane investigando, non formò d'altro, che di bellezze celesti i suoi documenti: i quali malamente sono atta a spiegare. Et se l'altro giorno mostrai da me di ciò voler parlare; fu, che non mi parve a proposito dire, questo non essere stato studio mio: ma hora, che ci sono questi rari intelletti, non voglio, et non debbo attribuirmi prosontuosamente l'altrui.</p></sp> 
<sp><speaker>CAP.</speaker><p>Ora sì, che doppia attentione vi sarà prestata. Et io, che di questo ragionamento dal virtuosissimo, et raro <hi rend="sc">S. LODOVICO DOMENICHI</hi>, il quale a questi bagni in quel tempo si trovava; hebbi sentore: sempre poi, oltre lo stimolo delle virtù vostre, che mi pungeva di conoscervi; ogn'hora m'è paruta un secolo di ritrovarmi a fronte con Voi, per impretar gratia di udire così dotto, et misterioso discorso: il quale non può essere, che singolarissimo et divino; perchè Egli è quel solo Socrate, et quel solo Platone, che hoggidì a noi è rimasto. Onde senza chiederla, essendomi da voi donata questa gratia, tanto più sarò obligato a riconoscere la liberalità vostra maggiore di quella d'Alessandro: il quale se bene donava largamente, non però dava, che cose di Fortuna, et voi hoggi ci farete dono di tesori più pretiosi, et più stabili.</p></sp> 
<sp><speaker>LE.</speaker><p>Anchor, che la cosa sia differente: Dirò pure ch'ei dava del suo, et Io sarò larga dell'altrui. Ma acciò che io sia compiuta donatrice del non mio: voglio come Reina vostra poter comandarvi, che dove nel continuato mio ragionare non verrò a pieno a sodisfarvi; habbiate ad interrompermi, et a chiedermi la chiarezza de' dubbi. Percioché così feci anch'io al Signor <hi rend="sc">CARO</hi>, oltre che certissima sono, ch'Io così felicemente non sono per ispiegarvi cosa, come a me fece Egli; il quale ogni altro, et nel ragionare, et nello scrivere di gran lunga si lascia adietro. Così, per essere novella nel regno, mi sarete adiutori, consiglieri et guide. Et sopra tutti, questo aspetto da Voi S. Bernardo: et so, che come amorevolissimo, et saggio non mi negarete con grandissima ragione quello, ch'Io con poca prudentia non ho saputo disdire a Voi.</p></sp> 
<sp><speaker>CAP.</speaker><p>Per apprender meglio la sustantia delle cose, nobilissima Signora; non sarà alcuno di Noi, e tra gli altri il S. Anton Galeazzo, il Conte Annibale, Et il virtuosissimo, et prontissimo S. Arena, che non vi tolga talhora la fatica del ragionare, cercando di meglio intendere le cose misteriose, che aspettiamo; perché certissimi siamo di non poterle così prestamente capire, come il divino vostro spirito ce le proporrà.</p></sp> 
<sp><speaker>LE.</speaker><p>Lasciamo pur questo: perché Io mettendo ogni mia speranza in quel sommo bello et buono, fonte et origine d'ogni bellezza, et d'ogni bontà, et da cui nascono tutte le bellezze et bontà; s'Io saprò entrare et uscire di così profondo ragionamento; a Lui haveremo a render gratie. Ma ditemi; anchora, che proposto habbiamo di farci scala di questa beltà terrena; la quale come cantò il buon testor dagli amorosi detti. <quote>“D'una in altra sembianza Potea levarsi a l'alta cagion prima.”</quote> Parvi meglio, che senz'altro riducendoci a Dio datore del tutto; vegniamo a fare scendere il bello in terra? et dal cielo pigliamo il nostro principio?</p></sp>
<sp><speaker>CAP.</speaker><p>Qual modo tenne il Signor Annibale?</p></sp> 
<sp><speaker>LE.</speaker><p>Questo anch'Egli.</p></sp> 
<sp><speaker>CAP.</speaker><p>Seguendo l'ordine suo non si può errare; perché Noi verremo tanto più a stimare la bellezza, per vedere la celeste origine. Et tutto che il misterio habbia a parere grave, et alto; non però ciò sarà fuori di proposito; perciò che essendo tanto, et più nobile l'anima del corpo; quanto è maggiore il lume del Sole d'ogn'altro artificiato splendore; da quella ampiezza fatti capaci del meno; ambedue le bellezze insieme verremo ad apprendere.</p></sp> 
<sp><speaker>LE.</speaker><p>Così si faccia. Dico adunque, che il sommo Fattore dopo la creatione del mondo; veggendo questa macchina bellissima, et ben composta, piena, et adorna di tutte quelle cose, che si possono desiderare; conobbe, che havea bisogno d'un superiore, che la possedesse: il quale di gran lunga havesse in eccellentia ad avanzare tutto il resto creato. Et essendo certo, che sì come Egli si compiaceva nella beltà degli Angeli; giusto era, che in cosa quasi non inferiore a loro; questo mondo elementato fosse arricchito; dalla natura angelica rapì l'anima, et con divino fiato la infuse nell'human corpo del primo nostro Padre: il quale non essendo ancho formato; acciò che dalla novità d'alcun solo elemento non rimanesse imperfetto, o per gli superiori, cioè per quello dell'aria, et del fuoco troppo vessato; di tutti gli elementi, creandolo di fango, fece parteciparlo. Et per farlo in aparenza non men bel all'occhio d'altra cosa qua giù mandata; non vide più bella imagine, né più reverenda della sembianza angelica. Et tanto più ciò gli piacque haver fatto; quanto, ch'ei non volle mai, che di Lui havessimo a dolerci. Perché doler ci potremmo, che più gli Angeli, che Noi fossero stati eletti senza partimento nessuno di cosa mondana, a fruire della beltà celeste. Et di più, che Noi combattuti quasi sempre dalle cose sensuali in questo mondo; convenissimo con fatica acquistarci quello, ch'essi per gratia, et per dono d'Iddio posseggono; et Noi in billancia fossimo posti, et venissimo a portar pericolo di non tornare onde siamo venuti. Ma oltre, che si debba dire, che così ha piaciuto a Dio, et che dell'essere, non che di ciò, purtroppo dobbiamo contentarci; non però, per haverci in questo mondo mandati; men cari, che gli Angeli ha mostrato haverci. Essendo che dominatori qua giù ci ha fatti; acciò meglio vegniamo a conoscer Lui; et a ciascuno di Noi, mentre, peregriniamo in questa spoglia; ha per custode dato un Angelo; il quale sotto altro nome, Genio chiamiamo.</p></sp> 
<sp><speaker>LAM.</speaker><p>Gli Angeli non sono, che buoni: ma il Genio può esser buono, et cattivo. Onde, s'Io non erro; ogn'uno di Noi è alla custodia del buono, et al pericolo del cattivo. Et, quando parlando Cicerone di Bruto, nel sogno di Scipione, v'introduce il Genio; il chiama il cattivo. Di che Io vengo a far consequentia, che l'Angelo del Genio, differente sia.</p></sp> 
<sp><speaker>LE.</speaker><p>Dirovvi, et parlar vi vorrei, come Christiana. Vero è, che gli Angeli celesti non possono essere, che buoni. Ma che il Genio, che ci guida, non sia l'istesso; non però mi si toglie: perché, sì come i Gentili, che della fede, cognitione non havevano; l'uno il buono, et l'altro il cattivo Genio dimandavano; così Noi l'istesso habbiamo: perché Genio buono è l'Angelo celeste, et Genio pessimo è l'Angelo infernale della setta di Lucifero. Che ancho i Demoni, Angeli si chiamano.</p></sp> 
<sp><speaker>LAM.</speaker><p>Io non ne cerco più oltre. Et piacemi assai di haver inteso questo.</p></sp> 
<sp><speaker>ARE.</speaker><p>Io, che non voglio esser così sottile investigatore; tornando a questa divina, et angelica bellezza; Vorrei sapere, se gli Angeli furono creature dal fiato di Dio senza mezanità alcuna di cosa mortale: o pure, se con l'origine hebbero imperfettione alcuna, prima, che fossero beatificati nel cospetto suo.</p></sp> 
<sp><speaker>LE.</speaker><p>Credo, et il vero credo sia; anchora che diverse siano state le openioni de' più saggi; la natura angelica senza concettione esser nata per volontà, et per compiacenza d'Iddio. Et però, sì come più vicina a Lui; più d'ogni altra cosa partecipa della vera bellezza. Et di qui è cosa chiara, che dopo Iddio; a cui non si può dar termine, o forma di bellezza, essend'Egli incomprensibile; i Chori angelici sono quelli; da' quali ogni sostanza di beltà corporale, et d'animo, che occhio humano, o mente può comprendere, mediante il fiato, et la vollontà divina; deriva. Non resta però, che se bene sono ordinati di materia incomposita, et non commune; non habbiano un certo che, nel vero alquanto inferiore al suo creatore, anchora che simili a quello appaiono, o per dir meglio; vicini a Lui si trovino.</p></sp> 
<sp><speaker>ARE.</speaker><p>Qui mi confondo alquanto; parendomi per lo ragionar vostro, che la natura Angelica habbia un certo che di mancamento; cosa, ch'Io non credei già mai.</p></sp> 
<sp><speaker>LE.</speaker><p>Anzi niuno mancamento non le attribuisco. Ma vengo solamente a dire; che sì come Iddio è solo perfettissimo, anzi l'istessa perfettione, senza pigliar quella da verun luogo; che dipendendo tutte le cose buone da Lui; tutto però ben può esser buono; ma non però tale, che si possa, né si debba a Lui paragonare. Et, se altramente fosse; nascerebbe, che con Iddio vi fossero altre Deità in sostantia, et in potentia eguali. Non ve ne essendo adunque, tra le cose, che per incorruttibili Egli s'ha eletto; ha voluto, che gli angeli siano i principali, i quali, come più vicini al divin volto, più della divina beltà partecipando: belli al paro d'ogni cosa bella, et buona, et sopra ogni mondana sono fatti. Ma di questo non contento il sommo Creatore, per tornare al primo nostro ragionamento; havendo creato il mondo; volle ancho fare chi lo signoreggiasse. Et a voler mandarvi la natura Angelica, che altra cosa più nobile non vi poteva essere; vide, che quella; la quale godeva della somma beatitudine stando unita con Lui; venendo in questi luoghi infimi et bassi; resterebbe non solo scandelizata, ma crucciata. Però elesse per lo meglio tra il terreno, et l'immortale formar cosa, che dell'uno, et dell'altro partecipasse. Così di fango formò noi, et l'anima, quasi fiato divino ci infuse: il cui primo composito essendo terreo, aereo, acquatico, et callido comportiamo gli accidenti mondani: a' quali siamo sottoposti. L'altra, come dal Cielo tolta; al Cielo desidera sempre ritornare. Et, se così non fosse: Noi perduti in queste mondane miserie, né il sommo bene celeste, né il sommo bene, né alcuna beatitudine conosceremmo. Ma all'incontro, sollevando pur l'anima da terra, et disgiungendola dal corpo, per la cognitione del vero; veggendo queste cose frali, et sozze al paro delle celesti; veniamo in cognitione, che il più bello, et il più nobile di Noi; ch'è l'anima; è da Iddio scesa. Et così essendo; consideriamo Lui non di materia composita, ma sopra naturale, tutto bello, et tutto buono; cinto d'intorno non solo da questi nuvoli; ma calcare il Sole, la Luna, et le stelle, nonché posar sopra questi gradi de' Cieli, che cuoprono la terra; talmente, che volendo Noi scernere il vero; per rispetto di questa spoglia, che ne tiene offuscati; di passo in passo ci spogliamo d'ogni sensualità, et vegniamo a ridrizzarci dalle cose essentiali alle incorporee.</p></sp> 
<sp><speaker>MAS.</speaker><p>Honoratissima Signora, con l'altezza delle vostre parole, et di così divini concetti. Voi mi guidate in parte, dove già mai non fui. Et parmi essere ne' campi Elisij, et non più nelle colline di Melazzo. Ma e' mi duole solo, che malamente comprendendo tali misteri; Io non possa gustare il frutto delle parole vostre: benché non attribuisco il difetto a Voi; ma di Me mi dolgo, che non fui tagliato a miglior Luna.</p></sp> 
<sp><speaker>CAP.</speaker><p> Con un poco di patientia; la Signora verrà a scendere più basso. Fra tanto pascete l'anima; che passando poi alla forma terrena; questi occhi, et gli altri nostri sensi conoscendo quello, che è da abbracciare, et quello, che da lasciare; saranno migliori investigatori delle corporali bellezze.</p></sp> 
<sp><speaker>BEN.</speaker><p>Di questo appunto hor hora il S. Gio. Giorgio, et il Conte Annibale ragionavamo, che non sappiamo tanto filosofare sopra il naturale. Et sentendovi a ragionare di quelle forme, et di quelle Idee, tanto ne riportiamo, quanto di cosa non udita.</p></sp> 
<sp><speaker>CAP.</speaker><p>Piacevi dire, S. Anton Galeazzo, Sappiamo bene, che se non sete intiero Filosofo; havete così parte nelle armi, nelle lettere, et ne' discorsi; che quanto altro gentilhuomo et cavalliere potete comparire per tutto. Et il mostrarvi diverso è solo per tener coperta la virtù vostra per la professione, che fate: il che vogliono ancho mostrare questi altri Signori.</p></sp> 
<sp><speaker>BEN.</speaker><p> Passerò pur anch'Io per denaio di buona lega; poiché sono in così fatto concetto, senza scoprirmi più innanzi. Sì che stiamo questi, S. Gio. Giorgio.</p></sp> 
<sp><speaker>G. GIOR.</speaker><p>Malamente posso portare questa patientia. Mia moglie pensa hora ragionar co' suoi libri: i quali sempre l'ascoltano, et mai non le rispondono. Che habbiamo Noi a fare degli Angeli, et degli altri corpi celesti et incorporei? Noi vorremmo sapere, quali siano le bellezze più convenevoli, et più proprie delle Donne, et degli huomini; et quali le deformità, et non tante chimere. Non è così il mio Conte da Coo?</p></sp> 
<sp><speaker>MAS.</speaker><p> Così a punto.</p></sp> 
<sp><speaker>LE.</speaker><p>Troppo Voi sete impatienti fuor di misura. Bastami, se in questo non aggrado a Voi; ch'io sodisfaccia al S. Bernardo; il quale in ultimo correggerà i miei errori; et al S. Gio. Thomaso, che intentamente m'ascolta, et a questi altri Signori.</p></sp> 
<sp><speaker>ARE.</speaker><p>Anzi come ad oracolo sono intento alle parole vostre.</p></sp> 
<sp><speaker>CAP.</speaker><p>Né io penso udir cosa, che di correttione bisogno habbia.</p></sp> 
<sp><speaker>LE.</speaker><p>Troppo è questo. Ma s'eglino vogliono, ch'Io mostri le vere bellezze dell'huomo, et della Donna; convengono essere più temperati, et aspettar tanto, ch'io scenda alle qualità, et alle parti loro: le quali essendo tolte dal Cielo; forz'è, ch'a Dio, et in Dio Io drizzi il pensiero, come fonte et origine di tutte le cose et buone, e belle. Se poi cercate saper come debbano essere, o bionde, o aurate, o crespe le chiome; come profilato il naso come gli occhi neri, allegri, e lucenti; come la fronte alta e spatiosa; come le guancie bianche, e colorite, non molto rilevate, né fuor di misura ristrette; come le labra rosate, la bocca piccola, i denti di perle, et la voce sonora; come il collo di netto, et puro avorio; come le spalle ampie; come il petto spatioso et rilevato; come le braccia di giusta misura; come la mano candida, senza nodo, et senza vena apparente; come le dite schiette, dritte, et lunghe; come l'ugne di color di corallo, come il piede picciolo, et stretto; et come insomma tutta la persona di debita proportione, et di giusta statura, et di tutte l'altre parti apparenti, che si convengono a Donna di vista amabile; altro dipintore, che Me; attendete; che di queste poco vi sono per parlare: non vi mancando persone, che come curiosi investigatori di queste nostre spoglie; ampiamente ne hanno scritto, et così dirò; fatto Notomia. Et quando ne voleste un essempio senza menda; recatevi inanzi gli occhi la bella et amabile Signora <hi rend="sc">OTTAVIA BAIARDA BECCARIA</hi>, che in sé dimostra quante bellezze a giusta misura può dar la Natura, et Io non saprei mai descrivere. Et ha poi di più animo et costumi tali, che di sé lascia meraviglia, et stupore a ciascuno abbagliato dalla doppia beltà. Et Donna tale per mostrare l'eccellentia dell'arte, et il valore del suo ingegno sarebbe degna da esser formata negli eterni bronzi et metalli del raro <hi rend="sc">DOMENICO POGGINO</hi>; le cui medaglie nel supremo artificio non cedono punto alla meraviglia delle antiche. Ma lasciando il parlare di queste belle forme, essend'Io hora intenta ad altro; vi torno a dire, che non aspettate da me esserne raguagliati. È ben vero, che ne toccherò anch'Io qualche particella; ma solamente quanto ne farà mistiero a miglior chiarezza dell'interne bellezze.</p></sp> 
<sp><speaker>BEN.</speaker><p>Assai parmi, che toccato havete le proportioni d'una bella Donna: la quale tale chente Voi divisata con poche parole havete; sarebbe degna d'ogni gran servitù, et amore.</p></sp> 
<sp><speaker>LE.</speaker><p>Sì; ma l'importanza è, che le bellezze interiori corrispondano: perché un bel dipinto vaso, et pieno di fatido odore; poco può essere apprezzato da niuno.</p></sp> 
<sp><speaker>BEN.</speaker><p>Di rado, Signora parmi, che la regola possa fallire; cioè che un bel corpo non rinchiuda in sé bell'animo.</p></sp> 
<sp><speaker>LE.</speaker><p>Oh, oh; sete d'intorno l'openione de' Pitagorici: ma il mio Signore, la regola spessissimo erra. Et quante volte veduto havete, et ogni giorno si vede; Donna et Huomo di bellissimi aspetti, pieni di laidi costumi, sprezzatori delle virtù, et d'animi bassi et vili? Diremo adunque mai, che queste, o quelli siano da essere punto apprezzati, o stimati belli?</p></sp> 
<sp><speaker>BEN.</speaker><p>Tant'è. Essendoci questa verità, o questo inganno nascosto; non potendo Noi così di liggiero essere conoscitori di quanto in Noi si celi; con quella prima forma amabile, che agli occhi ci si appresenta; facciamo dell'oggetto impressione tale; che ci par bello, et corrispondente quello di dentro. Io per me mai non amai, et lasciando il passato; trovomi involto ad amar Donna nel fertile terreno di Lombardia; la cui vista è senza paragone agli occhi miei, et so, ch'io non m'inganno; ma non men bella la stimo di dentro di quello, che di fuori si mostri.</p></sp> 
<sp><speaker>LE.</speaker><p>Aventura buona può dirsi la vostra. Et so, che non senza causa il pavonazzo, et il giallo così v'è caro. Però v'essorto a perseverare nel vostro amore; ché certo ricca preda non si può acquistare senza fatica. Et nobile, et generosa Donna, a lungo andare; non può sprezare la servitù di nobile, et generoso cavaliere.</p></sp> 
<sp><speaker>BEN.</speaker><p>Baciovi le mani del favore; et per non ricevere altra sferzata, me ne starò cheto.</p></sp> 
<sp><speaker>LAM.</speaker><p>Veggio che il Signor Anton Galeazzo era entrato in ragionamento, che lo nodriva. Et io mi muoio di sapere: perché la Signora non ci habbia intieramente dipinta una bella Donna; come ci havea incominciato?</p></sp> 
<sp><speaker>CAP.</speaker><p>Senza, ch'ella vi risponda: dirovvi Io, ch'ella detto ve ne ha quanto a donna saggia s'appartiene: Ma a voi, Signora; non incresca ritornare al vostro ragionamento; da cui prendo tanto diletto, che non dirò mai più di havere invidiato a quelle antiche Academie; nelle quali fiorirono valorose Donne.</p></sp> 
<sp><speaker>LE.</speaker><p>Et chi saprebbe tornare su 'l camino; tanto più, che con le lodi mi smarrite?</p></sp> 
<sp><speaker>CAP.</speaker><p>Eravate d'intorno alla natura Angelica.</p></sp> 
<sp><speaker>LE.</speaker><p>Or mi ricordo. Dicovi adunque, che il sommo Fattore non parendoli, che il proprio bello; il quale è Egli; dovesse essere per sé solo; volle fare alcuna cosa, che di Lui fosse partecipe. Et di qui dobbiamo pigliare essempio Noi mortali; che nelle virtù, et nelle altre doti del cielo et di natura posseghiamo più l'uno, che l'altro; doveremmo sempre farne parte ad altri: perché non a solo uso, et a proprio beneficio siamo nati; ma a bene del prossimo. Però dico, che Iddio fece gli Angeli, per fargli partecipi della sua bellezza, et della sua bontà. Et acciò che ne fossero veri conoscitori; in gran parte gli diede di quella. Et per fargli ancho più capaci, oltre, come vi dissi dianzi; che ci facesse, per farci dominatori di questo mondo; creò Noi inferiori a loro; acciò che per la maggior bellezza, che è Dio, et per la minore a loro, che siamo Noi; venissero a conoscere se stessi; levandogli, anchora che questo a Lucifero non avenisse; la superbia di non doversi stimare quanto il suo Creatore; et dovendosi contentare di essere superiori a tutte l'altre cose. Et di qui nasce per la bellezza loro, che conoscono se stessi, riveriscono Dio, et custodiscono Noi. Né mai sarà alcuno, che conosca una vera bellezza, se in parte non havrà in sé parte di bello.</p></sp> 
<sp><speaker>MAS.</speaker><p>Questa ragione non è per Me molto buona. Perché, s'egli aviene, che chi non ha bellezza in sé, non possa essere capace del bello; segue, che Io: il quale sono brutto, non debba conoscere i belli; et pure conosco la vostra, et l'altrui bellezza.</p></sp> 
<sp><speaker>LE.</speaker><p>Lasciate Me; et non mi rispondete hora d'intorno a niuna bellezza corporale: perché d'altra al presente vi parlo; et ragionandovi della vera; so, che sapete, che se bene ognuno non è un Narcisso in apparenza, non resta però, che l'animo non possa esser bello; ché dianzi habbiamo dimostrato, quanto falsa fosse la openione di quella antica setta; la quale voleva, che chi havesse brutta spoglia, fosse ancho d'anima imperfetta. Però, se Voi conoscete le vere bellezze; nasce, perché l'animo vostro è senza mancamento, et congiunto alla cognitione delle cose divine, più che delle humane. Et essendo l'anima nostra la più nobile parte, che sia in Noi; Voi da quella, et con quella apprendete il conoscimento del buono, et del vero.</p></sp> 
<sp><speaker>G. GIOR.</speaker><p>Voi havete mosso questa quistione per esser lodato d'animo bello? vi so dire che sete di fina lega.</p></sp> 
<sp><speaker>CAP.</speaker><p> Or non più. Seguite.</p></sp> 
<sp><speaker>LE.</speaker><p>Diede adunque agli Angeli, ché sempre mi conviene quasi tornar da capo; come a più vicini a Lui gran parte della sua bellezza, senza però privarsene punto. Perciò che in Dio non si può scemare cosa; della quale voglia, et sia largo ad altri; essendo Egli, come per simiglianza di cosa humana; non altramente, che il Mare; al quale, benché sia levata una picciola gocciuola d'acqua, che in quanto all'ampiezza, così possiamo dire; non perde però punto della sua abondanza. O vero come il Sole; che scaldando, et porgendo vigore alle cose create, et naturali; non però perde punto della sua virtù, o del suo valore.</p></sp> 
<sp><speaker>CAP.</speaker><p>Di qual sorte è questa bellezza; della quale sono partecipati; et fatti belli gli Angioli?</p></sp> 
<sp><speaker>LE.</speaker><p>D'intelletto, di Cognitione, et di Sapere.</p></sp> 
<sp><speaker>CAP.</speaker><p>Fermatevi. Come può essere intelletto, et queste altre spetie, o per dir meglio; dirò qualità di virtù, che Voi dite, in cose che non hanno corpo né essenza?</p></sp> 
<sp><speaker>LE.</speaker><p>Anzi hanno creatione et essenza gli Angeli: ma non al modo, che tiene il genere humano. Et questi Intelletti, Cognitioni, et Saperi, et altre virtù Angeliche sono quelle, che s'infondono sopra Noi altri viventi: perché il Creatore del tutto diede ogni bellezza, et fece gratia d'ogni cognitione agli Angeli: i quali creò ministri suoi; di che tutti sempre lodano et ringratiano Lui, eccetto, che Lucifero; il quale conoscendo quelle; ma non volendo riconoscerle, né confessarle da Lui; fu privo del seggio della vera bellezza: la quale rimasta agli altri Chori Angelici; quelli di continuo a Dio stanno intenti; et come veri Amanti affissandosi nel sommo bello; belli fatti di mente; belli di spirito; et belli egualmente di tutto sopra il Sole, sopra la Luna, et sopra le stelle; nel colmo di tutti i Cieli, calcano tutte le cose create, senza punto in quelle fermarsi; et dalla altrui imperfettione, et mancamento si fanno di se stessi ottimi conoscitori. Né più bramando, né a loro essendo lecito più oltre desiderare; vivono sempiterna, et gioiosa vita innanzi a Dio, senza tema di morir giamai.</p></sp> 
<sp><speaker>ARE.</speaker><p>Appresso questa sede Angelica; qual altro grado contiguo v'é posto?</p></sp> 
<sp><speaker>LE.</speaker><p>Lentamente passiamo; ché qui d'intorno stanno le anime beate; quando uscite di questo carcere terreno giungono dove furono tolte. Ma per hora non ne parleremo: perché diremo prima di questo fermamento del Cielo; sopra il quale giudichiamo, che Iddio posi; il quale però non solo vi posa; ma comprende, et abbraccia Lui, et tutto il resto. Nondimeno, facendo noi distintione, et dividendo tutta la macchina mondiale; diremo, che fatti i Cieli, et ordinatigli con quelle regole, et con quegli ordini de' Pianeti, l'uno più, freddo, l'altro più caldo; l'uno più humido; l'altro più secco; l'uno più acquatico, l'altro più aereo; et così discorrendo per tutti; tutti fece. Poscia ornò tutti questi circoli celesti di ciascuno de' Pianeti. Et a quelli, per fargli più belli, più eccellenti, et d'alcuna cosa padroni; diede come ubidienti servi i segni celesti: i quali a loro servono; sì come ancho Noi di più debile natura a loro poi siamo sottoposti. Et, se gli havesse fatti senza, che amministrassero, et fossero amministrati, come haverebbe potuto; non così bella, né con tant'ordine sarebbe questa macchina: la quale da imo al sommo del cielo da Noi ben considerata, tutto che ci paia vacua; e tutta piena per la infusione degli elementi, che non mostrano corpo, et in quella sono partiti, et ordinati. Et la ragione, che quest'ordine renda i cieli più belli, et da Noi più desiderati; è, per conoscer Noi la virtù, che negli humani corpi da quelli deriva: i quali sentendo della infusione loro chi più, et chi meno; partecipano delle forze loro; et per le passioni, conoscono l'imperfetto, che tengono nel mondo.</p></sp> 
<sp><speaker>ARE.</speaker><p>Parmi, et perdonatemi, Signora; ch'Io faccio solo apprender l'ordine di questo bello; che vi siate molto allontanata dal principio vostro; nel quale havevate mostrato dopo l'Angelo voler venire alla creatione dell'huomo, come seconda bellezza. Et hora vi sento molto lontana.</p></sp> 
<sp><speaker>LE.</speaker><p>Anzi non: perché volendo parlarvi di Noi, che siamo dominatori delle cose inferiori, et che dovendo esser raggi della bellezza divina, possiamo anchora penetrare sino al cielo; non è fuor di proposito, ch'Io m'ingegni mostrarvi la grandezza d'Iddio: il quale, dopo tutte le cose creò Noi, et di cielo ci infuse l'anima. Et però venendo a quello, che aspettate; vi dico, che ordinate dal sommo Opifice tutte queste belle cose; volle fare un'altra cosa più eccellente, che quelle conoscesse, et che da quelle retta, in ultimo havesse loro a reggere. Deliberò adunque, dopo la natura angelica, una simile formare, et qua giù mandarla.</p></sp> 
<sp><speaker>ARE.</speaker><p>Udite di gratia. Non poteva così mandarvi la natura angelica, come creare l'huomo; che Io so, che ella creatione dell'huomo volete venire?</p></sp> 
<sp><speaker>LE.</speaker><p>Poteva sì; ma non volle. Et la ragione; per la quale non gli piacque, come nel principio vi dissi; giudico fosse; perché mandandovi alcuno spirito beato; era un levarlo da troppo gran luce, come è la sua così immensa; et porlo in troppo oscure tenebre. Per questo volle far l'huomo il quale composto di tutte queste cose corruttibili, havesse da partire, et da partecipare di tutti gli influssi celesti et mondani. Poi volle aggiungervi l'anima; la qual tolta da Lui, che è immortale, et all'immortale dovendo col tempo ritornare; potesse haver cognitione sì delle cose del mondo, come di quelle del cielo; et conoscendo il meglio, et il peggio; sì come più al sensuale, o al contemplativo venisse ad accostarsi; sì come più ai vitij, o alle virtù ad inclinarsi; così il corpo di brutto bello; et l'anima di bella in deforme venisse a cangiarsi.</p></sp> 
<sp><speaker>ARE.</speaker><p>Dichiarateci un poco meglio cotesta partitione, et unione d'anima, et de' corpi: perciò che a quanto io posso comprendere; parmi, che di qui incominci la nostra bellezza, et la nostra deformità.</p></sp> 
<sp><speaker>LE.</speaker><p>Bene havete detto, che quinci hanno origine le nostre bellezze; attento che, acciò meglio m'intendiate; l'anima, l'habbiamo da Iddio, et il corpo dalla Natura l'una è perfetta, et l'altro tutto imperfetto. La perfettione della prima può fare perfetto il mancante; et la imperfettione del secondo può far nascere mancamento nella perfetta; sì come l'una, o l'uno più s'adherisce all'altro, o all'altra. Come sarebbe per modo d'essempio. Se pigliando il fradicio d'un pomo, et quello levandolo, et gittandolo, del buono vorremmo farne conserva; facilmente, mettendolo in luogo buono, il ridurremo a salvezza. Così all'incontro, se non cercheremo rimoverne il cattivo; ei verrà ad infettare il buono, et diverrà tutto guasto. Vengo a dire, che, se l'anima vorrà levarsi al Cielo, onde è stata tolta, et di dove fu la sua partenza, et non si lasciar vincere dal sensuale di queste vane voluttà; verrà a purificare, et a fare più bello il corpo, che non lo ha formato la natura, dando a lui nuovo lume, et nuovo senso. Ma, se poi vorrà accostarsi alla lascivia, et alla imperfettione di questa spoglia; ella verrà a farsi deforme, et mancante, et egli a rimaner laido, et contaminato.</p></sp> 
<sp><speaker>MAS.</speaker><p>Come adunque s'ha a fare per divenir bello, et per non si lasciar vincer dal cattivo; che altra cosa maggiormente non desidero, che farmi tale.</p></sp> 
<sp><speaker>CAP.</speaker><p>Questa è facil cosa. Et parmi, che la Signora detto quasi compiutamente ci l'habbia.</p></sp> 
<sp><speaker>MAS.</speaker><p>Ciò non ho per ancho compreso.</p></sp> 
<sp><speaker>CAP.</speaker><p>Troppo è il travagliarla tanto. Et a quel, che veggio; là dov'ella havea proposto di essere solamente riportatrice del ragionamento del S. Caro; Voi altri Signori con tante interrogationi; la fate sostentare mille conclusioni, et mille quistioni le proponete. Non comprendete Voi, che col mostrarvi, che l'anima è quella, che sola rende bello il corpo; viene a dinotarvi, che la sola sapientia, et il desiderio di apprendere i belli costumi, sono quelle parti, che ci deificano, non che bellissimi ci fanno?</p></sp> 
<sp><speaker>LAM.</speaker><p>A questo modo solo i dotti verrebbono ad esser belli?</p></sp> 
<sp><speaker>CAP.</speaker><p>Questo non dico Io. Dico bene, che col mezo delle virtù morali, et delle arti liberali ogn'uno deve sforzarsi di venire in cognitione dell'esser suo. Perciò che ogni volta, che si dispone, et si continua in questo; l'anima venuta in cognitione di se stessa; non potendo per l'obligatione di natura separarsi dal corpo; cercherà in ispirito allontanarsi da lui. Et quello in mente, et in ispirito riducendo; verrà a dargli, o per dir meglio; a unirlo con quel più perfetto, che per lei sarà possibile. Et, se per la gravezza sua non lo potrà in un subito a suo modo reggere; drizzerà insieme con quello l'animo alla investigatione delle vere scientie. Et quel tanto, che gli sarà dato di peregrinare; si sforzerà di vestirlo di quel bello, che dagli altri, che non curano saper il principio delle cose; non è conosciuto. Et, quando tanto alto non potrà arrivare; piglierà per iscorta le bellezze, le virtù, e i costumi d'alcun animo nobile, raro, et simile a quello di questa magnanima, et illustre Signora; la quale, et con sopportatione; come già da Voi lontano, tutto acceso del valor vostro, cantò il mio Bassanese; havete tal forza, che
<quote rend="block">
<lg><l>Quando talhor dal vero ben si parte</l>
<l>L'alma, e col senso a vil piacer si piega;</l>
<l>Non sì tosto di Voi le fate parte,</l>
<l>Ch'ad ogni van disio l'entrata nega.</l>
<l>Perché; sì come verginella parte</l>
<l>Lo spin dal fior; e il fior nel seno impiega;</l>
<l>Così 'l meglio a suo pro sceglie, e comparte,</l>
<l>E il peggio abhorre, e lo discaccia, e slega.</l>
<l>Quinci dal bene, il mal; dal falso, il vero;</l>
<l>L'util, dal danno; et da la gioia, il duolo</l>
<l>Conosco; e 'l mortal fuggo, e 'l divin chero.</l>
<l>Tal voi guidami sete, e tal a volo</l>
<l>M'ergo al cielo per voi scarco, e liggiero;</l>
<l>E tal dal vulgo m'allontano, e involo.</l></lg></quote>
</p>
<p>Questi sono degli oggetti, che si pigliano. Et in questo modo resta nel proprio suo essere, et viene a spogliar il corpo delle vane delitie. Et fin qui mi sia stato lecito dire; che non come prosontuoso ho interrotto il grave ragionamento della Signora, tutta trasformata nella vehementia del Signor Caro; ma per lasciar, che alquanto respiri, et pigli un poco di fiato.</p></sp> 
<sp><speaker>LE.</speaker><p>Più utilità si trovarebbe dal vostro seguitare, che dal mio dirne più. Et sia ammesso a cortesia del Bassanese, quanto a lui è piaciuto sopra le qualità mie poetiggiare, et a Voi rexitare. Ma poiché tutti a me sete intenti; ripigliando il dir vostro; che proprio è l'istesso, che ci mostrò il S. Annibale: dicovi che non si trovando l'huomo capace di potersi così in un subito rimovere da questi effetti terreni; mirerà prima gli animali irrationali; et veggendo quelli fuor d'ogni ragione secondo l'uso solo di natura viversi; correggerà se stesso con l'essempio loro in quelle cose, che da un istinto di ragione gli sarà permesso. Così verrà ad acquistare di quella vera bellezza; della quale communemente sogliono mancare tutti i corpi.</p></sp> 
<sp><speaker>LAM.</speaker><p>Poiché questa bellezza può in gran parte essere da Noi acquistata; non v'incresca meglio, et più apertamente mostrarci il modo di poter fare così ricco, et così degno acquisto. Che non però con questa sola dimostratione, né con la sola voglia di abbellirci; parmi, che tali possiamo farci.</p></sp> 
<sp><speaker>LE.</speaker><p>Noi siamo nati tutti secondo il voler di Dio, per dover esser belli. Et non senza fatica a ciò possiamo pervenire; ma la fatica, che ci vuole, è dolce, dilettevole, et soave; non amara, noiosa, né grave: perché in voler divenir belli in quanto al suo Fattore, et grati appresso Lui; havendoci Egli dato l'anima, che è fiato di quello; et infusala in questa frale spoglia; a lei ancho ha dato il vedere et il conoscimento del bene, et del male; dell'utile et del danno; della perdita, et dell'acquisto. Et incominciando dagli ultimi; l'acquisto, ch'ella può fare, è, quando conoscendo se stessa bella, per haver havuto celeste origine; trovandosi congiunta poi a questo corpo, che la può far di liggiero pericolare; cerca far lui partecipe di lei, et del suo bene; et non lascia, ch'egli guidi quella alle di lui sensualità, che la possono far cadere in mancamento, et in perdita della sua bontà, et della sua perfettione. Questo tal conoscimento deriva in lei dalla cognitione della vera bellezza, et bontà d'Iddio; a cui tutta donata, per piacere a lui; cerca vestirsi delle vere virtù, degli ottimi costumi, et delle perfette cognitioni. Et nel far questo; non può essere di meno, che il corpo non s'abbellisca: il quale pigliando qualità dall'animo si purifica, si monda, tutto chiaro diventa, et ogni mancamento viene a gittare. Liberi ci ha fatto la natura; ma sotto leggi posti la ragione; la quale non è altro, che un freno di se stesso. Né per altro ella ciò ha oprato; che per farci differenti dagli animali brutti et irrationali: non si possono, né potranno giamai chiamare belli compiutamente, sì come l'huomo. Veggiamo il cavallo, et togliamolo di membri, et di proportioni benissimo formato, quanto la natura possa fare; ma sia poi male amaestrato, grave, et di cattiva domatura; chi sarà quello, che ragionevolmente il potrà dir bello, mancando delle parti più necessarie? Quanto maggiormente debbe poi haver forza questa ragione nell'huomo; che di sé non ha a dar riuscita in apparentia; ma solamente ha da servire nelle bellezze dell'animo.</p></sp> 
<sp><speaker>BAS.</speaker><p>Et dove lasciate la Donna? la quale, tutto che vestita sia di bellissima spoglia; se nelle bellezze, e nelle virtù dell'animo sarà mancante; di poco, et di bruttissimo vedere giudicherò colui, che bella estimerà donna tale.</p></sp> 
<sp><speaker>BEN.</speaker><p>Non è dubbio, che ciascuno di Noi non debba attenersi a questa openione, sì come per ragione, et per esperientia provata. Essendo, che sopra questa apparente bellezza di qualsivoglia Donna discorrendosi; non sarà alcuno così di lei invaghito, che sentendola tassata d'alcuno mancamento d'animo; non rimova in gran parte ogni inclinatione, che a lei haverà indrizzato. Et io spessissime volte m'ho trovato a questo passo; che veduta bella presentia di Donna, et subito allettato dal piacere di quella bella vista; ho giudicato, beatissimo il possessore di così bella spoglia. Ma poi ricercando le qualità, e i costumi dell'animo, et trovatigli differenti dal primo concetto; non solamente ho deposto ogni pensiero di lei; ma ho odiato quella massa di carne in così bella proportione ridotta, come laida, et macchiata; et ho voluto male a me stesso, per quel poco, che a lei mi sono inchinato. Onde per l'avenire, dandovi poi a mirare più l'intrinseco, che l'aparente; ho voluto fuggire tutte l'altre fiate questi pentimenti. Così fattemi miglior conoscitore delle vere bellezze; amo Donna tale, et d'animo et di presentia così bella; che non mi pentirò mai di servirla, et non invidierò mai ad altri per elettione. Et quanto più l'animo patisce delle passioni per lei: tanto più mi faccio conoscitore della sua perfettione.</p></sp> 
<sp><speaker>CAP.</speaker><p>Non possono stare questi due contrarii insieme, il mio Signore. Perché, se conoscete la Donna vostra perfetta; amandola nel modo, che dite; le passioni non possono haver luogo in Voi. Et, se pur è, che sopportiate; non amate rettamente, come si deve.</p></sp> 
<sp><speaker>BEN.</speaker><p>Oh Signor Bernardo; voi volete metter sotto una sola legge questo Amore; et Io così non la intendo.</p></sp> 
<sp><speaker>CAP.</speaker><p>Ben v'intesi anch'Io; ma un'altra fiata vi dirò, come s'amano queste bellezze, che ci mostra la Signora.</p></sp> 
<sp><speaker>BEN.</speaker><p>Voi pensate forse più oltre, che non facc'Io. Perché già mai non mi lasciai così vincere da un'apparente vista, ch'Io abandonassi l'honesto. Né mai amai così sensualmente, ch'Io non volessi, che le bellezze dell'anima soverchiassero quelle del corpo.</p></sp> 
<sp><speaker>BAS.</speaker><p>Et così si deve. Ma parmi, che dal ragionar di Bellezza, siamo venuti a quistionar d'Amore. Et così, non Noi la Signora; ma la Signora ad ascoltar Noi s'è rivolta.</p></sp> 
<sp><speaker>LE.</speaker><p>Né questo è fuori di proposito: perché dalla Bellezza nasce lo Amore. Et acciò non paia, che Io non sappia tornare su 'l sentiero del mio ragionamento; quando Io dissi ( facendo paragone dell'animal brutto all'huomo ) che l'huomo deve fare, che il corpo s'accosti all'anima, et non l'anima al corpo; il medesimo ancho si ha sempre a comprendere della Donna; la quale sotto l'istesso nome di huomo sempre comprendo. Et tanto più la obligo a questa legge; quanto, ch'ella più nobilmente del maschio fu fatta, essendo stata levata dal fianco del primo nostro Padre. Onde come più purgata, è più atta a divenir bella, ad esser di mente più elevata a Dio, a poter apprendere le virtù, et a sparger quelle.</p></sp> 
<sp><speaker>CAP.</speaker><p>Eccoci sulle openioni, et sopra le ragioni della rara, et saggia Signora <hi rend="sc">VIOLANTE DA GAMBARA, VALENTE</hi> : la quale non vol sopportare, che l'huomo sia più perfetto della Donna; et con tante ragioni, et con tanti argomenti difende il suo sesso, che molte volte ha fatto restar attonito, et confuso più d'un raro intelletto.</p></sp> 
<sp><speaker>LE.</speaker><p>Et che. Parvi adunque, che perciò sì nobilissima Signora sia sofista? Non è ella sola, senz'altra prova; sofficiente nelle attioni a chiarire il mondo del valore della Donna; la quale, se non ardirò dire, che sia di virtù superiore all'huomo; non confesserò mai, che né ancho gli sia inferiore. Et se così palese non è il valor nostro, come quello degli huomini; egli è, che troppo imperio vi havete preso. Et pur veduto s'è le Donne regnare, et esser atte al governo le Donne guerreggiare, et haver vinto. Le Donne filosofare, et da' saggi essere state osservate. Et insomma le Donne in infinite cose poste da lato per disperatione dagli huomini, esserne riuscite felecissimamente. Et quei, che solo le hanno attribuito la cura famigliare, sono stati troppo severi Tiranni, et in troppo angusti termini le hanno voluto rinchiudere, che di quanto maggiori, et più larghi degne siano, la Signora Violante sola ne è specchio, et essempio. Vedete questa magnanima Donna non meno involta nelle cure famigliari, che negli humani studi felicissimamente haver aggrandito le facultà, allevato nobilmente i figliuoli, et non mai haver lasciato le conversationi honeste, et virtuose, essendo la casa sua un ricetto continuo de' più begli spiriti d'Italia. Havete visto con quanta facondia, con quanta bellezza d'animo, con quanti ottimi costumi, et con quante virtù, et con quanta profondità di scientie havea nodrita la figliuola. Ahi mondo avaro; tolta a noi purtroppo per tempo sul più bello di poter far frutto; la quale come pura angioletta, che così si può dire, di <hi rend="sc">CAMILLA VALENTE DAL VERME</hi>; in termine di diciotto hore, vinta dal dolore, volle seguir l'anima del felicissimo marito; che felicissimo chiamo il Conte Iacopo, per haver havuto moglie tale, più fedele che Argia; più casta, che Evadne; et più singolare, che Artemisia, et quale altra antica, et moderna, che si ricordi. Et quale huomo troverassi, che da paragonar sia a così fatte Donne? O chi sarà mai, che tenga la Donna all'huomo inferiore?</p></sp> 
<sp><speaker>LAM.</speaker><p>Egli è honestissimo, Signora; che habbiate in protettione la parte delle Donne. Perché, oltre il merito, che è grande; Voi non sareste quella rara Donna, che sete conosciuta, se difender non le sapreste. Ma ciò lasciando per indeciso, per non pregiudicare alle nostre ragioni; Io desidero sentir l'avanzo di quello, che ci bisogna per divenire intieramente belli. Perciò che havendoci mostrato l'acquisto, et la perdita, che può far l'anima accostandosi più al senso, o alla ragione; non ci havete dichiarato il conoscimento del bene, et del male; et dell'utile, et del danno.</p></sp> 
<sp><speaker>LE.</speaker><p>Tutto quello, ch'Io v'ho mostrato nell'acquisto, et nella perdita, che può far l'anima, cade anco quasi in questi. Nondimeno allargandomi più dirovvi, che l'anima ha ricevuto da Iddio il conoscimento del bene, et del male, per operare con l'uno a gloria di lui; et fuggendo l'altro, per non si contaminare. Perciò che nelle opere buone viene a purificarsi, et a rendere il corpo purgato et mondo: ma nelle cattive perde la gratia divina, non più anima, ma spirito immondo rimane. Quinci l'utile, che si può conseguire si perde: et l'utile è questo; Noi, mentre peregriniamo in questa spoglia, et sotto questo terreno incarco; siamo più atti a lasciarci vincere dalle mondane delitie, che sofficienti a svilupparci da quelle. Però per lo più avviene, che sepolti in queste vanità; là dove potremmo conseguire l'utile, vegniamo a perderlo. Che se bene la beatitudine non si può conseguire, se non sciolta l'alma del corpo; nondimeno non resta, che ancho qua giù non si possa haver parte di felicità; la quale tutta deriva dal conoscimento dell'operare il bene, o il male; che per l'uno si viene a far acquisto dell'utile, et per l'altro si procaccia doppio danno, doppio in quanto a questo mondo, et poi all'altro secolo.</p></sp> 
<sp><speaker>LAM.</speaker><p>Perché lo ragionamento vostro mi pare già essere un altro divenuto; desidero anzi, che più oltre passiate, che non v'incresca, ch'Io faccia un breve Epilogo sopra la sustantia di quello, acciò che sempre habbia a ricordarmi di questo fruttuoso, et felicissimo giorno.</p></sp> 
<sp><speaker>LE.</speaker><p>Molto volentieri. Anzi scemerete a me questa fatica. Perciò che per la variatione, che habbiamo fatta, Io ero deliberata succintamente il tutto, o le parti più necessarie ripigliare.</p></sp> 
<sp><speaker>LAM.</speaker><p>Piacemi ciò doppiamente. La vera bellezza, adunque, nostra; lasciando quella degli Angeli; da Dio fu nell'anima nostra infusa: la quale da Lui partendosi viene ad habitare in questi corpi, per dar loro quella perfettione, ch'eglino da sé non possono havere. Perciò che ella non è solamente vegetativa, né intellettuale; ma rational, et contemplativa a differentia delle anime degli animali brutti. Onde, se drizziamo quella alle cose celesti, o vero alle virtù morali; non solamente la tegniamo purgata, ma il corpo ancho vegniamo ad abbellire. Se poi lasciamo, che il senso, et l'appetito domini; ella corrotta, et i corpi vili, et abietti vengono a farsi; et perdendo ancho la virtù intellettuale; meno viene ad essere, che quella delle bestie. Et acciò che possiamo meglio conseguire questo dono di bellezza gratissima a Dio; detto ci havete ancho, et dichiarato come, il sommo Fattore; ci ha dato il riconoscimento del bene et del male; mostrato il beneficio dell'utile, et del danno; et fatto aveduti della perdita, et del guadagno. Onde parendomi, che fin qui benissimo ci habbiate guidati; desiderarei, se fin qui io non ho errato; che Voi ci mostraste; quali siano le vie; per le quali possiamo pervenire a tanta eccellentia. Perciò che fino a questo termine, veggio tutte queste cose esser quasi sopracelesti.</p></sp> 
<sp><speaker>LE.</speaker><p>Di ciò Io mi serbava a l'ultima parlarne. Ma poiché il desiderio vostro è tale; non vi ha ad essere nascosto, che questa vera bellezza si consegue col mezo in gran parte delle virtù morali, et Theologiche; di ciascuna delle quali, s'Io volessi ragionare; più lungo termine ci bisognerebbe. Né senza parti delle arti liberali possiamo giungere a questo colmo. Perciò che per la virtù di queste ci riduciamo a scoprire mille belli segreti della Natura, et di Dio.</p></sp> 
<sp><speaker>LAM.</speaker><p>Dunque da Noi acquistar possiamo parte di questo dono?</p></sp> 
<sp><speaker>LE.</speaker><p>Anzi il tutto. Perché Iddio ha riposto in noi questa facultà. Et per meglio ciò mostrarvi. Con l'occhio, con l'udito, et con la mente Noi ci facciamo conoscitori, et apprensori di quella, essendo la bellezza virtù incorporea, et gratia incorporea; la quale diletta l'anmo col conoscimento di quella. Con l'occhio veggendo una bella imagine, che ci rende forma, et essempio di Dio. Et questo s'appartiene in quanto alla bellezza corporale, et alla virtù visiva. Con l'udito; sentendo il suono delle parole, la forza de' concetti, et la dolce armonia della concordanza del suono, o del canto trovato da' primi padri nostri per magnificar Dio, et render a lui gratie immortali. Con la mente poi; considerando la natura delle cose inferiori a Noi, ammirando le superiori, et desiderando di divenir tali; quali ci pare convenire a chi ci ha creati, et dato spirito divino, et indegno da essere lasciato perdere in questo mare di miserie. Et di cinque sensi esteriori, che habbiamo; due solamente possono partecipare della cognitione della vera bellezza; quali sono l'udire, e 'l vedere: perché, né per lo tatto, né per lo gusto, né per l'odorato, della verità di quella non si può partecipare; attento che, né le temperate qualità, né i dilettevoli tatti di Venere, né i dolci sapori, né i soavi odori non si possono dir belli, né si debbono giudicar, che habbiano cognitione del bello; ma solamente i due superiori vagliono; i quali poi destano la mente alla consideratione della bellezza spirituale et astratta dal corpo. Onde possendo Noi divenir così fatti, dobbiamo con ogni sforzo imitar i costumi, le maniere, et le vestigia di chi tali veggiamo et a questi esser sempre intenti amandogli, osservandogli, et riverendogli; come per essempio la <hi rend="sc">S. ISSABELLA RIARIA DE' PEPOLI</hi>; donna di così raro spirito, et di tante virtù ripiena; ch'Io certa sono poter dirvi, che non si debbono sdegnare tutte l'altre Donne pigliar norma da Lei. Ella non solamente è dotata di molte arti liberali a magnanima, et nobile donna appartenenti; ma etiando di molte virtù morali; tacendo della presentia reale, che seco apporta honore, et riverentia. Queste sono le bellezze amabili, et grate a Dio, et agli huomini, nascoste al vulgo, et alle genti basse, che non entrano in questa rara schiera, né discernono il meglio dal peggio: le quali, sì come vere et maggiori delle caduche et visive; consistono nelle parti dell'anima, che sono più elevate dal corpo, come prima, nell'imaginativa con le belle fantasie, con i pensieri, et con l'inventioni; et più nella ragione intellettiva separata dalla materia con i belli studi, con le arti, con gli atti, con gli habiti virtuosi, et con le scientie; et più perfettamente nella mente astratta, con la prima sapientia humana; la quale è vera imagine della somma bellezza.</p></sp> 
<sp><speaker>BAS.</speaker><p>Deh gratiosissima Signora; seguite mostrandoci la via, e i termini da pervenire a tanto bene. Perché nascendo Noi teneri, et imbecilli, et essendo la vita nostra breve, parmi, che tanto tempo perdiamo anzi, che agli anni della cognitione perfetta perveniamo; che poco spatio di tempo ci resta, per poter tali divenire.</p></sp> 
<sp><speaker>LE.</speaker><p>L'educatione a ciò importa assai. I padri, et le madri di questo beneficio, et di questa perdita sono molte volte cagioni. Con ciò sia che, nascendo Noi per natura più tosto atti al vitio, che inchinati alla virtù, et all'opere buone; s'egli avviene, che siamo dritti, et che cresciamo licentiosamente, senza pigliar i primi principij honesti, et buoni; difficilmente si può mutare tal habito, che in natura si converte. Noi siamo, come cera tenera et molle, che piglia l'impronto d'ogni sigillo; o per dir meglio, come tenera verga, quale, mentre cresce; può l'huomo piegarla com'ei vuole: il che così non avutene essendo cresciuta, e indurata. E ch'egli il vero sia, che tutti Noi possiamo esser atti a divenir belli, et saggi considerate al nascimento di due cani generati da un istesso padre, et partoriti da una medesima madre. L'uno, secondo che gli porge l'istinto naturale è lasciato gire al macello, et diviene odioso, sprezzato, e scacciato da ogn'uno, et non è chi lo miri. L'altro nodrito in casa, et allevato domesticamente in tutto piglia costumi differenti dalla propria natura, et fasti diverso dal primo. Per questi essempi, et per altre considerationi facilmente si può argomentare quanto la buona educatione importi: Ma havendo altri, et sopra tutti, il dotto <hi rend="sc">S. ALESSANDRO PICCOLHUOMINI</hi> di questa Institutione a beneficio commune scritto; dagli utili scritti suoi tratti dal fonte di Filosofia, lascierò, che il modo ognuno apprenda. Et passando altrove dirò; che essendo Noi stati bene allevati fino agli anni della cognitione da parenti nostri; incominciando poscia da Noi ad oprare, veniamo ad apprendere tutte le virtù, che belli ci rendono; et con ansia desiderando conseguirle, questa vita ci par breve, et l'otio non ci viene ad occupare: il che perfettamente s'è conosciuto, et si vede, che degli huomini lascierò a Voi altri fare scielta; nella <hi rend="sc">S. LAVINIA SANVITALE SFORZA</hi> la quale allevata secondo la nobiltà del chiaro sangue, onde è uscita; negli anni poi di poter far frutto, ha mostrato, et continuamente mostra di quanta bellezza, et di quanta grandezza d'animo sia stata dotata. Perché in Lei le virtù risplendono; et di quelle è così ricca posseditrice, che ne può far parte altrui. Ella sa dispensare con giudicio ne' cuori de' virtuosi i beni di Fortuna, et sa discernere, et essequire quelle parti, che dal vulgo ci allontanano, et ci rendono, appresso i saggi, e i pochi riguardevoli, e belle. Opera ella talmente, che rare possono imitarla, et molte invidiarla. Et questa, et altre tali sono di que' spiriti, c'hoggidì, et sempre si possono chiamar belli, rendendo non solamente bella loro spoglia, ma bello, et ricco il mondo.</p></sp> 
<sp><speaker>BAS.</speaker><p>Com'è impossibile, che l'huomo veggendo anime tali infuse in human velo, non se ne accenda, et arda.</p></sp> 
<sp><speaker>CAP.</speaker><p>Arde veramente d'affettuoso zelo l'huomo, che le conosce. Ma non ogni huomo ne è conoscitore. Perciò che, se bene tutti habbiamo forma, et nome di huomini; non però ognuno è huomo. Et solamente huomini, et conoscitori, et amatori di tale et tanta bellezza sono quegli, che partecipano dell'istessa perfettione. Gli altri poi volgari alle bellezze sole del corpo stanno intenti; e di quelle sole, come famelici, et brutti animali, cercano pascersi; et cessa in loro, secondo, che il tempo se ne porta gli anni; quella sfrenata voglia, che non però mai si potrà dire Amore. Onde ripigliando le ragioni del S. Anton Galeazzo; dico, che veggendo bellissima Donna di vista, et trovandola di bellezze d'animo bene accompagnata; devrò stimarla, et adorarla come vera imagine divina. Ma per lo contrario, se sarà solamente vaga in apparentia, et di dentro di costumi incorrotti, et d'animo vitiato; non pure sarò tenuto saggio a sprezzarla, ma commendato ad abhorrirla. Perché con qual ragione mi sarà ammesso, ch'io appressi una gioia falsa, che debba, o mostri essere di grandissimo prezzo, per essere legata con ornamento in picciolo valor d'oro? Se m'iscuserò con dire, ch'io non la conoscessi, o non l'havessi per tale; verrò a mostrarmi di poco giudicio, et di non mediocre mancamento. Però non solamente non m'accosterò ad Amor tale; l'artefice; il qual sarà stata la Natura; che per ingannar altrui, sott'ombra del vero, ci havrà il falso nascosto. In ciò come buon Poeta, così buon conoscitore, si mostrò il vero Amante delle bellezze di Laura; il quale, se ben lodò lei di tutte le corporali bellezze quanta più si poteva imaginare; le chiamava poi nulla a rispetto di quelle dell'animo: le quali a tutt'hore rivolgendosi nella mente, lo guidavano sin dove quella ben nata, et aventurosa anima era stata tolta. Quinci nacque, che ancho dopo morte, come viva; amolla così saldamente. Et io per ciò voglio poter chiamare ragionevolmente, non osservatore delle virtù di quelle illustri Donne, che riverisce et celebra con tanta industria, et con tanto studio il nostro Bassanese; ma vero amante delle perfette bellezze loro. Perché, lasciando Voi, che suo Idolo sete, chi dirà, che amando, commendando, et honorando, com'ei fa; il valore, et la magnanimità della <hi rend="sc">S. LIONARDA DA ESTE BENTIVOGLIA</hi>; ei non sia di quei veri conoscitori di bellezza, che mai fossero nelle Platoniche Scuole? Veggendosi in lei far nido l'honestà; fiorir la cortesia, et stabilirsi la religione? Chi negherà, che quasi sempre ragionando delle valorose Donne di Pavia, lasciando per hora da parte quelle singolarissime c'ha ricordato la S. Leonora; chi negherà dico, ch'essendo Egli con lo spirito quasi di continuo rivolto alle singolari virtù, agli ottimi costumi, et alla reale cortesia della S. Contessa <hi rend="sc">LUCRETIA MARTINENGA BECCARIA</hi>; il cui valore in molte parti si trova spiegato nelle carte del gran Giulio Camillo: Egli non sappia discernere, et amare tutto 'l bello, che rende il mondo adorno? Chi non assentirà meco, che dolendosi Egli solo d'essere stato tardi conoscitore delle bellezze dell'animo et del corpo della Sig. Contessa <hi rend="sc">PAOLA DALMAINO</hi>; a cui poco a lui parrebbe havere dicato tutti i suoi giorni, et tutti i suoi studi, anchora che di continuo habbia in bocca per lei que' versi del mio Reverendissimo et eterno Bembo. <quote>“Farò quel peregrin desto a gran giorno, Ch'il sonno accusa, et raddoppiando i passi Tutto il perduto del camin racquista.”</quote> Volendo dimostrare di esser per celebrarla con tanta maggior vehementia; chi non assentirà, e tornerò pure a replicare; ch'egli habbia fatto elettione tale, che renderà a lui imortale, et accenderà più d'un valoroso intelletto ad odoprare, lo stile in honor di quella? Chi ardirà non confermare, che la bella <hi rend="sc">LIVIA</hi> vera imagine di tanta virtuosa et bellissima madre, non sia meritamente, come speglio, dove doppia divinità si contempla et discerne: da lui tolta per guida, et in ogni luogo celebrata: i cui honori sarebbono degna fatica del felicissimo stile del buono <hi rend="sc">VARCHI</hi>, o d'altro tale? Chi sarà mai quello (et non sia chi m'interrompa) che possa a lui riprendere, o dire, che ingiusta elettione habbia fatto, nello scieglier in Modona per simulacro, et Idolo de' suoi sudori; amando, honorando, osservando, et celebrando insieme col <hi rend="sc">S. LODOVICO DOMENICHI</hi> la bellissima, che così posso dire; <hi rend="sc">S. LUCIA BERTANA</hi>, Cognata dell'illustriss. et Reverendiss. di Fano? La cui bellezza, la cui virtù, il cui valore, e i cui meriti sono tali; che chi confessar vuole, ch'ella pochissime altre pari habbia; nel bello di lei si specchi, et dal suo animo esempio pigli; et chi volesse a pieno spiegare gli honori di così eccelsa e magnanima Donna, oltre, che mai non si verrebbe a fine; tempo non havrei di ricordare la Magnifica, et nobile <hi rend="sc">M. LISABETTA ZORZI</hi>, madre del nostro virtuosissimo, et Eccellentissimo M. Alessandro <hi rend="sc">CAMPESANO</hi>: la quale, non meno, che gemma pretiosissima adorni finissimo oro in cui sia legata; così fa risplendere la patria del mio Bassanese con la rara modestia, con la nobile creanza con gli ottimi costumi, et con l'altre rare qualità, che la fanno riguardevole, et amabile appresso ciascuno? Chi sarà poi, per non dare al Bassanese solo tanto honore; di così rea openione, che chiami vano lo speglio; nel quale Noi apertamente possiamo veder l'essempio delle anime celesti; che habbiamo qui innanzi della <hi rend="sc">S. LEONORA</hi>?</p></sp> 
<sp><speaker>LE.</speaker><p>Mettete silentio di gratia a questo passo, se non volete che vi sia tolto tutto il credito, che per l'altre di merito; vi si debbe dare. Et se ciò non vi muove, muovavi almeno la palese ingiuria, che mi fate.</p></sp> 
<sp><speaker>CAP.</speaker><p>Ingiuria questa non è; né io alla verità debbo levare il suo dritto. Onde chiamerò sempre fortunato et felice il S. Gio. Giorgio, che in quel tanto di peregrinare, ch'a lui è stato dato qua giù; ha havuti in forte, et in elettione di esser congiunto con quelle vere bellezze, che di quelle di la su fanno chiara fede.</p></sp> 
<sp><speaker>LE.</speaker><p>Non sopporterò più oltre, S. Bernardo. Et levandomi; tutto il fine del nostro ragionamento resterà imperfetto. Perchè oltre l'ingiuria, che a Me fate; torto riceve da Voi la <hi rend="sc">S. LEONORA CIBO DE VITELLI</hi>; la quale ne' vostri scritti essendo celebrata di tutte quelle degne condizioni, che a nobile, a casta, a bella et a magnanima Donna convengono; non è indegna, anzi è degnissima di esser ricordata da Voi; per esser ornamento del sesso donnesco, et essempio di perfetta bellezza.</p></sp> 
<sp><speaker>CAP.</speaker><p>Io voleva veramente con Lei sugellare la elettione delle altre: ma cieco a fatto, non che di debil lume sarei stato tenuto, se di voi ragionato non havessi, perché. In tutto è orbo chi non vede il Sole. Ma poi che veggio, che a Voi spiace per modestia, che a Me piaccia ragionar di Voi; essendo entrato col mezo della vostra dimostratione delle vere bellezze a dire, che il vero Amore lecito; dirò anco, che non può essere alcuno vero conoscitore di quelle: il quale non le ama; et di più, che per la cognitione di queste bellezze, alle celesti si arriva; provando in effetto vana, et falsa quella openione; la qual vuole che in molti luoghi non si possa sparger l'Amore: ma questo Amore ha tal forza, et è misto di riverentia tale; che col cuore si può essere ricetto di tutte quelle, che così perfette si conoscono; et col poter suo opera, che l'Amante per divenir degno habitacolo di queste sparse bellezze; cerca abbellir il meglio, che può quelle parti, che in lui non conosce conformi alle amate bellezze. Così nell'amato l'Amante viene a trasformarsi; et così Io trovo le vere bellezze poste negli animi humani esser cagione d'infiniti beni.</p></sp> 
<sp><speaker>BAS.</speaker><p>So, che vi sete infiammato per un poco d'intorno alla dimostratione, et alla dilettione di questa bellezza: il che non può se non haver recato sodisfattione a tutti: ma Io particolarmente vi sono tenuto per haver Voi commendato dell'elettione fatta delle rare, e magnanime Donne, che ricordato havete. Onde trovandomi havere così saggio huomo, come Voi sete; conforme; se più crescer potesse cosa giunta a perfettione; più m'accenderei nell'Amor loro.</p></sp> 
<sp><speaker>CAP.</speaker><p>Non perciò Voi mi dovete havere obligo: perché, se qui solo fosse fermata la cognitione vostra; in troppo angusti termini v'havrei rinchiuso. Né mi si toglie però dall'animo con quanta vehementia sempre comendiate il valore, essaltate la humiltà, celebrate la cortesia, predicate la benignità, et ammirate i costumi, et l'altre degne qualità in Piacenza della amabile et giudiciosa Signora <hi rend="sc">MADDALENA DA GAMBARA BARATTERA</hi>. Et manco vi sete ingannato a dir sempre, che con l'essempio solo della moglie qui del Conte Annibale, la <hi rend="sc">S. M. LUCRETIA MALVEZZA LAMBERTINA</hi>; tutte l'altre donne possono imparare a divenir belle; perché la Prudentia è il suo speglio la humanità la sua guida; la cura famigliare il suo nodrimento; la fede verso il marito il suo fine; et l'amor de' figliuoli il suo diletto. Né senza suprema grandezza nessuna attione di lei si vede. Et di più dirò, che.</p></sp> 
<sp><speaker>LAM.</speaker><p>Non più oltre il mio cortesissimo Signore: perché molto più m'aggraderà, che ad altra vi rivolgiate, che conoscendola io tale; questi et altri meriti, che mi costringono amarla, e riverirla; stando rinchiusi nel mio core, si contentano di questo ricetto senza esser commendati altrove.</p></sp> 
<sp><speaker>CAP.</speaker><p>Anzi di poco pregio sarebbono, se non rendessimo di sé splendore, e nell'animo del mio Bassanese, e nelle menti altrui.</p></sp> 
<sp><speaker>LAM.</speaker><p>Ma lasciamo il parlar di lei; se la città nostra dee chiamarsi aventurata; la maggior sua felicità può dirsi per la rara bella, et saggia <hi rend="sc">S. SULPITIA PEPOLA DEGLI ORSI</hi>, che così parmi di poter fare scielta di lei tra molte degne, che ivi sono, per la più degna, et per la più Illustre. Et veramente non sarà chi la conosca, che non la giudichi ornamento di questa età, et splendore d'Italia.</p></sp> 
<sp><speaker>CAP.</speaker><p>Questa, che hora ricordate è quella magnanima Donna, che a' mesi passati, ragionandosi in Bologna alla cena con la quale vi piacque honorarmi; fu tanto commendata, et essaltata dal mio <hi rend="sc">M. HIPPOLITO LIGNANI</hi>; ond'Io acceso di desiderio di vederla, et vedutala poi, la confessai non solo degna di quelle lodi, et di que' pregi, che la di lui lingua le diede; et voi le confermate; ma sempre da indi in poi, come simulacro ripieno d'ogni perfettione, l'ho tenuta fissa nella memoria.</p></sp> 
<sp><speaker>LAM.</speaker><p>È d'essa a punto.</p></sp> 
<sp><speaker>CAP.</speaker><p>Ma passando più oltre non m'è ancor nascosto per la voce stessa di esso Bassanese, quanto egli sempre ha osservato, et osserva nella reale et afflitta Siena, nido di tutte le gratie, di tutte le virtù, di tutti i rari costumi, et di tutte le bellezze; la chiara, et immortal <hi rend="sc">M. LAUDOMIA FORTEGUERRA PETRUCCI</hi>; la cui vita, le cui opere, et le cui virtuose attioni possono accendere ognuno, che cognitione semplice di virtù; et di vera bellezza habbia, non che quelli, che l'hanno, come voi; veduta, udito ragionare, discorrere, et render ragioni, et cagioni di tutte le cose. Né meno le sventure di quella miserabile Città possono fare, che a lui si tolga dall'animo, et che a tutti non mostri per immortale <hi rend="sc">M. FRANCESCA DE' BALDI</hi>; la quale da Lui in ogni suo ragionamento è sempre aditata, come miracolo di natura, et come viva imagine di Dio: perché non v'è gratia; di cui ella ricca non sia; né qualità di virtù; che non ne sappia render ragione; bellezze veramente, che ci rendono immortali, et che empiono d'Amore ogni intelletto elevato. Così ancho ricorderei molte altre; delle quali egli è vero conoscitore, et perfetto Amante, se non fosse la brevità del tempo, et il desiderio di udir favellare quanto resta alla S. Leonora. Perciò che ei gloriar si può, che la maggior parte, et quasi tutte le rare Donne, c'hoggidì l'Italia illustrano, sono in cognitione sua; delle quali non solo s'è contentato starne a relatione d'altri, ma Egli stesso ha voluto vederle, et praticarle, sì come ne fanno fede le Vite loro le quali spero; che tosto darà a leggere al mondo; dove si vedranno Donne illustri ornate d'altre bellezze, che di gioie, e d'oro.</p></sp> 
<sp><speaker>BAS.</speaker><p>Fate pausa il mio Signore; ch'io veggio la bontà vostra troppo intenta ad assaltarvi; et Io conoscendo quello, che mi vaglio, non debbo sopportare, che di me così altamente parliate. Tempo essendo ancho hoggimai di dar luogo alla Signora.</p></sp> 
<sp><speaker>LE.</speaker><p>Da me per hora altro non aspettate: perché tutta trasformata nelle bellezze, et nel valore di quelle celebratissime Donne, che il Signor Capello ha ricordato; sono così fuori di me stessa, che ritornar non saprei, dove lasciai di parlare.</p></sp> 
<sp><speaker>ARE.</speaker><p>Per questo non si rimarrà; che Io, il quale, come gioie; raccolgo le parole vostre; so, che foste interrotta, dove mostravate quanto giovi l'educatione per divenir belli et grati, con l'essempio di quelle due rare Signore; et toglieste il ragionamento dal principio di mostrarci la preminentia dell'animo al corpo.</p></sp> 
<sp><speaker>LE.</speaker><p>O tenace memoria; non mi meraviglio, se ancho per questa virtù sete commendato. Onde, per non lasciare questa bellezza così imperfetta; tutto che il Sole incominci a declinare; con poche parole seguirò dicendovi, che non dal corpo debbono nascere, et stimarsi le bellezze dell'animo; ma da quelle dell'anima più tosto le corporali; et per conseguirle, la via habbiamo mostrata. Giusto è poi che per conoscerle, et amarle; prima drizziiamo la mente all'animo altrui, che il senso al corporale instrumento: perciò che, conoscendo il vero interno, più tosto, che l'apparente, che può esser falso, et spesso ci inganna; veniamo a farci veri et perfetti Amanti. Et, se altramente facciamo; bene, et spesso avviene, che gli occhi della mente ingannati da quelli del corpo, perdono poi tutto quel buono, e quel bello, che da' cieli era stato lor concesso, né solamente parmi, ch'Io vi mostri la vera bellezza, ma etiando, ch'Io v'insegni conoscerla, et amarla. Et perché queste chiare bellezze non sono date da Natura, ma hanno origine celeste; sempre dobbiamo faticare di conservarle tali, che possano ritornare a chi, et essere aggraditi da chi le ci diede.</p></sp> 
<sp><speaker>LAM.</speaker><p>Per quale via habbiamo adunque Noi a caminare per ritornare a così sublime grado, et farne conserva?</p></sp> 
<sp><speaker>LE.</speaker><p>Poco dianzi lo vi dissi; et non resterò di replicarvi succintamente, che lo spirito nostro posto nelle cose mondane deve tuttavia cercare di levarsi fuori di questa spoglia mortale: il che non gli potendo per lo impedimento naturale così di liggieri venir fatto, né mai esseguirle, mentre posa in questo corpo; per non perdere il bello, che in conserva gli ha dato il suo creatore; deve con le opere, et co' costumi di sorte regger sé, che sciolto da questo velo possa esser accettato vicino a' Chori angelici, et farsi membro incorporeo della beatitudine del cielo. Essendo, che la vera bellezza nostra, come vogliono i più saggi; sia splendore della divina bontà. Né fuor di ragione gli antichi Theologi posero la bontà nel mezo del centro: il cui mezo è Dio, cinto da quattro circoli di bellezza; l'uno della mente; l'altro dell'anima; il terzo della natura; et il quarto della materia. Et questo egli divisarono, per comprendere etiando tutta questa macchina, et dar a vedere, che Iddio è in tutto, et il tutto. Ma quanto queste cose locate in questi cerchi siano differenti l'una dall'altra, et l'altra più dell'altra nobile; non è alcuno di così basso giudicio, ch'Io mi creda non poterle considerare.</p></sp> 
<sp><speaker>LAM.</speaker><p>Questo centro, honorata Signora parmi così poter esser inferiore, come superiore. Però giudicherei esser bisogno di più chiarezza per darloci ad intendere.</p></sp> 
<sp><speaker>LE.</speaker><p>Et questo farò. Ma non accade a dubitare da centro inferiore a superiore: perché delle cose celesti hora parliamo. Dirò solo, che centro si deve intendere un punto appresso l'ultimo più interno cerchio indivisibile, et stabile; dal quale nascono derivano, et s'estendono molte linee divisibili et mobili, ch'al primo cerchio a quello più vicino s'uniscono: il qual circolo viene a girarsi per virtù di quel punto stabile. Non vi starò altramente a narrare, che ciascuna di quelle linee habbia il punto, che nel punto non sia linea, non essendo questo di mistiero al nostro ragionamento: ma dirò solo, che Iddio è quel centro et quel punto, per essergli l'immobile, et quello, che dà il movimento a tutte l'altre cose: onde per esser unione semplicissima, et atto purissimo; si tramette fra tutte le cose. Et è necessario sì come sotto altre parole parmi haver detto; che a questo suo centro prima si leghino le cose create più nobili, non si ritrovando altro d'incomposito, et d'increato, che Dio solo; et le più nobili, e più vicine a lui sono le menti angeliche: a cui segue poi l'anima, indi i cieli, e poi la natura alquanto più inferiore. Ma venendo all'anima sola, la dirò più mobile di qual'altro cerchio, che giri. Perciò che di proprietà sua discorrendo conosce et opera co' corsi del tempo, et può avicinarsi a qualsivoglia grandezza; onde quali sono le operationi, o belle, o ree; tale ella diviene. Così nel bene conferma la sua origine havuta da Dio, come nel male la perde; et questo le avviene, per la unione che tiene co' corpi. Et sì come Noi habbiamo due bellezze, cioè la corporale, et la spirituale, o vogliamo dire la visiva et la contemplativa; così ancho due superiori ce ne restano a contemplar sempre, et delle quali dobbiamo cercare, et ingegnarsi divenir possessori. Et, se più tempo havessimo; vorremmo ancho darlevi ad intendere.</p></sp> 
<sp><speaker>ARE.</speaker><p>Di gratia, Signora; per quella chiara bellezza dell'animo vostro; spiegateci anco quest'altra parte, ch'Io spero, ch'il Sole si fermerà per così alto concetto.</p></sp> 
<sp><speaker>LE.</speaker><p>Noi habbiamo la bellezza del corpo nella compositione delle parti sottoposta al luogo, et al fuggir del tempo. Habbiamo poi quella dell'anima; che certo pate le mutationi del tempo; ma da termini de' luoghi libera. La Angelica ha poi solamente il numero, ma non è sottoposta all'altre due. Quella d'Iddio non è in alcuno di questi termini, né d'altro pate, né a cosa è sottoposta. Volendo vedersi la forma del corpo; ad ognuno è concesso il vederlo a piacer suo. Ma per mirare quella dell'anima, è di mistiero levare il peso della materia congiunta alla beltà corporale. Per arrivare poi all'Angelica; convienci rimovere, non solamente gli spatij del luogo, ma etiando i discorsi del tempo. Per contemplar poi la Bellezza Divina; tutte le altre cose ci bisogna lasciare. Onde volendo haverne parte; e di necessità, che gli allontaniamo, non solamente da tutte le cose mondane, ma ancho da quelle, che si conprendono ne' corpi celesti, fatta che di loro ci habbiamo scala bastante per arrivare a quel termine. Eccovi adunque quanto sia misteriosa la vera bellezza nostra; la quale dobbiamo cercare acquistare di maniera, che del corpo poco, o nulla curiamo. Et quanto quella sia immensa, più volte. Mosè, et altri lo hanno dimostrato nello essere vinto dallo splendore divino; che per esser un mare di tutto, et noi quasi meno, che gocciuole; dobbiamo usare ogni possa, col mezo della gratia, et del lume di lui, per entrare in quello, et parte di quello divenire; né di quella bellezza, che teme il tempo, punto curarci. Ma tempo hoggi mai, che Io rimova la lingua mia mal atta a' sì divini misteri, da così alti ragionamenti: i quali non havendo Io così felicemente saputi raccontare, come il soprahumano S. Annibal Caro divinamente mostrarlimi seppe; et il più, et il meglio conoscendo Io haver lasciato a dietro, et imperfetto; meglio sarà, che stiano sepolti tra questi colli. Così detto; levata in piedi, per incominciar già Febo a declinare, et dar segno di voler tuffarsi nell'Oceano; tutti ancho ci levammo; et sceso il bello, et dilettevol poggio, verso Melazzo ne venimmo continuamente in piacevoli ragionamenti alleviando il camino. Dove giunti, et apprestata la cena: dopo altri soavi cibi dell'anime, ancho al corpo si diedero i suoi nodrimenti.</p></sp>
<trailer>IL FINE.</trailer>
</div1>
</body>
</text>
</TEI.2>
