<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
        <fileDesc>
                <titleStmt>
                        <title>Intorno ad un elogio funebre di Pietro Teuilié</title>
                        <author>Ugo Foscolo</author>
                </titleStmt>
                <extent>14040 Kb in UTF-8</extent>
                <publicationStmt>
                        <publisher>Biblioteca Italiana</publisher>
                        <pubPlace>Roma</pubPlace>
                        <date>2008</date>
                        <idno>bibit001288</idno>
                        <availability>
                                <p>Questa risorsa digitale è liberamente accessibile per uso
                                        personale o scientifico. Ogni uso commerciale è vietato</p>
                        </availability>
                </publicationStmt>
                <seriesStmt>
                        <title>Collezione BibIt</title>
                </seriesStmt>
                <sourceDesc>
                        <bibl>
                                <title>Scritti letterari e politici : dal 1796 al 1808</title>
                                <title type="part">v.</title>
                                <author>Foscolo, Ugo</author>
                                <editor id="ed">Gambarin, Giovanni</editor>
                                <publisher>F. Le Monnier</publisher>
                                <pubPlace>Firenze</pubPlace>
                                <date>1972</date>
                                
                        </bibl>
                </sourceDesc>
        </fileDesc>
        <encodingDesc><samplingDecl>
                <p>Tutti i materiali paratestuali della fonte cartacea non riconducibili alla
                        responsabilità dell'autore dell'opera sono stati soppressi nella versione
                        digitale</p>
        </samplingDecl>
                <editorialDecl>
                        <correction method="silent" status="medium">
                                <p>Livello medio: controllo a video con collazione con edizione di
                                        riferimento</p>
                        </correction>
                        <quotation form="data" marks="all">
                                <p>I simboli di citazione e di discorso diretto presenti sulla fonte cartacea
                                        sono stati rappresentati sulla versione digitale</p>
                        </quotation>
                        <hyphenation eol="none">
                                <p>I trattini di sillabazione a fine riga sono stati soppressi e le parole
                                        ricomposte</p>
                        </hyphenation>
                </editorialDecl><classDecl>
                        <taxonomy id="CGB">
                                <bibl>Classificazione generi BibIt</bibl>
                        </taxonomy>
                </classDecl>
        </encodingDesc>
        <profileDesc>
                <creation>
                        <date>800</date>
                </creation>
                <langUsage>
                        <language id="ita">Italiano</language>
                </langUsage>
                <textClass>
                        <keywords scheme="CGB">
                                <term>Oratoria</term>
                        </keywords>
                </textClass>
        </profileDesc>
        <revisionDesc>
                <change>
                        <date>2007-06-08T00:00:00.000+02:00</date>
                        <respStmt>
                                <name>Novadata systems</name>
                        </respStmt>
                        <item>Digitalizzazione - OCR</item>
                </change>
                <change>
                        <date>2008-03-03T00:00:00.000+02:00</date>
                        <respStmt>
                                <name>Laura Neto</name>
                                <name>BIBIT</name>
                        </respStmt>
                        <item>Correzione linguistica</item>
                </change>
                <change>
                        <date>2008-04-03T00:00:00.000+02:00</date>
                        <respStmt>
                                <name>Carla Deiana</name>
                                <name>BIBIT</name>
                        </respStmt>
                        <item>Codifica XML - Codifica manuale</item>
                </change>
                <change>
                        <date>2008-04-03T00:00:00.000+02:00</date>
                        <respStmt>
                                <name>Carla Deiana</name>
                                <name>BIBIT</name>
                        </respStmt>
                        <item>Validazione</item>
                </change>
        </revisionDesc>
</teiHeader>

<text>
        <body>
<div1><head>Intorno ad un elogio funebre di Pietro Teulié</head>
<p>Questo libretto fu annunziato da un gazzettiere come: produzione del celebre avvocato Marocco, alla quale bellissima orazione qualunque lode dar si potesse, nulla accrescerebbe alla fama del suo autore, il quale è abbastanza conosciuto pe' suoi rari talenti, per la sua eloquenza e per le sue profonde cognizioni in ogni genere di scienze e di letteratura.</p>
<p>Duole a noi di non poter ritessere il panegirico; ma non ci fu conceduto di conoscere abbastanza nè la celebrità dell'autore, nè le rarità d'ingegno delle quali è fregiato, nè l'eloquenza, nè la sua profondità nello scibile. E d'altra parte è istituto della Società nostra di non dar lodi nè censure mai se non a' libri, nominando senza corredi i loro autori ove sieno viventi; perchè le magnificenze di celebre, chiarissimo, e sì fatte, ci sembrano immeritate da' mediocri, e, per la prostituzione che se ne fa, sono omai sdegnate da' grandi: però riserberemo i titoli al nome di quegli illustri che, scendendo sotterra, lasciano a' vivi la sciagura di essere malignati o adulati: il che sia per avvertito quind'innanzi da' nostri lettori e dagli scrittori a' quali piacesse d'inviarci articoli o libri.</p>
<p>Venendo all'operetta di A. G. M., ognuno sa che i lettori e gli uditori, specialmente di un elogio, portano su le prime il giudizio forse preoccupato, ma l'animo quasi sempre tranquillo; e non si riscaldano se non con le gradazioni che la natura segue in ogni cosa. Quando la narrazione de' fatti, la verità delle sentenze e la forza degli affetti, che dai fatti e dalle sentenze risultano, cominciano a persuadere ed a commovere, allora si può vittoriosamente assalire con tutto l'impeto i lettori, i quali hanno già ceduto le forze del loro intelletto e del loro cuore. Tutta l'eloquenza in somma si riduce a questo aforismo santificato dalle leggi della natura e dall'esempio de' sommi oratori : Secondare lo stato dell'animo degli ascoltanti. Ma l'autore dell'elogio sdegnò queste leggi, e si assunse di abbattere le difficoltà dell'arte; onde prorompe addosso a' lettori con un esordio tutto interiezioni, erudizioni e sentenze metafisiche: Ah perchè le ceneri non hanno senso di vita! E così di esclamazione in esclamazione, e di sistema in sistema, persuade a se stesso che i morti non hanno novelle de' vivi, e vorrebbe almeno che l'anima di Teulié potesse, per vedere l'eternità della propria fama, valersi della metempsicosi: Ah se possibile fosse che col volger de' secoli la tua anima, o Teulié, già guerriera sotto Colberg, passare a filosofare tranquillamente sotto nuove spoglie come quella di Pitagora che ricordavasi essere stata guerriera nella spedizione Troiana.... Ma se l'autore avesse avvertito che, dopo Ovidio, Luciano convertì il povero Euforbo– Pitagora in Pitagora–Meretrice–Cinico–Cavallo–Rana–Gallo loquacissimo avrebbe, crediamo, lasciata da parte questa favola, che, invece di destar compassione, lascia freddo chi la ignora e fa ridere chi la sa. Intanto l'Oratore torna ad accorgersi che Teulié più non vive, e fra la desolazione della patria incomincia il suo racconto, e descrive con ingenuità l'età puerile dell'encomiato; e in quel poco ch'ei dice del carattere morale di. Teulié vi si vede molta esattezza. Se non che per isfoggio di eloquenza erudita l'autore torna alle esagerazioni: Si può dire che Teulié fu Achille senza l'arte di Chirone.... Per un fenomeno inesplicabile fueor della toga sbucciò improvvisamente soldato, quasi Pallade armata dal cervello di Giove. Fenomeno inesplicabile, che l'autore spiega con l'invano contrastato principio di Elvezio sulla onnipotenza dell'educazione; e non s'accorge ch'egli medesimo lo contrasta col fatto, perchè Teulié fu per lunga educazione avvocato, e senza educazione militare uscì ad un tratto uomo di guerra.</p>
<p>L'A. M. si sofferma con compiacenza su le lodi della toga parlando degli studi legali del suo personaggio; poi torna ad accorgersi ch'egli è morto, perchè vede venir da Colberga il cadavere imbalsamato; nè lascia senza lodi l'arte d'imbalsamare. E qui nuovamente scappano le iperboli: Tanta pietà forse non accompagnò le ceneri di Germanico, quanta ne desta lungo il viaggio quell'esangue preziosa spoglia. Ma o l'Oratore si è dimenticato di Tacito, e del tutto di quasi tutta l'Asia, della Grecia e dell'Italia, o non trovava nel suo cuore tanta pietà d'affetti, ed ignorava le patetiche circostanze della morte del Generale, con le quali senza paragoni importuni e, per chi studiò Tacito, odiosi, facesse versare le lagrime che la memoria di quell'ottimo personaggio meriterà sempre dagli Italiani. Volgesi quindi l'autore al padre, alla madre e al fratello del Generale; e tutta la passione, che abborre in tali occasioni le svenevolezze retoriche, è imbellettata da un concettino, tratto da' luoghi comuni, e rimbiondita di gallicismi: Madre inconsolabile, osa una volta mirare a ciglio asciutto il figlio morto della morte de' bravi : imita le madri Spartane ; se non tornò con lo scudo a te, sen venne su lo scudo. Si perdoni anche a noi una esclamazione: Oratori moderni! concedete il pianto alle madri, unico conforto in tanta sciagura; e voi, voi piuttosto imitate gli uomini Spartani: se non parlavano con ragionamenti, parlavano con ragioni.</p>
<p>Toccata quasi la metà dell'orazione, l'autore si ricorda finalmente che non si spettava forse a lui di lodare un guerriero, e scusa la temerità con l'amore di patria che ve lo confortò. Veggendosi solo e primo nell'impresa, esclama: Gl'ingegni son dunque al mercato, allo stipendio di venale adulazione, o di meschine letterarie contese? Però si querela che Foscolo, Reina, Gianni, Monti, Cesarotti, Torti, Rossi e tutti quelli che hanno da lui il diploma di valenti scrittori, lasoino tacere le loro penne sulle lodi di tanto concittadino. Prescindendo dal gusto e dalla equità dell'Oratore in questa comunanza di nomi, diremo che moltissimi de' valenti senza diploma non conoscono se non la fama di Pietro Teulié, e vivono lontani dalle armi. Or per parlare degnamente di un personaggio che ad onta del felice ingegno e dell'anima generosa fu impedito dalla fortuna di pareggiare le imprese di tanti guerrieri de' nostri tempi, bisognava d'uno scrittore che avesse potuto considerare ed estimare da presso le sue virtù, e che -sapesse tanto di milizia da poter con verità desumere a quanta altezza quel forte intelletto sarebbe salito, ove la morte non lo avesse immaturamente rapito. Unico fra' nominati Ugo Foscolo è uomo militare e fu amico di Teulié, e militò con lui per due anni nell'esercito delle coste dell'Oceano; e possiamo asserire che Ugo Foscolo raccolse i documenti per un'orazione da pronunciarsi ne' funerali del suo Generale, e sappiamo che ne' mesi addietro la stava scrivendo: se poi l'abbia compiuta, e quando intenda di pubblicarla, non possiamo dirlo.</p>
<p>Rientra dopo questa scappata l'Oratore nel campo guerriero, e nel campo guerriero appunto troviamo con nostro dolore ch egli non badò a questa teoria: – che un elogio ove trattasi di azioni militari, se non è storico, e se non discorre con eloquenza de' progressi dell'arte nell'età del capitano encomiato, si risolverà sempre in una sonante ed ampollosa tessitura di notizie biografiche. – Aggiungi che la vita politica di Pietro Teulié è quasi dissimulata; mentre da questa propriamente l'autore, e per l'istituto della sua professione, e per la sua propensione alle sentenze avrebbe potuto dare a' lettori molti precetti del vivere civile. Invece, toccando le imprese del Generale giunge sino alla sua morte ed alle ultime parole del discorso, senza che chi legge incontri verun'orma delle circostanze più splendide della vita del personaggio. È taciuta. la instituzione dell'Ufficio di compilazione 'da lui eretto, e abolito dopo il suo ministero; ufficio che tendeva ad unire tutte le leggi militari de' governi guerrieri onde ricavarne uno conveniente alla nostra milizia; e quanto ciò fosse necessario a que' tempi, lo sanno i tribunali militari e tutti gli amministratori delle cose della. guerra. Non è se non accennata dall'Oratore la lunga prigionia del Generale tra i ribelli in Romagna, d'onde uscì con ardire e con avvedutezza maravigliosa. Appena nell'elogio si ricorda la fondazione dell'orfanotrofio, tutta dovuta a Teulié; nè si parla delle infinite difficoltà e degli utili effetti di questo provvedimento. Ma ciò che ci fa considerare con istupore quanto l'Oratore confidi più nella eloquenza delle frasi che de' fatti, si è la ommissione assoluta delle particolarità delle ultime ore del Generale, con le quali, perchè furono tutte piene di magnanimità e di pietosi accidenti, l'Oratore avrebbe potuto alimentare di passioni e d'immagini il suo discorso. E noi per l'amore e la riverenza dovuta al nostro concittadino narreremo qui, tra le tante, una circostanza ignota al pubblico, ma che nella sua semplicità desterà forse più d'ogni altra la pietà e l'ammirazione degli Italiani. Trascriviamo le stesse parole dell'ufficiale che scrisse da Colberg. « Il Generale stava sul parapetto del forte di Wolffberg fumando a piedi, ed incoraggiando i nostri zappatori ad iscavare la terra, ed a rialzarla verso la piazza. Gli gettavano i zappatori la terra su gli stivali, ed egli, acciocchè per questo rispetto non restassero di scavare, diceva scherzando (e mi par di vederlo con quel sorriso rattristato dal presentimento della morte): Soldati, fate presto, seppellitemi; ed in questa, una palla da dodici uscita dalla sinistra della piazza, dopo di avere ammazzati due zappatori, scarnò la coscia del Generale dal femore esteriore sino al ginocchio, non lasciandogli che il nervo crurale e l'arteria. Guardò un pezzo i due soldati morti; poi voltò gli occhi verso di noi, e si ricordò dell'Italia ».</p>
<p>Mancando all'orazione la convenienza e la connessione delle idee ed il calore degli affetti, non può esservi nè esattezza nè vigore di stile; perchè senza logica e senza passione non si dà stile; ed appena si può sperare certa proprietà ed abbondanza di lingua. Quanto anche in ciò l'oratore lasci desiderare, appare dai modi o non italiani o non grammaticali frequentissimi ad ogni pagina: non terrei il linguaggio – non sarei l'organo della pubblica opinione – la società calcola a ragione il miglior gararite – colpo d'occhio – organizzazione – piano di organizzata estorsione – battersi per combattere – bravo per prode, valoroso ; – briganti che in italiano non vuol dire rivoltosi, nè masnadieri, nè ribelli, come intende l'autore alla francese, ma gente da cabala, intricatori, sediziosi, brogliatori, che ora si dicono pure alla francese intriganti – forti di grandi speranze – armata: e perchè questo barbarismo ha stese troppe radici, noi diremo e ripeteremo spesso che gl'Italiani scrivono con voce propria e maschile esercito, e che armata le più volte non significa se non flotta di legni da guerra; anzi armata nel discorso dell'autore cagionerà a chi non intende che lo schietto italiano un equivoco; poichè parlandosi nel contesto di Salò e dell'armata spintasi sino a Verona, pare che si tratti di barche armate che costeggiassero le rive del lago di Garda. Oltre a questi francesismi ed altri parecchi, l'autore non professa molta amicizia per le particelle proprie alla prosa italiana; però stampò accogliere in lieta fronte, scrivi con – il nome eternato in remotissimi nepoti, scrivi a' o ne'. – la reflessione a luogo di memoria, scrivi in – sbucciò fuor dalla toga, scrivi della – ricordavasi essere stato, perchè l'autore non fa gran conto della preposizione di e d'altre tali inezie; inezie per l'universalità de' moderni scrittori, ma cura perpetua di que' pochi, che non conoscendo altra rappresentanza del pensiero se non la parola, nè altra sanzione della parola se non l'uso de' buoni scrittori, si studiano di derivarla dai capitali genuini della nostra lingua; e dove tal rara volta per la novità dell'argomento o per la forza delle concezioni la lingua non somministrasse modi o parole, i pochi scrittori di cui parliamo, fuggendo a tutto potere i barbarismi, le derivano da' latini e da' greci, ed anche dal labbro degli idioti, ma nobilitandole e piegandole all'indole del nostro idioma, e collocandole in modo da ricevere lume dall'evidenza del pensiero a cui servono, e dalla proprietà della frase che le accompagna.</p>
<p>Poichè dunque non possiamo raccomandare nè l'eloquenza, nè il disegno, nè la grammatica dell'autore, noi applaudiremo più volentieri all'amore del nome italiano e all'animo disinteressato che l'hanno, come ei dice, confortato all'impresa. Ma quegli ufficiali italiani, che fra l'armi non abbandonarono le lettere, lascieranno essi che mani non guerriere portino corone sul sepolcro del lor Capitano ?</p><closer><signed>U.F.</signed></closer> </div1></body></text></TEI.2>
