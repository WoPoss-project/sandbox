<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania (1674)</title>
      <author>Giovanni Morosini</author>
    </titleStmt>
    <extent>58 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001303</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>


<text>
<body>
<div1 n="Relazione di Germania (1674)">
<head>Relatione de signor Zuanne Moresini Cavalier ritornato dall'Ambasceria di Germania</head>
<opener><salute>Serenissimo Prencipe.</salute></opener>

<p>L'ubidienza, ch'è il primo, anzi 'l più gradito sacrificio, che
s'offerisca in terra, nella persona del Prencipe all'Onnipotenza, può
sola qualificare, e render commendabili le attioni di chi con sensi
d'ossequio perpetuo, e di fedeltà si prescrisse per inviolabil legge del
suo operare i commandamenti della Serenità Vostra; con l'esempio dunque
de' Maggiori guidato io Zuanne Moresini Cavalier da così giusto, e
naturale motivo, rifferirò all'eccellentissimo Senato alcune poche osservationi, sopra il presente stato della Cesarea Corte, anzi della Germania tutta, dove havendo per tre intieri anni debolmente servito la
Patria in tempo de' successi pesanti, ho cercato di non restare totalmente all'oscuro dell'origine loro, e di havere per sicura scorta, la
Verità.</p>
<p>Mi sii lecito però il riandare per breve spacio le più antiche, o
conosciute notitie, rammentando con sommissione alla Serenità Vostra il
principio della Famiglia d'Austria, che dalla privata fortuna di Conti
d'Habspurg nella Suntgovia, elevata da Rodolfo Imperatore de' Romani nell'anno 1261 di nostra salute, a quella di Prencipe, e che
col progresso de' secoli da moltiplici conquiste, e da potenti heredità
con matrimonii smisuratamente agrandita, fu poi dall'Imperator Carlo
Quinto, in due Rami divisa, al figliolo Filippo secondo, lasciando in
Patrimonio le Spagne, et altri molti Regni, e Provincie, et a Ferdinando primo fratello, la dignità Imperiale, et l'heredità tutta della
Casa nella Germania; successore per dritta linea dello stesso Imperator Ferdinando primo ne' stati, e nell'elevato posto, regna in
 questo tempo Leopoldo pure primo di questo nome, decimo quinto Re
de' Romani della sua Casa, d'età d'anni trentaquattro in circa.</p>
<p>Tutto che quarto di figli maschi di Ferdinando III suo Padre,
si è veduta la Maestà Sua per la prematura morte degl'altri fratelli,
unica herede di così Potente Dominatione, goduta però dall'Imperatore con esemplare moderatione, originata apunto dall'indole sua
generosa, e dall'educatione piissima, con la quale fu ne' teneri anni
istrutto, per la vita ecclesiastica, a cui era, con ricco possesso di
Chiese, e d'altri opulenti beneficii, destinato.</p>
<p>Si trova questo fortunato Imperatore dottato d'inclinationi così
pure, et innocenti, di tanto singolare pietà, e vera giustitia, che deve
sopra ogn'altro reputarsi dal Mondo per un esemplare di Christiana,
e morale perfettione, e per l'idea vera di un ottimo, e religiosissimo
Prencipe.</p>
<p>Con prudenza, e capacità singolari, discerne perfettamente la
Maestà Sua il vero essere dell'occorrenze universali; gl'interessi suoi
proprii da quelli degl'altri; i fini, e gl'oggetti più intimi de' suoi
Ministri, e con prontezza devenirebbe anche alle deliberationi finali,
se più di sé medesimo assicurandosi, potesse staccarsi da certa naturale sua perplessità, e non volesse troppo attentamente riportarsi al
numero maggiore de' voti ne' suoi Consegli.</p>
<p>Sino da primi anni della sua Dominatione presente, fu all'Imperatore insinuata da' Giesuiti Confessori questa troppo cauta risserva,
col specioso pretesto d'assicurare in tal guisa la conscienza, ma
forse con più occulte, e più terrene intentioni, come ha più volte
palesato l'esperienza.</p>
<p>È il temperamento della Maestà Sua delicato, e sanguigno. La sua
attentione agl'affari, ne' Consigli; l'esemplare sofferenza nell'audienze; la perspicacità nel ben discernere; la sua dissimulatione
nel palesare i proprii affetti; et il genio, che tiene al beneficare, et
all'impartire le gratie, devono con giusto titolo renderlo degno delle
universali acclamationi, et encomii.</p>
<p>Con i soli hereditarii divertimenti lodevoli, di Caccia, di Poesia,
e di Musica ricrea fin'hora la Maestà Sua l'animo, da tante, e così gravi
cure ingombrato, né però resta priva di speranza la Corte di vederli
in altri più robosti cambiati, all'hora, che assicurata la Casa con la
desiderata posterità, resti in arbitrio dell'Imperatore il condursi personalmente al commando supremo de' suoi poderosi esserciti.
 §Di stimolo vivissimo al Cesareo Cuore per appigliarsi a questa
generosa rissolutione, riesce il rifflesso, che va giornalmente facendo,
sopra la Potenza strabochevole de' Prencipi suoi vicini, emoli, e coetanei. Il Re Christianissimo cioè, e l'Imperatore de' Turchi, che
nodriti con inclinationi Guerrieri, inferiscono in ogni parte pregiudicii sensibili, e che non riparati possono degenerare in altre più
irremediabili calamità.</p>
<p>È però certo, che a sola necessaria preservatione della Dignità,
e del Dominio impugnerà l'Imperatore la spada, preferendo la Maestà
Sua il bene della Pace, ottimo fra l'humane felicità all'incertezze
lagrimevoli della Guerra, ch'è un fuoco, che divora; ben conoscendo, che pochi sono li stati, ch'ella non debiliti; le Città, che
non spopoli; e li tesori, che non diminuisca.</p>
<p>Da tale necessità apunto condotta la Maestà Sua per li violenti moti
e cambiamenti del stato publico nell'Imperio, ha facilmente acconsentito agl'inviti, anzi agl'efficaci stimoli della Corte Cattolica dal
Marchese D. Paolo Spinola Ambasciatore di quella Corona vivamente
spiegati, et unitosi con la Regina Sorella in strettissima collegatione,
estesa anche con i Stati d'Ollanda, ha fatta commune alla Casa
Austriaca la causa loro, e si è apertamente dichiarato nemico alla
Francia.</p>
<p>Con quarantacinquemila talleri di mensuale pensione però, assistito dalla
Spagna l'Imperatore, e con pari somma pur mensualmente dall'unite Provincie, ha spinto al Reno nelle due ultime decorse Campagne, il più
valido numero delle sue militie, che guidate dal noto valore, e
prudente condotta del Tenente Generale Conte Montecucoli, hanno
(si può dire) preservati gl'Ollandesi dall'estremo eccidio, e restituita
nell'Imperio tutto qualche immagine dell'antica Cesarea auttorità.</p>
<p>Disentiva il numero maggiore de' Ministri nella conferenza da
quest'impegno, così preciso, rifflettendo al torbido continuato delle
cose nell'Ungheria; all'agitationi della Polonia; alla minorità del Re
Cattolico; allo smembramento de' stati del Paese Basso, per la Pace
d'Aquisgrana; alle stabilite pratiche, e collegationi de' Francesi nell'Imperio; e finalmente al rittrovarsi l'Imperatore senza l'appoggio
della Posterità; non lasciava pure alcuno fra loro, con sentimenti più
liberi di rappresentare, che non havendo la Maestà Sua assistito nell'anno 1667 il Cattolico invaso nella Fiandra; anzi essendosi appunto
in quel tempo per suo ordine riformato il più vechio, e valido corpo
 dell'Imperiale militia, non sapeva discernere, qual fosse hora la
necessità di sfodrare la spada in favore dell'Ollanda.</p>
<p>Queste et altre gravi ponderationi però, non poterono trattenere
la già formata deliberatione di Sua Maestà, di spingere a' danni del Christianissimo, e suoi Collegati, le propie forze; e se ben ho ne' miei devotissimi dispacci di tempo in tempo rappresentato, da quali cagioni
ricevesse veramente l'Imperatore il più efficace impulso alle mosse,
non lasciarò qui d'accennare, che la prodigiosa felicità delle Vittorie
del Christianissimo, contro gl'Ollandesi riportate; il vedere in poche
settimane superate Piazze, che stancorono altre volte, anzi indebolirono le forze tutte dei Re Cattolici, e per serie lunghissima d'anni;
et il temersi di intraprese sopra la Fiandra Spagnuola, e sopra lo
stesso Imperio, habbi fatto scordare a' Cesarei lo stabilito con la
Francia nel segreto trattato del 1671, che sottoposi già a' publici
rifflessi, e gettato l'Imperatore nel grave impegno presente; l'Imperatrice Leonora poi da alcuni proprii riguardi, e da' Spagnuoli
vivamente eccitata, stabilì con motivi di gloria l'Imperatore in così
pesante risolutione; dal nominato Ambasciatore Cattolico, molto
habile, e gradito, fu sempre confirmata per servitio più certo del suo
Signore; e restò finalmente corroborata dal voto del Barone Ocher
Cancelliere di Corte, primo nella confidenza, anche per secondare la
palesata ardente animosità dell'Imperatore contro la Francia.</p>
<p>Ma prima d'inoltrarmi in altre materie, giudico opportuno il
delineare, tutto che imperfettamente, all'Eccellenze Vostre le qualità delle
Prencipesse della Casa Regnante, e l'insigni massime, da' quali è con
abbondanza dottata dal Cielo l'Imperatrice Claudia Felice, sposa presente dell'Imperatore, e che fa giustamente la sua più preciosa
delitia. Nata questa grande Prencipessa, dall'Arciduca Ferdinando
Carlo d'Inspruch, e dall'Arciduchessa Anna de' Medici, hora d'età
d'anni vinti uno in circa, illustra con le sue doti mirabili il Cesareo
Throno, et attrahe a sé medesima la più distinta ammiratione del
Mondo.</p>
<p>Oltre alla vaghezza maestosa dell'aspetto, che supera ogni
espressione nel rappresentarla, è la Maestà Sua dottata di così pii, e
generosi sentimenti; d'ornamenti dell'animo tanto distinti; e di così
benefico genio, che ha saputo in breve tempo legare gl'arbitrii della
 Corte tutta, e dar a conoscere che la sola sua prudente moderatione
l'allontana fino a questo tempo da' maneggi più pesanti, a' quali però è
acclamata da' voti universali de' sudditi, e resa meritevole, dalla propria ammirata habilità.</p>
<p>Alla mia partenza da quella Corte, si rittrovava con salute la
Maestà Sua nel settimo mese della sua gravidanza, e formavano apunto
li Stati, e sudditi augurii ferventi per ottenere da Dio col fortunato
fine d'essa il sospirato Herede de' Regni, e delle Provincie. Sono
tanto più fervidi questi voti, quanto che passata fra morti, l'Imperatrice
Margherita prima Consorte dell'Imperatore, senza prole maschile, ha
lasciato per vivo pegno della coniugale tenerezza alla Maestà sua, la sola
Arciduchessa Antonia Gioseffa al presente d'anni cinque in circa di
delineamenti regolati, di statura però inferiore all'età, con inegualità
nel moto, e con difficoltà nel reggersi, e nel sostenersi.</p>
<p>L'Imperatrice Leonora di Mantova, Vedova, com'è noto , è
d'età robusta, lontana da ogni negocio, gode con meritato titolo la
partialità de' Prencipi, l'aura, e le commendationi più distinte di tutta
la Corte. La somma prudenza, e pietà della Maestà Sua, il suo generoso
genio, e la cognittione profonda, che tiene d'ogni più grave affare
corrente, e de' tempi trascorsi, devono giustamente costituirla fra
gl'ornamenti più stimabili del secolo presente; né può bastantemente
spiegarsi, quanto partialmente distingua le cose, et i Ministri della
Serenità Vostra.</p>
<p>Ha l'Imperatrice stessa due figliole viventi; la Regina Vedova
di Polonia, cioè primogenita, e l'Arciduchessa Maria Anna, che ferma
appresso la Maestà Sua, in età d'anni dieci nove in circa, con educatione Reale, e con sentimenti proportionati alla grandezza del suo
nascimento. Resta questa da' desiderii della Madre, e da' voti d'ogn'ordine dessignata Regina delle Spagne, quando non prevalessero alla
Cattolica Corte altri riguardi pesanti, che tolgano il corso, alle ben
fondate brame presenti.</p>
<p>Ultimo personaggio della Casa in Germania, a gl'altri succede,
l'accennata Arciduchessa Anna, Madre dell'Imperatrice Regnante, che
decorata dalle prerogative illustri, che paiono peculiari heredità della
Casa de' Medici, si rende anche degna degl'encomii, che gode, e
dell'alta estimatione, in cui vive l'Altezza Sua nell'opinione del mondo.</p>
<p>S'allestivano al mio partire l'occorenze tutte per il suo ricevimento alla Corte, che sin qui differito per alcune domestiche
 precautioni, et ufficii de' Parteggiani della Vedova Imperatrice,
succederà finalmente ne' prossimi mesi a venire, col specioso pretesto
d'assistere nel vicino parto la figlia. Il commune sentimento della Corte
pronostica mutationi nel Governo, e cambiamenti di massime nello stesso
Imperatore con questa sopravenienza; è nulla dimeno da credersi,
che l'animo dell'Arciduchessa, superiore ad ogni avvenimento, e più
alle beneficenze, che alle vendette inclinato, possi alienare le temute
variationi, et essercitarsi anzi in continuati ufficii di bontà, e di
clemenza.</p>
<p>Esaminate debolmente le persone de' Prencipi, giudico opportuno il rifletter alla qualità, et all'ampiezza de' titoli, e stati, de'
quali si trova l'Imperatore insignito, et hereditario monarca, in modo però,
che può dirsi per gl'antichi privileggi de' sudditi in certo modo, dalle
Diete Provinciali dipendente, già che devono queste spontaneamente
concorrere, et acconsentire alle contributioni richieste, secondo l'esigenza delle Imperiali occorenze.</p>
<p>Maggiore dunque degl'altri Antecessori suoi, nel Patrimonio
potente deve reputarsi l'Imperatore Leopoldo, che all'Imperiale elevatione (imagine sola però dell'antica Maestà) unisce non solo due
Regni; più vaste, et opulenti Provincie, ma in questi ultimi anni, è
pure succeduto nel Dominio di quella del Tirolo; ha accresciute le
sue finanze con la confiscatione de' beni degl'Ungheri ribelli; et ha
cautamente dato l'ultima mano allo stringere con più tenace soggettione la nobiltà, et il popolo di Boemia.</p>
<p>Assistito di quattro soggetti per l'esperienza, e per le cognitioni
molto principali a guisa di Cardini nel Governo, regge l'Imperatore
così ampia Dominatione, chiamandosi questa unione di pochi Consiglieri, e Primarii Ministri col nome di conferenza, a distintione del
Consiglio di Stato dalla Maestà Sua aperto a molti più a motivo di consolare, e qualificare li pretendenti, che a queilo di riportarne rilevante
servitio.</p>
<p>Primo però per l'intendimento, per l'antianità, e per il posto
cospicuo di Maggiordomo maggiore, entra il Prencipe di Locowitz
nella stessa conferenza. L'età sua di anni sessanta sei in circa; la
sua nascita illustre, e sopra tutto la conosciuta sua grande habilità,
gl'attrahe ugualmente la veneratione della Corte, et ispira negl'emoli
suoi l'invidia, che pare inseparabile dal merito, com'è l'ombra del
corpo; li suscitò questa, più mesi sono, varie calunnie, e diffidenze,
 che però con savia direttione da esso Prencipe superate lo
restituirono in questi ultimi tempi nel primo posto di gratia, stima, e
confidenza.</p>
<p>È Locowitz Bohemo d'origine, dalla qualità della moglie vivente,
Palatina di Sulsbach, rittrahe con lustro l'appoggio di più sovranne famiglie nella Germania; affetta di publicare quest'adherenze,
e brama d'esser giudicato primo, come nel grado, così nella direttione degl'affari, e de Ministerio.</p>
<p>Il più vero però è, che l'antica animosità de' Spagnuoli contro
di esso, et il prevalere nel Cesareo cuore il partito a Locowitz opposto,
l'allontanorono, com'ho accennato, per qualche tempo dalla prima
confidenza, e può veramente dirsi, che il solo suo prudente talento,
rendi l'Imperatore in necessità previsa di tenerlo impiegato, ressistendo in certo modo la Maestà Sua all'inclinatione propria.</p>
<p>Si deve concedere al Prencipe piena lode di chiarezza, di
spirito, d'erudittione, e di maturità. Alle cose di quest'eccellentissimo
Senato, l'ho in ogn'incontro rittrovato propenso, e più volte mi sono
seco servito d'encomii alla sua condotta prudente; conoscendo quanto
le siino dovute le commendationi, e gl'applausi, con quali potrà
sempre migliorarsi il publico riverito servitio.</p>
<p>Il Prencipe di Svarzembergh secondo in ordine nella detta Conferenza, et ad ogn'altro superiore nelle facoltà, e nell'opulenza, rittrahendo da' proprii natali splendore, gode anche l'applauso, e l'approvatione maggiore della Corte, e dell'Imperio. All'età minore di sessanta anni in circa, unisce prudenza mirabile, erudittione profonda, e
zelo attentissimo verso i vantaggi del partito, a cui serve.</p>
<p>Lo bramerrebbero alcuni più familiare nel tratto, più generoso
nell'Ecconomica e più rissoluto nel voto, attribuendosi alla perspicacità del suo spirito, che a tutto arriva il ponderare in ogni negocio
così gran numero d'oppositioni, e dificoltà, che lo rendono poi incerto
nel deliberare, abborrendo egli di rimettersi punto all'incertezza de'
rischi, e degl'eventi.</p>
<p>Pressiede con somma lode, et integrità al Consiglio Aulico; cerca
con attentione di consolidarsi nella confidenza de' Spagnuoli, affettando intiera oblivione de' passati suoi disgusti nella Fiandra, e
studia ogni mezo possibile per sradicare dall'animo dell'Imperatore
 qualche impressione, che a favore del Defonto Arciduca havesse, per
l'elettione di Re de' Romani, impiegati in Francfort, li proprii ufficii.
Tengono per commun credere, quest'industrie dissegni più profondi
et elevati, giudicando la Corte, che vivi con speranza Svarzembergh,
d'havere, succedendo mutationi, la prima parte nel Ministerio.</p>
<p>Ne' discorsi della Serenissima Republica, e nelle dimostrationi cortesi
con i suoi Ministri, palesa sempre il Prencipe ogni stima più distinta,
non assicurandomi però io della sua vera partialità verso le cose di
questa parte, seguitando forse egli, per quanto ho saputo discernere,
l'universale genio della Natione, che generalmente molto più considera, di quello che inclini, alle Venete occorenze.</p>
<p>L'età avanzata d'anni sessanta sette, e l'antica confidenza con
l'Imperatore del Conte di Lambergh Cameriere Maggiore, e terzo
nella Conferenza, li conciliano vantaggi continuati di rilevanza. Il
genio placido di questo soggetto; la sua non eccedente capacità, et il
zelante talento, non mi danno qui motivo maggiore d'accrescere inutilmente il tedio presente; per le cose della Serenità Vostra l'ho in ogn'
incontro riconosciuto propenso, e sarà sempre d'utilità il mantenerlo
in così ben inclinati sentimenti.</p>
<p>Ultimo in ordine, primo però fra più confidenti Ministri nel
Cesareo cuore, come sopr'accennai, deve considerarsi il Barone
Ocher Cancelliere della Corte. Stato egli nella Brisgovia da piccioli
principii, e dall'essersi essercitato nel Trentino, e nel Tirolo nella
professione di Jurisconsulto, passò Deputato in Ratisbona, dove riuscì
con approvatione, et utilità; condottosi poscia alla Corte, fu da auttorevoli ufficii elevato a posto di Consigliere segreto, et indi coll'impiego de' suoi zelanti, et integerimi talenti, all'apice della riguardevole sua fortuna presente.</p>
<p>Può dirsi, esser a lui appoggiata la somma de' gravi affari correnti, differendo sempre l'Imperatore a suo voto, e parere, et a lui
solo appoggiando indistintamente la mole d'ogni maneggio più importante.</p>
<p>Sopra cinquanta nove anni d'età, da moltiplici mali aggravato,
e soprafatto da innumerabil numero di occupationi, può temersi habbi
finalmente a soccombere senza rimedio. L'ho sempre riconosciuto
di retta intentione, inclinato al bene, et a rimovere massime le differenze tutte, che insorgono frequentemente fra quella Corte, e questo
Serenissimo Dominio. Se le gravi cure, che l'opprimono li permetessero più
 solecitudine nel spedire gl'affari, restarebbero tolte a' forastieri
l'amarezze, et i tedii, e forse migliorato il servitio del suo Signore
medesimo.</p>
<p>L'incessante suo impiegarsi, nel discuttere con i Ministri stranieri le più scabrose emergenze, e le corispondenze in ogni parte
stabilite, aggiungono giornalmente al Cancelliere cognittioni ne'
publici affari, osservandosi nulla di meno in lui qualche ressiduo dell'antica durezza di Legista, che arena alle volte, e difficulta le materie. Esalta la prudenza somma di questa Serenissima Republica; il suo hereditario valore; et il merito grande, che tiene col Christianesimo; e
possono giustamente attender l'Eccellenze Vostre da questo Ministro li vantaggi tutti, che non si opponghino a quelli del suo naturale Prencipe.</p>
<p>Succede a questo ristretto numero de' Consiglieri, l'altro molto
maggiore di quelli, che formano il Consiglio di Stato, che deve con
più giusto titolo nominarsi un Magistrato di più soggetti, al decidere
materie civili, e criminali destinato, che Consesso Politico; ma prima
d'avanzarmi più oltre, accennarò humilmente, che alcuni pochi de'
Ministri Cesarei di questa sfera, restano da Sua Maestà ammessi nella
riferita conferenza, all'hora che le discussioni delle materie, ricercano la presenza loro, et il voto, per deliberare più acertatamente.</p>
<p>Nella crisi presente di Guerra s'unisce però con assai frequenza agl'altri
quattro, il Conte Generale Montecucoli, che in sé raccogliendo
con raro esempio, amenità di genio, e prudenza singolare, eruditione
somma, e militar valore, deve ugualmente reputarsi fra più sublimi
ingegni, e celebri Capitani del secolo.</p>
<p>D'altri molti Ministri mi dispensarò di rifferire le massime, et i
talenti; già che, o non considerabili per il posto, o d' habilità così
mediocre, che non merita riflessioni, non mi porgono motivo d'essercitare qui la generosa sofferenza dell'Eccellenze Vostre.</p>
<p>Devo nulla di meno accennare qualche particolarità d'alcuni
d'essi, per i gradi loro, e per il favore contradistinti; prima degl'altri
dovendosi discorrere del Prencipe di Diectrestein, e del Conte Alberto
di Zinzendorf, maggiordomo il primo della Regnante, l'altro dell'Imperatrice Vedova.</p>
<p>Considerato il Prencipe dall'Imperatore per i costumi innocenti,
per la nobiltà della nascita, e per l'hereditaria fedeltà lo contradistingue con frequenti gratie, senza però che queste lo insuperbiscano, ne accreschino il desiderio di questo Ministro d'avanzare di
credito, e di auttorità.
 §Il Zinzendorf per il contrario da me più volte trattato ne' caduti
maneggi con Gremonville, è di sapere, et eloquenza dottato, cauto, e
perspicace Ministro, et avido di variationi, e di nuovi successi nella
Corte, per inalzare se medesimo a più elevato Posto.</p>
<p>Anche il Conte di Chinigsech ViceCancelliere dell'Imperio
per gl'illustri natali, e per le cospicue doti di generosità, e di prudenza, merita d'esser qui rammentato alla Serenità Vostra. Restarà alla
molta sua habilità giustamente appogiato dall'Imperatore, il primo
posto fra suoi Plenipotentiarii a' trattati, che col Divino favore s'intavolassero d'universale accordo, fra le Christiane Potenze, e riuscirà
di grande vantaggio a' medesimi, l'impiego della sua lodevole desterità,
et esperienza.</p>
<p>Li più stabiliti fra gl'altri nell' imperiale favore, sono li Conti di
Diectrestein Cavallerizzo Maggiore, et il Conte di Valestein Gran
Croce di Malta, e Capitanio della Guardia. Nel primo di questi,
spogliato che fosse dell'auttorità, e dell'aura presente, non resterebbe che discernere degno di rifflessioni, e d'aplanso. L'altro di
spirito più trattabile, e ben accostumato, attende con molta estimatione di sé medesimo, d'essere fra Cardinali ammesso, già che honorato da Sua Maestà della nomina, sollecita con i suoi desiderii, più
numerose vacanze.</p>
<p>Pressiede alla Camera il Conte di Zinzendorf, di mediocri
talenti, nelle materie tutte, dove non si tratti d'impinguare il proprio,
più che l'Imperiale Errario. Ha in breve giro d'anni cambiato totalmente d'aspetto la fortuna della propria Casa, e gode eccedente opulenza, soggetta però solo nell'inveterato costume degl'Austriaci, all'
esame, et alle dettrationi de' privati, non alla punitione del Prencipe.</p>
<p>Il Burgravio di Bohemia Conte di Martinitz, di genio vario,
sempre inquieto, di pietà affettata, e di pensieri violenti, tiene per
la maggior parte dell'anno in Praga la sua Residenza; e col specioso
pretesto di così importante occupatione, trattenuto dagl'Emoli suoi
lontano dalla Corte, dove annualmente conducendosi per poche 
 settimane, conferma a sé medesimo la propensione di Sua Maestà, che
lo distingue, e tenta sempre novità con mira del vantaggio proprio.</p>
<p>Accennerò per ultimo, ciò, che ho potuto debolmente discernere
nel Conte Marescial di Suse, Francese di Natione, famoso per l'attioni
militari decorse, e per la presente suprema direttione dell'Imperiale
Essercito, raccomandato alla sua nota fede, e diligenza. Gode egli il
Generalato, e Governo di Varasdino, di ricco emolumento, e di stimabile auttorità. Nell'età sua presente di sopra sessanta sei anni, mantiene spiriti fervidi, e bellicosi. È di temperamento robusto, di chiara
inteligenza, e rissoluto nel commando. Giudica la Corte, che non
habbi questo riputato Commandante a contenersi nella Campagna
presente fra sole politiche risserve, il che però preveduto dall'Imperatore, so esserli precisamente imposto, di non commettere facilmente la somma dell'occorenze all'incertezza, et al rischio.</p>
<p>Con questa forma di Governo dunque, adattata al genio sofferente della Natione, vivono in calma, se non contenti li Popoli, che
con Giustitia esaltando, la Pietà, e retta intentione de' Prencipi, bramarebbero di vederla più attentamente imitata da' Ministri, che inalzati
ad impieghi auttorevoli, abusano per lo più della fede, e toleranza
loro, e della Cesarea Clemenza.</p>
<p>L'Ungheria da' suoi antichi mali agitata, hora priva de' privileggi, cambiata per esemplare castigo nella forma del Governo, considerata dalla Corte come hereditario Dominio, doppo la ribellione,
peggiora per li remedii troppo violenti applicati per risanarla. Non
può bastantemente ridirsi quanta sii l'amarezza de' Popoli in quel
Regno per le praticate punitioni, e qual sii massime l'animosità de'
Protestanti, per l'intrapresa risolutione di privarli di Tempii, e di
costringerli ad altra credenza.</p>
<p>Li Re, e Prencipi stessi del Settentrione vivamente risentono
questo modo di procedere contro Populi, a loro simili nella Religione,
e nel Culto. Nel residuo infelice di quel potentissimo Regno, per la
parte maggiore dagl'Ottomani occupato, può dirsi, non restare all'
Imperatore, che la rendita delle Miniere, e l'obligo pesante nuovamente a' sudditi addossato, di sostenere valido corpo d'Alemana militia.
Dipendono da Sua Maestà le Piazze forti; li Tribunali; la Camera; et il
supremo Governatore medesimo, che è il Gran Mastro de' Theutonici,
 abolito con vivo sentimento degl'Ungheri anche l'antico nome di
Palatino, a correttione più sensibile della loro contumaccia. È sempre
soggetta quella parte del Regno, che all'Imperatore obedisce a' pericoli, e contingenze. Con frequenti scorrerie, et uccisioni de' poveri
Paesani confinanti, a motivo di riccavare contributioni, possono dirsi
in moto, et in hostilità continuate, le Militie dell'Imperatore, e de'
Turchi; ciò nelle seguite Paci ben preveduto, fu con reciproco
assenso deliberato non intendersi per fattione alcuna dichiarata la
Guerra, se gl'attentati non restassero dal Cannone sostenuti, et accompagnati, coprendosi col titolo di scorrerie fra confinanti, gl'altri
tutto che rimarcabili insulti. La guarnigione di Naiasel, Piazza da
Vienna, quindeci sole hore di marchia d'Essercito, distante, inferisce
alla Frontiera li più sensibili pregiudicii, et tiene con giusto titolo
agitate le menti del Governo.</p>
<p>Alcuni vorebbero perciò calmate le occorrenze fra Christiani
Prencipi, e nell'Imperatore potere, e rissolutione d'estendere a quella
parte la Frontiera per meglio assicurarsi. È tutta via considerato,
che restituito che fosse quel ampiissimo Regno nell'intiera sua forza,
riuscirebbe forse agl'Ungheri di stimolo più efficace alla pertinaccia,
et alla disubidienza. Che da' sudditi però, e da' Turchi si converebbe
ugualmente diffenderlo, e preservarlo, onde sarà unicamente dall'Imperatore procurato di sostenere con ogni sforzo quell'argine robusto
per fermare occorendo l'impeto degl'infideli contro l'altre hereditarie Provincie.</p>
<p>La Bohemia, privata pure doppo la ribellione de' privileggi, e
dell'elettione del proprio Re, soministra all'Imperatore somme annuali considerabili. Aggravati all'estremo quei Popoli; privati gl'antichi Signori de' beni, ad altri dipendenti dalla Corte, assignati; arrichiti sin a questo tempo li soli Gesuiti in quel Regno, dalla pietà
dell'Imperatore Ferdinando II, e con altre loro artificiose industrie,
di sopra di sei millioni di fiorini di beni stabili; et esiliati li contumaci, ha intieramente cambiato l'antico aspetto, e temperamento, ne
restano li Popoli senza gran desiderio di novità.</p>
<p>Viene questo consolidato dalla privata tirannide, con cui sono li
Rustici da' particolari Padroni loro lacerati, e se bene pare universale
questa iattura negl'altri stati tutti di Sua Maestà, non è così vivamente
risentita dalla stolida toleranza de' sudditi, a' soli Bohemi memori in
certo modo della passata libertà, riuscendo odiosa, e molesta.
 §Qui reputo opportuno l'accennare, a qual segno arrivino novamente le annuali rendite dell'Imperatore, ch'è parte molto essentiale
della Relatione, già che possono queste giustamente chiamarsi lo
spirito vitale de' Stati, et il fondamento più sodo, sopra il quale s'appoggino le speranze, et i dissegni de' Prencipi.</p>
<p>Nella varietà però dell'informationi, che ho sopra questo punto
importante, rittrate, ho più fondati rincontri di creder, che a sette
millioni di fiorini in circa, gionga la somma considerabile, compresi
in essa gl'ordinarii, et estraordinarii mezi tutti di riccavare contante.</p>
<p>Aggravato però l'Imperatore dall'obligo eccedente d'annuali
dispendii, e con scarsa fedeltà assistito nell'amministratione del
proprio Errario, è certo, che con dificoltà supplisce tutto che con
tanta raccolta d'oro, alle proprie occorenze. Per le minori alle volte,
e più triviali, mancano li mezi, e si contende con la necessità. La
moderata pratica di ricercare, non d'imporre sussidii sopra le Provincie, e l'inveterata libertà delle Diete loro di minorare le richieste,
e le pretensioni della Corte riescono di pregiudicio, e sono in gran
parte l'origine dell'accennate mancanze.</p>
<p>Se l'obedienza ne' Villici; il credito dell'Imperiale servitio; la
propensione de' Popoli all'Armi; e la facilità di raccogliere con poco
danaro Militia, non facilitassero all'Imperatore il formare, et il sostenere, come in questo tempo succede, ripartito negl'hereditarii suoi
Stati l'essercito, da sessanta mille Combattenti in circa composto,
impossibile riuscirebbe alla Maestà Sua il provedere con il proprio alla
raccolta d'esso, e sua sussistenza. In questo tempo, che ferma, com'
è noto, il numero più valido di questa Cesarea Militia al Reno, acquartierata l'Inverno ne' stati de' Prencipi, o deboli, o diffidenti, et
occupando perciò quaranta leghe di Paese di lungo, e vinti sei di
largo, non restano con amarezza loro, punto allegeriti dal solito peso
li sudditi.</p>
<p>Per l'ordinario la gravezza degl'aloggiamenti, e quartieri ma
proportionata alle forze, et alle conditioni de' Popoli riesce mezo
potente in suscitare novità, et è annoverata fra le prime cause, che
rendino odiosa la Dominatione de' Prencipi, che ne permettono la pratica. Non così succede però ne' stati dall'Imperatore dipendenti, già
che sopportano li sudditi estenuati, con patienza esemplare, così pesante
aggravio, ben certi, e persuasi, che siino a Guerra, e l'Armi sempre il
mezo; a Pace sempre il fine de' pensieri, e dell'intentioni di Cesare.
 §Confirmano li successi decorsi questa radicata opinione, mentre
può dirsi, procurata dalle forze Imperiali la calma, e la tranquillità,
anche a' stranieri Prencipi nell'esito felice riportato già, da' soccorsi
inviati dall'Imperatore al Re Cattolico, nel Milanese, a quelli di
Polonia, e di Danimarca, ne' proprii loro stati, e che si videro
prontamente sottrati dall'oppressione minacciata, con sicurezza, e
con gloria.</p>
<p>Giunto con le deboli espositioni mie sino a questo termine nell'
incarico benignamente addossato, mi resta il considerare con sommissione all'Eccellenze Vostre le corrispondenze, e dispositioni dell'animo
di Sua Maestà con altre Potenze, parti, sì come al pari dell'altre importanti, così molto più difficili da scoprirsi, dovendosi discorrere di
cosa posta nel cuore, in tutti coperto, ma ne' sovranni Prencipi quasi
che reso impenetrabile.</p>
<p>Darò nulla di meno principio coll'esaminare brevemente gl'interessi, et i riguardi, che corrono fra l'Imperatore, e la Casa Ottomana, per la Potenza, e per il lungo confine di sopra cento leghe
Tedesche, il più considerabile de' vicini a' Stati Austriaci. Con attentione, et industria particolari conserva l'Imperatore con Turchi la
stabilita Pace, dissimulando perciò le quotidiane perdite; li continuati
fermenti loro a' ribelli dell'Ungheria, et altri pregiuditii. Le distrattioni presenti; l'incertezza de' successi a venire nella Polonia; e la
temuta Potenza di quei Barbari, sono li stimoli più efficaci, per consolidare questa radicata massima, e tutto che di sensibile pregiudicio
al nome Christiano, viene dal Governo fieramente coltivata, memore
delle passate Guerre, sempre fatali, e che hanno posto le occorenze
fra ruvinosi cimenti.</p>
<p>Aliena la stessa contumaccia presente degl'Ungheri ogni pensiero di vendetta, e di risentimento, perché riputati il mezo più naturale, per rintuzzare la fierezza degl'Ottomani, conosce anche la Corte
di non potersi assicurare delle spade loro ribelli, che sfodrate aggiongerebbero forse all'esterne, l'intestine hostilità.</p>
<p>Non è però mai da credersi, che sii l'Imperatore per devenire
ad aperta spontanea rottura contro la Porta, ma potrà ben sì questa,
o sollicitata da' stranieri, o invitata dalla speranza di nuovi acquisti,
attentare contro li Stati di Sua Maestà, che tolga Dio, superati che fossero, aprirebbero largo campo agl'infedeli di penetrare, anche in
questa Provincia, mentre che tolta la Piazza gelosa, e forte di
 Carlistot, più passi importantissimi vi sono, senza diffesa, esposti
alla forza, et all'arbitrio del Prepotente.</p>
<p>Per hora si consola l'Imperatore nell'osservare li Turchi fissamente occupati nella Guerra contro Polonia; ne bramma la continuatione; la fomenta con cauti consigli, in mancanza d'altri mezi più
validi. Il seguito soccorso di Caminietz, non è riuscito discaro, sperando che sii quel Posto importante, per dilattare, e consolidare l'incominciata Guerra nella Podolia, e forse per estenderla più oltre.</p>
<p>Il Prencipe Regnante di Transilvania Michiel Abbaffi, per il
ricetto, e fomento continuato agl'Ungheri contumaci, viene dalla
Corte considerato inimico, e diffidente. Pare egli però in qualche parte
allontanato dalla dipendenza della Porta, e cerca ogni più cauto
mezo, per rendersi ancora più indipendente. Ha estese varie pratiche, per ascendere sopra il Trono di Polonia, da dove giudicava di
mettere agl'Ottomani la briglia. Per giungere alla stessa elevatione
però, ha insinuato infruttuosamente a' Polachi la sua dispositione
all'unire al Dominio loro la Transilvania; offerì più millioni, e di
trattenere buon numero di Militia, fino all'intiero termine della
Guerra presente.</p>
<p>Parlano le attioni, et i successi correnti delli riguardi, che
coronno fra l'Imperatore, et il Re Christianissimo. Può dirsi havere in
questi ultimi tempi trionfato la Spagna, delle inveterate massime
d'alcuno de' Ministri, che non giudicava opportuno consiglio quello,
di far communi le iatture, e gl'interessi della Casa di Germania con
Spagnuoli, contro la Francia.</p>
<p>Il radicato sospetto, et opinione dell'Imperatore, che aspiri cioè
il Christianissimo alla Corona di Re de' Romani; il vedersi dalla Francia
suscitati in ogni parte nemici, e disturbi; e l'oppositione più volte
fatta in Ratisbona, alla solita importante riscossione de' Mesi Romani,
dovuta da' Stati dell'Imperio, a Cesare, unite all'antica emulatione, et
all'inveterate diffidenze, hanno costituito nel più alto grado le amarezze, e l'animosità.</p>
<p>Abbraccierà nulla di meno di buon animo l'Imperatore le congionture, che vaglino a restituire la Pace, e la sola ambitione ma
fondata de' Spagnuoli, che aspirano a conditioni strabochevoli, può
con universale pregiudicio alontanarla. Ho bastantemente spiegato
nella lunga serie de' miei humillissimi dispacci, ciò che di più preciso
 riguarda quest'importante punto, né qui replicarò con tedio
sovverchio.</p>
<p>Se le congiontioni del sangue stabilissero fra Prencipi l'amicitia
tenace, et imutabile dovrebbe considerarsi quella fra l'Imperatore, et
il Re Cattolico. Da varii successi però intepidita negl'anni decorsi,
restò quasi che intieramente interrotta fra le due Case, e vi contribuirono le insinuationi di Gremonville, e gl'ufficii soverchiamente
passionati di più Ministri di Cesare. Al presente, tutto che dall'Alemana, sii sopra ogni credere abborrita la Natione Spagnuola, e che
tale sii anche il sentimento de' sudditi Austriaci, rimosso l'ostaccolo
del Ministro Francese, ha la Spagna così strettamente unito l'Imperatore agl'interessi del Re nipote, che restano con pari passo guidate l'intraprese, le negociationi, e i consigli.</p>
<p>L'esperienza ha più volte dimostrato, quanto sii all'Imperatore
pregiudiciale così rassegnata adherenza, brammando perciò li Popoli
di rivedere gl'interessi più divisi, per sottrarsi dalle miserie della
presente Guerra, e da maggiori pericoli.</p>
<p>La Polonia dall'interne divisioni lacerata, et al di fuori da' Moscoviti, con speciosi prettesti; da' Tartari; da' Cosachi ribelli; e finalmente da' Turchi, spera con l'elettione seguita del presente Re il
respiro, e la sicurezza propria. Non basta la vicinanza di quel Potente
Regno, a quelli dell'Imperatore, per ispirare nell'animo della Maestà Sua,
la conveniente attentione verso quell'invasa parte. Prevale sempre nel
Consiglio, l'opinione di fomentare con ogn'industria la Guerra de'
Turchi, con quella Republica, per alienarla non solo da' Stati di
Cesare, ma per trattenere anco indebolito l'Ottomano, a fronte di
bellicosa natione, le di cui conquiste non ingelosiscono, e riusciranno
sempre a' Christiani tutti d'utilità.</p>
<p>L'ultima Vittoria sotto Cocim riportata, ha chiaramente palesato non essere per anco spento l'antico Polacco valore, ridotto però
a temere li nemici stessi, che ha felicemente superati, quando col
riconciliare le differenze civili, non prevenga quella guerriera nobiltà,
le imminenti disgratie.</p>
<p>L'elevatione del nuovo Re, dall'oro, dalle promesse, e dagl'
ufficii di Francia promosso, ferisce il cuore di Cesare, e del Governo,
per li personali riguardi non solo della Vedova Regina, da' Polachi
scordata, ma anche per dubio di vedere da esso ristabilita ad ogni
prezzo la prima Pace con Turchi. Si rifflette a' pericoli d'invasione
 nuova nell'Ungheria; alla necessità, in cui si trovarebbe all'hora
l'Imperatore di scemare d'applicatione all'occorenze contro Francesi, e
finalmente al dubio, che gl'Ungheri della parte superiore del Regno
si sottopongano spontaneamente a' Polachi, stanchi come sono delle
iatture loro presenti, et inclinando nel cuore a quel temperamento di
Governo, fondato sopra la libertà.</p>
<p>Continua la Svetia in un perfetto riposo interno, impiegandolo
con mutatione del proprio istituto, in mediare, e promovere con efficaci ufficii la Pace, fra le Christiane Potenze. Le massime, gl'interessi, et i fini di quel Governo; la discrepanza nella Religione, e la
sua dipendenza presente dalla Francia, non permettono all'Imperatore l'assicurarsi pienamente dell'intentioni sue, e degl'andamenti.
All'esteriori ufficiosità, resta con abbondanza supplito, radicata però
nel cuore degl'Austriaci irreconciliabile difidenza verso quella remota parte.</p>
<p>Gl'apparati per la Guerra non restano punto in quel Regno
interrotti, et è da credersi, che pochi più mesi habbi ad esser differita
la dichiaratione di quella Corona, in vantaggio di quello, dei due
partiti, che più dell'altro potrà valersi de' mezi più accomodati al
conciliarsela. È certo, che i Senatori, et i Ministri presenti di quel
Regnante, ch'è nel fervore dell'età d'anni dieci nove in circa, stabilita che habbi la successione, non restaranno a' suoi palesati desiderii
d'uscire in Campagna, anche col secondo fine di continuare in tale
absenza nel commando, e forse di solecitare nuova minorità.</p>
<p>Collegato coll'Imperatore il Re Danese, più considerabile de'
passati, per l'hereditaria sua Dominatione, tale dal Padre costituita
con depressione de' sudditi, e della Nobiltà, mira d'opporsi con Cesare
all'oppressione minacciata dell'Imperio, preparandosi perciò con
quiete, e col profittare del tempo; le stabilite misure con la Svetia,
di continuare cioè ne' Stati in calma perfetta con libertà d'ogn'uno
d'appoggiare fuori di essi il partito di sua maggiore convenienza,
rende in più intiera libertà esso Regnante di stabilire concerti più
durabili con l'Imperiale Corte.</p>
<p>Con l'Inghilterra non tiene l'Imperatore connessione alcuna, o
corrispondenza. Quella che strettamente corre fra la Maestà Sua, ed i
Stati d'Ollanda, viene dagl'effetti autenticata, già che hora restano
quasi che considerati uniformi, gl'interessi, li fini, et i sentimenti.
 §Può nulla di meno succedere, che il rifesso d'ogn'una delle
parti a' vantaggi proprii, causi con qualche tempo essentiale mutatione, già che pare che l'oggetto del stabilire le Collegationi, sii lo
stesso, che corre, nel disciorle, cioè a dire le particolari convenienze.</p>
<p>Nella Germania in se medesima divisa, per capo di Religione,
e d'interessi diversi, può dirsi, essere generalmente secondato l'Imperatore, all'hora che si vegga depresso; et abbandonato, quando
s'aggrandisce, o rissorge.</p>
<p>In questi tempi però non corrisponde l'Elettore di Magonza
alla partialità, con cui fu dagl'Austriaci assistito nella sua elevatione
presente, e brama la Corte di vederlo staccato dalla sua pretesa
neutralità.</p>
<p>Treveri distrutto dall'Armi di Francia nella sua Diocese, per la
sola richiesta fatta all'Imperatore, d'assicurare con Cesareo Pressidio la sua Piazza di Coblens, geme sotto il rigore della propria disaventura presente.</p>
<p>Quello di Colonia, già con Christianissimo collegato, e che ha
immaturamente aperto a' Francesi ne' proprii Stati l'addito all'oppressione dell'Imperio, viene considerato Vittima infelice de' fratelli
Firstembergh, suoi torbidi Ministri, uno de' quali, com'è noto ferma
fra le Cesaree forze.</p>
<p>Baviera, coll'oro di Francia armato, per antichi fomenti dell'
Elettrice, e de' Ministri, avverso alle cose di Cesare, confinante in più
parti, nodrendo elate speranze, resta con avversione personale osservato da Sua Maestà, et è costituito dall'ampiezza de' Stati, e dall'elevatione del Posto fra più riputati Prencipi.</p>
<p>L'Elettor di Sassonia da pecuniarie mediocri assistenze dell'
Imperio, e de' Spagnuoli assistito, ha resi communi a' proprii gl'interessi degl'Austriaci. Unisce sotto il comando del figliolo, le proprie
all'armi dell'Imperatore, acconsente a leve di Militia ne' Stati, et ha
costituito gl'arbitrii suoi, da' Cesarei dipendenti.</p>
<p>Brandemburgo, che con la facilità stessa, con cui si stringe a'
partiti, se ne libera, senza temere gl'universali rimproveri, armato
validamente, e di genio guerriero, ferma in dispositione presente
verso Cesare. Si va però da Sua Maestà con gl'ufficii continuati di ordinario Ministro confermando; ma considerato di dubia fede, non fa
sodo fondamento la Corte sopra le sue propensiovi presenti.
 §Il Palatino da Cesare assistito, prima con la Francia legato, e che
in quest'ultimo tempo dissegnava di riccavare proffiti, con segreta
unione all'Imperatore, e pregiudicio del Christianissimo, si trova
fra l'agitationi ben note, con la perdita prima, poi con la demolitione
seguita di Germersheim, e col danno sensibile di sostenere ne' proprii stati due Armati partiti, che fanno in gran parte ivi la sede della
Guerra, e delle discordie.</p>
<p>Unito prima contro gl'Ollandesi, alla Francia, il Vescovo di
Munster, che nel Teatro delle cose universali ha tenuto così strepitosa parte, stabilito mesi sono, con i stati precipitoso accordo, per
sottrarsi dalla minacciata piena dell'Armi de' Collegati, resta dall'Imperatore considerato per diffidente; ha nulla di meno aggiunto a quelle
di Cesare, buon numero delle proprie forze, et è da credersi, che
miri con più sano consiglio, a stabilirsi nella sua quiete presente.</p>
<p>In generale coltiva l'Imperatore con attentione i Prencipi tutti
della Germania, che per il più immersi nelle crapule, o soverchiamente inclinati alle Caccie, o pure involti con artificio da' Ministri
fra scrupoli, e distrattioni Teologiche, estenuati nelle finanze, possono
reputarsi incapaci al reggere sé medesimi, non che al legare gl'arbitrii degl'altri.</p>
<p>Doppo gl'Elettori, le Case di Brunsvich, d'Hassia, di Baden,
d'Analt, di Virtembergh, et i Palatini devono giudicarsi li più riputati; alcuni di questi dalle pensioni di Francia guadagnati; altri
dagl'Austriaci mensualmente stipendiati, e dipendenti, vano causando
le variationi osservate, et i cambiamenti.</p>
<p>Dalle Città libere rittrahe l'Imperatore contributioni; levate di
militia; e la più vera dipendenza. Alla Maestà Sua riccorrono nell'oppressione loro, con utilità, e stabiliscono le più fondate speranze
sopra l'Imperiale Patrocinio.</p>
<p>Risentono però queste ugualmente con Prencipi, le mosse, e le
procedure presenti dell'Armi dell'Imperatore, perché soggetti li Stati
loro alla rapace licenza delle militie, provorono le due Campagne
decorse nelle marchie, e ne' stabiliti quartieri, incredibili pregiudicii.
Le violenze però de' Francesi nell'Imperio; l'invasione de' Dominii
degl'Elettori, di Treveri, e Palatino; e l'estese contributtioni hanno
ispirata la sofferenza verso l'Imperiali intraprese, e costretti finalmente gl'ordini tutti della Dieta di Ratisbona al dichiararsi, per l'Imperatore, et al sollecitare il publico armamento de' Circoli; autentica
 questo decreto, l'operatione, e l'intraprese di Cesare, e potrà forse
toglier da' Stati de' Prencipi oppressi, gl'inferiti discapiti.</p>
<p>Così supera l'estremo male, ogn'incalita, e tepida toleranza; ciò
non fu però mai, ne' mesi ultimi del Ministerio di Gremonville giudicato,
assicuratosi anzi da esso il Christianissimo dell'alienatione totale dell'Imperatore, e dell'Imperio tutto, dall'intraprese, e dall'Armi; creduta
ogni voce di guerra; la raccolta di militia; e la mossa stessa di Sua
Maestà verso Egra, artificio puro, per riccavare profitti nel maneggio di
universale Pace, che s'andava dalla virtù somma di Monsignor Nuncio
Albrici, e dalla debolezza mia, con la scorta delle publiche prescrittioni,
unitamente intavolando. Contribuì a quest'inganno, il rittrovarvisi
alcuno de' Ministri lontano per all'hora dalle discussioni, e dal segreto
del Cesareo cuore, già che fu dall'Imperatore stabilito, con tre soli
soggetti, di gettarsi nell'impegno presente; l'Ambasciatore Cattolico
cioè, Co. General Montecucoli, et il Cancelliere della Corte, ad esclusione d'ogn'altro.</p>
<p>L'esito delle stesse due Campagne, ho cercato di rappresentare
alla Serenità Vostra di tempo in tempo, a misura de' successi, e dell'insorgenze; può in sostanza dirsi esser dall'ultima rissarciti li pregiuditii
risentitisi dalle militie, e dalla dignità delle Cesaree bandiere nella
prima, tutto senza cimenti di Battaglie, e senza sangue. Ha saputo
Montecucoli in questa spinger oltre il Reno Turena; sollevare più stati
oppressi; togliere li pericoli imminenti agl'hereditarii; confonder le
misure de' mal affetti; occupar Piazze; unire alle Cesaree, le forze
degl'Alleati; stabilire ampii Quartieri; e riportare altri più vantaggi
rilevanti, col presservar illeso all'Imperatore, nell'intiero suo primo
essere l'Essercito.</p>
<p>Ha perciò vivamente risentito la Maestà Sua l'invincibile ressistenza
di questo gran Capo, e la sua asserita impossibilità di muoversi per
la terza volta, tutto che molto speri, et attendi la Corte, dalla fortunata, e prudente direttione del nominato Maresciallo di Suse, ne' consigli, più dell'altro feroce, meno soggetto all'hesitationi, e disposto
al rimettere parte degl'avvenimenti all'azardo.</p>
<p>Nel mezo di questi militari provedimenti è costantissima, come
accennai, la bramma dell'Imperatore, e de' Ministri d'una stabile, e
pronta Pace, da Sua Maestà, desiderata per proprio piissimo istituto, e
per il rifflesso prudente alle vicine combustioni, et a' ben preveduti
pericoli. A' Mediatori però Svezzesi, et a quelli d'Inghilterra, che ne
 ha di già fatta l'offerta, considerati di culto diverso; di
partialità francesi; e d'interessi poco ben disposti; si vorrebbero uniti,
gl'indifferenti, e stimabili del Pontefice, e della Serenità Vostra; ho
bastantemente rappresentato li motivi di questa lodevole bramma, et i dispacci miei humilissimi possono dirsi una continuata serie di ciò, che
più resti sopra la medesima a rifferirsi.</p>
<p>È per publico bene de' Christiani da brammarsi l'effetto a'
questi desiderii ferventi dell'Imperiale Corte, et io ho fissamente cercato di stabilire anche al fine medesimo l'alta opinione, in cui è colà
considerato questo mirabile Governo, e la palesata Cesarea stima, e
confidenza verso l'Eccellenze Vostre.</p>
<p>Qui giudico opportuno di brevemente rifflettere, alla connessione
da Cesare tenuta con Prencipi di questa Provincia, dove restando
quasi che abbolita la memoria della sovrannità degl'Imperatori, non
vive nulla di meno in Vienna applicatione alcuna al restituirla.</p>
<p>Verso il Pontefice proffessa l'Imperatore quella filiale Christiana
dipendenza, che ben corrisponde alla Pietà del suo retto animo; insorgono varie differenze di Giurisdittione, e d'auttorità, che alle volte
riportano esito rissoluto ne' Cesarei Decreti, da' Consigli massime di
Gratz, con sentimento de' Nuntii; dissimula tutta via ogn'una delle
parti, e può dirsi continuare amichevole corrispondenza.</p>
<p>Il Duca di Savoia, sempre sospetto alla Corte, riconosce la
superiorità dell'Imperatore, sopra quel Ducato con estraordinarii
ufficii; fuori di questi, non ha viva corrispondenza con Cesare, né
mira la Maestà Sua al conciliarlo alle cose proprie.</p>
<p>Unito il Gran Duca all'Imperatore, per inclinationi, e per sangue,
cerca di consolidarsi la Cesarea partialità, con esteriori dimostrationi
frequenti; restano queste pienamente gradite, e corrisposte, et è
l'Altezza Sua sopra ogn'altro Prencipe Italiano dall'Imperatore contradistinta.</p>
<p>Li soli interessi de' Feudi, obligano la Republica Genovese, et
i privati d'essa, a' riccorsi alla Corte, né passa altra minima relatione
con quella parte.</p>
<p>Il Duca di Mantova, dall'auttorità della Vedova Imperatrice
protetto, per il sito de' stati dall'Imperatore considerato, debole per
altro di temperamento, senza prole, et in continua necessità, non
lascia formare concetto stabile di sé, all'hora che qui cambiassero
d'aspetto, che tolga Dio, le occorrenze. Osserva con attentione la
 stessa Imperatrice Eleonora i successi di quella parte, in lei cadendo
con ben fondata successione, la sovrannità, et il Dominio del Monferrato, all'hora che restasse mancante, questa Regnante linea.</p>
<p>Con Parma non corre negocio alcuno, o corrispondenza; è ben
sì considerato diffidente il Duca di Modena, per la proffessata sua
dipendenza dalla Francia, né pare vicina seco la mutatione de' sentimenti.</p>
<p>Verso questo Serenissimo Dominio, ho potuto sempre discernere, tener
Sua Maestà, li Ministri, e la Corte tutta, stima, e consideratione, più
che partialità. La lunga estesa di sopra trecento miglia di confine;
il dominio importante della Serenità Vostra sopra l'Adriatico; e le differenze d'Aquileia, unite alle passate, più antiche controversie, possono
riputarsi semi di qualche amarezza, e spine, che pungono l'animo di
quelli del Governo. Odono tuttavia senza grande commottione li
successi frequenti, e l'insorgenze strepitose a' confini. Reputano esser
inclinata agl'Austriaci la Republica, fino che non siino da loro meditati nuovi incrementi; prevale l'opinione, che la propensione di Vostra
Serenità sii anche in stato d'equilibrio per la Francia disposta. Le passate iatture della Patria, hanno bastantemente palesato, non esservi
molto che sperare da quella parte; non saranno inferiti maggiori pregiudicii, né promossi vantaggi alle Venete occorrenze. Meriterà
sempre rifflesso ogni decreto, e rissolutione de' Consigli di Gratz, da
soggetti scarsamente inclinati formato, e si riportaranno vantaggi
alle cose publiche col rimovere da quei Tribunali la discussione delle
materie, e coll'esaminare l'insorgenze, con i Ministri permanenti alla
Corte.</p>
<p>Ho con ogn'ufficio, et ardore possibili, promossi vantaggi, tolte
frequenti amarezze, e coltivata la buona corrispondenza. Lodo Dio
d'haver perciò riportate più volte con l'approvatione benigna di
questo eccellentissimo Senato, anche quella dell'Imperatore, e de' suoi
Ministri.</p>
<p>Mi servì di sicura direttione nel mio operare, la scorta prudente
dell'eccellentissimo signor Cavaglier Marin Zorzi mio Antecessore, che in ogni
Corte ammirato per l'idea della vera virtù, e maturità, ha potuto
togliere col suo esempio, et istruttioni, alla debolezza mia, più pregiudicii alla Patria.</p>
<p>Mi consolo con la sostitutione a me, dell'eccellentissimo signor Cavalier
Francesco Michiel, che celebre per l'acclamationi riportate in altri
 pesanti impieghi, e per i vantaggi rilevanti promossi alla Serenità
Vostra, potrà totalmente riparare le mie conosciute mancanze.</p>
<p>Più soggetti cospicui per la Nobiltà de' natali, e per i rari talenti
hanno in varii tempi del mio Ministerio illustrato con la presenza loro,
la Casa, e la Rappresentanza. Il solo nominarli in questo luogo, porterà seco l'encomio più perfetto alle conditioni loro distinte; mentre
che inferiore al merito insigne, sarebbe ogni mia debol'espressione,
et applauso. Ne' primi mesi dunque del mio soggiorno alla Corte,
fui honorato dagl'Illustrissimi signori Giovanne Lando, fu de signor Antonio,
Almorò Delfin, fu dell'eccellentissimo signor Procurator, e dal già signor
Antonio Pisani, fu dell'eccellentissimo signor Vettor. A questi s'aggiunsero
poi l'Illustrissimo signor Domenico Contarini, dell'eccellentissimo signor
Giulio Procurator ch'è del Serenissimo, l'Illustrissimo signor Andrea
Navagier, fu de signor Pietro; e l'Illustrissimo signor Vettor Giustinian, fu
dell'eccellentissimo signor Pietro. Successe l'Illustrissimo signor Gerolamo
Venier dell'eccellentissimo signor Nicolò Procurator, et aggiunsero per
ultimo splendore al Veneto Nome in Gratz, nell'occasione distinta de' Cesarei
Sponsali, l'eccellentissimo signor Alessandro Molin, fu dell'eccellentissimo
signor Alvise Cavalier d'acclamata memoria; l'Illustrissimo signor
Alvise Contarini, fu de signor Pietro, e l'Illustrissimo signor Alessandro
Savorgnan fu de signor Giovanni Carlo.</p>
<p>Con l'incomparabili doti di tanto qualificati Cittadini si è sempre
più stabilita ne' stranieri l'alta formata opinione della Maestà di
questa grande Republica, et io mi sono veduto arrichito, da così
insigne portione del precioso capitale della Patria.</p>
<p>La fede, e l'habilità del Signor Lorenzo Franceschi, che ha servito
di Segretario, unito all'altre parti d'attentione, modestia, e diligenza,
non hanno a me lasciato, che brammare nell'essercitio de' suoi virtuosi talenti. Con dispendio di rilevanza ha pure egli degnamente
sostenuto il carico, che li restò addossato, nel quale continua in
obedienza de' publici riveriti Decreti, coll'eccellentissimo mio Successore,
fino che si degni la publica Clemenza di sollevarlo da tanto peso, e
riuscirà di giusto premio al merito da lui acquistato, ogni più vivo
testimonio della publica gratitudine.</p>
<p>Io da così degni soggetti assistito, ho cercato coll'estenuatione
de' pochi haveri; con il scordare le particolari ristretezze, e coll'
impiego d'ogni mia debole habilità, di superarmi per ben servire, e
per sostenere il rispettato lustro del Reggio posto di Vostra Serenità, anche
a quella Cesarea Corte. Spero d'haver vinta l'emulatione di molti, e
l'invidia.
 §Nell'absenza mia di quasi nove anni dalla Patria, impiegati in
tre intieri pesanti servitii; in tempi dificili, con viaggi lunghissimi, e
frequenti; con incommodi continuati; e con obligo di profusioni strabochevoli, non ho meditato, che li mezi di migliorare il servitio, e di
sostenere la publica Dignità. Ho perciò coll'essempio de' Maggiori impiegate di buon cuore le sostanze, le applicationi, et il tempo migliore
della vita, posposto ogn'altro riguardo.</p>
<p>Imploro qui humiliato benigno il compatimento alla mia scarsissima habilità. Al nuovo importante impiego, benignamente addossatomi m'acingerò pure ad ogni publico cenno riverito, desiderandomi
talenti maggiori, per corrispondere con proportione a sì gran peso, e
per rissarcire in qualche parte le passate mancanze.</p>
<p>Mi glorio d'haver in ogni tempo ubidito, e mi gloriarò sempre
di non havere, vita, arbitrio, fortune, e talenti, che non siino per
heredità, e per proprio dovere fedelmente consecrati alla Serenità Vostra.</p>
<p>Ha voluto l'Imperatore, come già humilmente accennai, dare nel
mio partire qualche testimonio visibile di gratitudine al di lei Ministro, di mano propria honorandomi d'un Diamante, che a' piedi
della Serenità Vostra sottopongo, accompagnando così distinta dimostratione con sentimenti di benigna partialità. Io rassegnandolo alla
publica riverita dispositione spero di rissentire effetti nuovi della
Clemenza di questo benefico Senato, che suffraga sempre con generosa mano gl'incomodi, et i dispendii di chi ha con fissa applicatione
zelante servito all'adorata, benemerita Patria. Grazie.</p></div1></body></text></TEI.2>
