<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>L'aromatario</title>
      <author>Ludovico Zuccolo</author>
    </titleStmt>
    <extent>41 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001336</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>La Repubblica d'Evandria e altri dialoghi politici</title>
        <author>Zuccolo, Ludovico</author>
        <editor id="ed">De Mattei, Rodolfo</editor>
        <publisher>Colombo</publisher>
        <pubPlace>[Roma]</pubPlace>
        <date>1944</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Correzione linguistica</item>
    </change>
    <change>
      <date>2005-01-04T00:00:00.000+02:00</date>
      <respStmt>
        <name>Elena Chiodi</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-01-18T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1>
<head>L'AROMATARIO O VERO DELLA REPUBLICA D'UTOPIA</head>
<stage>INTERLOCUTORI: GIUSEPPE AROMATARIO &amp; FRANCESCO DONATO
</stage>
	<sp><speaker>Aromatario</speaker> <p>— Eccovi, signor Francesco, il discorso da voi tanto bramato, nel quale si esaminano gli istituti e le leggi della republica d'Utopia. Il signor Numidio, caduto gravemente infermo dopo averlo recitato nella academia del signor marchese Martinengo, non ha mai avuto tempo né da rivederlo né da limardo a suo modo; però né per prieghi, né per lusinghe si è potuto indurre a volermelo lasciare nelle mani.</p>
</sp>
	<sp><speaker>Donato</speaker> <p>— Troppo sempre è tenace delle sue grazie il signor Numidio.</p>
</sp>
	<sp><speaker>Aromatario</speaker> <p>— Più tosto forse può di soverchio stimarsi della propria lode geloso.</p>
</sp>
	<sp><speaker>Donato</speaker> <p>— Ma come avete infine ottenuto di avere il discorso?</p>
</sp>
	<sp><speaker>Aromatario</speaker> <p>— Nel visitare il signor Numidio così infermo, come ancora si trova, mi è venuto fatto di vederlo sopra uno armario tra certi altri scritti; e però di nascosto presolo, me l'ho messo nella manica, acciocché voi abbiate sodisfazione di vederlo, mostrandone sì gran desiderio.</p>
</sp>
	<sp><speaker>Donato</speaker> <p>— Così sarete voi diventato ladro per amor mio.</p>
</sp>
	<sp><speaker>Aromatario</speaker> <p>— Quella proprietà nativa, che avete voi, di rubare con la creanza, con la modestia, con la eloquenza, con l'acutezza del discorso i cuori di tutti, la trasfondete sì negli amici e ne' servitori vostri, che io, quantunque il men degno di tutti, e però non abile a rapire animi, comincio nondimeno ad involare scritti, imagini dell'animo, per non mostrarmi affatto da voi dissimile.</p>
</sp>
	<sp><speaker>Donato</speaker> <p>— Eccovi subito alle adulazioni. Ma buon per me, ch'io conosco sì le debolezze mie, che non potete farmi gonfiare di vento.</p>
</sp>
	<sp><speaker>Aromatario</speaker> <p>— Non adula, chi dice la semplice verità, e anco assai di manco, che ad esaltare con vere lodi la gentilezza del sangue, la dolcezza de' costumi, l'acutezza del giudicio, e il saper vostro profondo rozza lingua non basta. Ma, lasciando io da parte di celebrar quella virtù, la quale da se stessa, quasi sole risplende, sarà bene che voi vi mettiate giù a leggere il discorso; perché, fatte ch'io abbia due o tre visite, torno subito a ripigliarlo per riporlo onde io l'ho levato, primaché il signor Numidio se ne accorga, che mi darebbe l'esilio perpetuo di casa.</p>
</sp>
	<sp><speaker>Donato</speaker> <p>— Questa sarà la favola di Tantalo, che, quando crederò di potermene sfamare la brama ch'io ho di leggerlo, mi sfuggirà subito dalle mani, perché l'appetito più mi si accresca.</p>
</sp>
	<sp><speaker>Aromatario</speaker> <p>— Vi darò tempo di leggerlo, e di considerarlo; che ora non è più di venti ore, e a me basta di averlo verso le ventidue. Non perdete voi tempo, ch'io per me non vi do fretta.</p>
</sp>
	<sp><speaker>Donato</speaker> <p>— Ora mi metto già, né manco respiro più, innanzi ch'io non l'abbia finito di leggere.</p>
</sp>
	<sp><speaker>Aromatario</speaker> <p>— So benissimo che voi siete d'ingegno indefesso. Ma qui non occorre, che diate fretta. Potete respirare, e far pausa, e considerarlo, e ruminarlo, ché il discorso è breve, e il tempo lungo. Io me ne vuò per non tenermi più a parole. Voi pascete l'animo con agio e con quiete.</p>
</sp>
	<sp><speaker>Donato</speaker> <p>— Andate, che Iddio vi accompagni; ch'io fra tanto comincio a leggere il discorso, e mi valerò de' vostri ricordi.</p>
</sp>



	<p>Se gli uomini tutti fossero di quella integrità di costumi, della quale fu adorno Tomaso Moro, non sarebbe forse malagevole il ridurre in essere una republica tale, quale ne' suoi libri ei la ci finse. Ma, perché per la varietà delle complessioni e attitudini, per la diversità de' sessi, delle età, delle professioni, de' gradi, e di più altre qualità veggiamo chi di gran bontà morale capace, chi di mediocre, e chi quasi di nissuna, più ne' costumi assomigliarsi alle fiere che agli uomini, si renderebbe malagevole, o forse anco impossibile, il costituire una comunanza di sì esquisito modello, quale ci figurò il Moro la republica d'Utopia. Ma, conceduto che sia lecito agli scrittori il farci vedere in idea assai cose, le quali poi non si possono intieramente ridurre all'atto, io dico che tuttavia il Moro è degno di riprensione; perché quella sua republica, per molte degne parti ch'ella abbia, contiene però buon numero di difetti, sì per esservi delle leggi e degli istituti,
  quale pravo, quale poco retto,
quale su più debil base appoggiato, che non converrebbe per ben sostenersi, sì per aver lui lasciate la più parte adietro di quelle ordinazioni che si richieggono a ben costituire e a ben governare una republica.</p>
	<p>In qual luogo si è, per esempio, favellato della elezione de' senatori? Delle qualità che si ricercano in essi? Del modo di convocare il Senato? Della autorità che tiene in ordinare e in fare seguire? E come, e in quali cose? Come si eleggono i giudici? Quanti sono, e in quante classi divisi? E fino a che termine la loro autorità si estende? Come giudicano? Come puniscono? Come danno sodisfazione agli offesi? A chi si dia il comando delle milizie? Quanti, e quali sieno i soldati? Come si radunino? Come si esercitino? Quali immunità e privilegi godano? A chi si aspetta di fare nella republica ordini nuovi? A chi di abolire, occorrendo, i vecchi? Che luogo nella città tengano i sacerdoti? Chi gli crei? Chi comandi loro? Queste, e cento altre simili interrogazioni si potrebbero fare a Tomaso Moro.</p>
	<p>E pure, se aveva in animo di disegnarne una perfetta republica, faceva di mestiere ch'egli non lasciasse indietro alcun particolare, che alla costituzione, al mantenimento, e all'accrescimento di quelle appartenesse. Ma si condonino tutti questi errori al Moro, e guardisi solamente se gli istituti e le leggi, le quali diede alla sua Utopia, sien tutte degne di lode; o se pure alcune ve ne siano manco che buone, e altre affatto prave.</p>
	<p>Né voglio già che le pesiamo con la bilancia dell'orefice, ma più tosto con uno di quegli istromenti, coi quali i fonditori pesano il rame e lo stagno. Ora dunque, per lasciare in dubbio se più convenevole era il porre la republica più tosto in terra ferma che in isola, anzi in terreno fecondo che in sterile; se tornava più in acconcio il fare una sola città, la quale comandasse e l'altre ubbidissero, come si costuma nella republica veneta, o l'ordinare che tutte avessero il dominio del pari, come appunto egli ha fatto, e come ora è stile della polizia degli Svizzeri, e già fu uso di quella degli Achei, lasciando, dico, indecise queste, e simili altre questioni, le quali per ritenere assai del topico, possono egualmente ricever prove per il sì e per il no, averei ben voluto ch'egli avesse scelto uno opportuno sito per la sanità, e non d'aere cattivo come ei l'elesse. E se mi risponderà, che Platone altresì appigliossi ad un luogo mal sano per ricetto di se stesso e degli
 uditori suoi, subito tornerò a
ripigliarlo con dire che Platone eziandio fece non buona elezione di sito, e che meglio averebbe fatto a cercare aria temperata e salubre per la sua scola.</p>
	<p>Ma, posto, per ora, da canto Platone che fine assai diverso ebbe da Tomaso Moro, dico a Tomaso che, quantunque gli Utopiesi con la sobrietà del viver loro vincano la malvagità dell'aria, meglio tuttavia sarebbe stato per una compiuta felicità, che non avessero avuto a superare questo intoppo. Perché, se in paese d'aria salubre fossero vivuti con regola accomodata al sito, non sarebbero stati di minor lode degni, e sarian vivuti più a lungo corso d'anni, e sariano stati di più bell'aria di volto, e meglio disposti di corpo, e di maggior finezza di sentimenti, e di più vivacità di spirito. Avrei pure anco voluto che il Senato di tutta la republica non sempre si fosse radunato in Amauroto, ma quando in una città, quando nell'altra, o con ordine certo, o governandosi con la sorte; che non ha punto del ragionevole che di cinquantaquattro città libere, delle quali consta la republica d'Utopia, quasi tutte grandi e magnifiche del pari, e partecipi del governo ad un medesimo modo
 , una sola debbasi elegger sede,



dove sempre si trattino le maggiori bisogne dello Stato, rimanendo prive l'altre perpetuamente di quella onorevolezza. Conciosiacosaché sì fatto costume porta una tal preminenza seco, che può col tempo riuscire in pregiudicato delle altre, le quali perciò abbiano a rimaner serve, o pure a risentirsi con rivoluzioni e con guerre civili. So bene che gli Svizzeri usano anch'essi di convocare le loro Diete generali a Zurich per un loro antico stile, derivato forse dalla comodità di coloro, i quali si hanno a congregare insieme, essendo quella città posta in sito agli altri Cantoni opportuno. Così anco gli Olandesi si radunano a consultare delle publiche bisogne più in Aga che altrove, forse per non dare incomodo a quelli di Nassau, i quali vengono quasi príncipi da quelle genti riconosciuti, o per stile trasmesso ai posteri fin da quel tempo che Aga fu sede degli antichi conti, o per qualunque si sia altro rispetto. Tuttavia non doveva il Moro pigliare esempio da quello che altri
  fanno o per poca accortezza o
per necessità degli interessi loro, ma dare ammaestramenti di ciò che a ragione dovrebbe fare una republica, la quale ci vuole egli perfetta e felice ritrarre. Ma discendiamo oramai agli istituti più importanti d'Utopia, che ci avvedremo non essere di quella finezza che si credette il Moro. Se gli Utopiesi tengono opinione che nelle occupazioni dello intelletto la vera umana felicità consista, perché sì pochi poi si danno allo specolare, che ai computi del medesimo Moro non giungono forse alla decina nel migliaro? Appresso intenderei volentieri come possano essere capaci d'esquisita bontà morale e di perfetta felicità que' cittadini, i quali confusamente sono ora lavoratori di campo, ora muratori, o fabri, o falegnami? Non voglio già inferire che i contadini e gli artefici non sieno atti a governare le città, poiché abbiamo in contrario l'esempio degli Svizzeri, dei Grigioni, e di più altre moderne e antiche republiche, le quali o dai contadini, o dagli uni e dagli altri a ri
 fuso o sono al presente o furono



per l'adietro governate. Si aggiunse che Aristotele nel sesto della <title>Politica</title>, dove favella delle quattro spezie della republica popolare, si mostra oltremodo del governo degli agricoltori parziale, così scrivendo a favor loro: <quote><foreign lang="lat">Cum vero quatuor sint gubernationes populares, optima est illa, quam primo gradu posuimus, eadem quoque antiquissima omnium. Dico autem primam secundum distinctionem populorum. Nam optimus populus est ille, qui ex agricolis constat. Itaque et popularis status effici datur, ubi multitudo ab agricultura vivit, vel pascuo.</foreign></quote> Conforme a questa buona opinione che Aristotele ebbe degli agricoltori, Silio Italico anco egli disse: <quote><foreign lang="lat">Cereris iustissima turba.</foreign></quote> Degli artefici poi, quantunque non gli giudicasse incapaci di governo civile, non mostrossi tuttavia Aristotele sì parziale, come degli agricoltori, anzi assai sinistramente così ne favella: <quote><foreign lang="lat">Caeterae vero
multitudines quasi omnes, ex quibus alii status populares constant, multo quam hi deteriores sunt. Nam opificum quidem, ac forensium, et mercenariorum vilis est vita, nullumque virtutis opus eorum, quae tractat multitudo.</foreign></quote></p>
	<p>Ma, con tutto ché gli agricoltori e gli artefici non sieno inabili a reggere gli Stati, non si possono tuttavia giudicare atti né ad esser parte di perfetta republica, né a conseguire una intiera felicità morale. Perché la villa fa l'uomo rozzo e inesperto, l'arte mecanica rende l'animo grossolano e rintuzza il giudicio, onde ne avviene, per parlare con Aristotele, che <quote><foreign lang="lat">mentem liberi hominis ad usum, et opera virtutis inutilem reddunt.</foreign></quote> Oltreché quel tempo, il quale si spende nel lavorare i campi, o nel fare i vomeri, e le falci, si leva alle operazioni della virtù, e all'uso della felicità viene a scemarsi. Né mi si adduca in contrario l'esempio di Torquato, o di Serano, o di Cincinnato, o di sì fatti altri uomini riguardevoli e illustri, usciti de' campi e delle selve ai gradi, agli onori, ai trofei; perché né un fiore, o due, né una rondine fanno primavera. Aggiungo, che Torquato e Serano e Cincinnato, quantunque si facessero
 conoscere per uomini saggi e
prodi, potevano tuttavia ragionevolmente riuscir maggiori, quando non avessero mai data opera alla villa, ma sempre si fossero negli affari civili o militari occupati. Ma questo è ben certo almeno, che, mentre attesero alla campagna, non potettero nelle più nobili operazioni delle virtù esercitarsi. Ma per far ritorno agli ordini della republica d'Utopia, dico, che per non bene inteso si debbe eziandio stimare l'aver poste le famiglie di villa sì grandi e sì numerose, che per lo più arrivino a quaranta bocche. Perché le famiglie anco assai minori di numero si rendono diffìcili ad essere governate, e perciò vengono agevolmente a dividersi, facendosene due o tre d'una sola. Né, per bene istituiti che sien gli uomini, si farà però mai che le donne non riescano querule e noiose, strepitosi i fanciulli, e i giovani di brighe e di tumulti inventori. Un altro non minore inconveniente deriva dal ponere le famiglie sì abbondevoli di gente; conciosiacosaché per compire il numero di qua
 ranta persone fa di mestiere che



i figliuoli si trasportino d'una in altre famiglie, d'uno in altri borghi, d'una in altre città: la qual trasmigrazione porta seco difficoltà indicibile, e travaglio senza misura. Perché le madri, le quali si vedranno togliere di braccio i loro amati figliuoli, empiranno di querele e di gridi il cielo, e verranno anco spesse volte ai graffii, e ai morsi. E quelle femine, le quali averanno a governare i loro figliuoli e quelli degli altri, per buone e amorevoli che sieno, tirate dal materno affetto, averanno sempre più a cuore i proprii, che gli altrui; come appunto ci figurò Esopo nella terra, la qual, liberale di nutrimento a quelle erbe che nascono in lei da se stesse, se ne mostra scarsa alle seminate da altri. Sì che non poche volte saremo ai gridi, ai ramarichi, ai disturbi. Taccio, che i fanciulli pigliano il più delle volte più amore al padre e alla madre, che agli altri uomini, e gli osservano con una tal riverenza, la quale è principio e base della buona educazione,
 mostrandosi renitenti e contumaci

con gli altri, quantunque ritengano eguale autorità sopra di loro, se non vengono alla forza. Laonde de' fanciulli allevati lontani dal padre e dalla madre, non sogliono fare buona riuscita se non i facili assai di natura o i deboli di spirito, per non portare ad altri quello amore, e non gli avere in quella riverenza nella quale tengono i padri e le madri.</p>
	<p>Ma sarà bene ormai di dar fine a questo capo, e di cominciare a toccare altri punti di rilievo, con la maggior brevità e chiarezza che possibili saranno. Or dico primieramente, che non tengo per bene ordinato che il principe, il quale è un solo, e i tranibori, grado supremo nella republica dopo il re, durino l'uno in vita e gli altri finché si appresenti giusta causa di mutarli, e gli altri ufficii, e magistrati di minore autorità, e più copiosi di numero, si mutino d'anno in anno; perché doveva a giudicio mio anzi tenersi contrario stile. E se pure il principe, supposto personaggio di età canuta, e di esquisito valore, può forse tolerarsi in vita per la scarsezza de' competenti, certo era ragionevole che i tranibori con ordine certo e determinato d'uno o di mezzo anno si mutassero, accioché molti participassero de' primi onori, e non si aprisse altrui la porta di ridurre la republica all'arbitrio di pochi potenti, come ebbe ad avvenire in Roma, per non essere stato tolto
  al dovuto tempo il comando ai
dieci uomini destinati ad ordinare le leggi. Qui potrebbe alcuno dire che il Moro volesse che i tranibori avessero sì poca autorità, che non potessero timore di alterazione nello Stato recare ai cittadini. E io rispondo che almeno il doveva accennare, e non supporre di avere con indovini, o con sibille a favellare; perché, mentre mette i tranibori insieme col principe al timone della republica, non si può credere che non vagliano assai di autorità sopra gli altri, sì come sono i primi negli onori. Ma come potrà mai egli essere scusato di aver voluto che i sifogranti, che sono a guisa di caporioni nella città, o di capi di quartieri, favellino delle publiche bisogne tra i fiaschi e tra le scudelle nelle adunanze di que' cittadini, che, quasi famiglie, vengono commessi alla cura loro, la più parte donne e fanciulli? Forse le donne e i fanciulli d'Utopia saranno tutte Porcie e tutti Papirii? O forse più tosto incorreremo assai spesso in disordini non minori di quello nel quale i
 ncorsero a Roma la madre di
Papirio, e più altre matrone per la novella da esso finta, per non essere costretto a rivelare i segreti uditi in Senato? E forse che la educazione delle donne romane, le quali vivevano con incomparabile sobrietà, modestia e ritiratezza, era simile a quella delle femine d'Utopia, che conversano del continuo, e mangiano e bevono con le centinaia degli uomini, e de' giovani? Doverà egli chiamarsi questo un vivere modesto e temperato, o pure una occasione di far convertire una intiera città in un publico lupanario? Noi veggiamo in prova le nostre donne, qualora vanno ad un ballo, ad una comedia, ad un convito, ritornare quasi più licenziose a casa, per non dire impudiche, che non erano quando v'andarono; e le donne d'Utopia col sempre stare a rifuso con gli uomini giorno e notte si conserveranno pure d'animo e monde di corpo? Ma, dato caso che in Utopia non avessero a nascere fuorché Lucrezie, Artemisie e Zenobie, col tanto conversare con gli uomini, e col darsi del continuo ai
 giochi militari vengono tuttavia



a rendere manchevole la republica d'una parte della felicità civile; perché riman priva di quella modestia e di quella vergogna che si ricercano in quel sesso: le quali virtù più fioriscono in una ritiratezza di vita, che nel conversare non pure assai.</p>
	<p>Lodo ben poi che gli Utopiesi non sieno amici di guerre e di brighe; ché l'uomo è nato al far beneficio agli uomini, non di distruggerli: ma, perché fa pur di mestiere che alcune volte prendano l'arme e per loro proprio interesse e a pro di chi gli ricerca di aiuto, io non vorrei già che allevassero i loro cittadini sì teneri di cuore, che non bastasse loro l'animo di dare con una scure sulla testa ad un bue, o di scannare una pecora, o di stare a vedere un cane che laceri una fiera. Ma forse qui volle accennarne il Moro che i suoi Utopiesi aderissero in segreto a quella imaginazione di Pitagora:
<quote rend="block">
<l>Da questo corpo qui l'alma si parte;</l>
<l>Ed a quel corpo là subito arriva:</l>
<l>Ritorna poi di quella in questa parte,</l>
<l>E in varii tempi varii corpi avviva.</l>
<l>E seben l'alma nostra ha ingegno e arte,</l>
<l>Talor va in qualche fiera, e la fa viva:</l>
<l>L'alma talor d'un lupo o d'un leone</l>
<l>Dentro al corpo d'un uom s'annida e pone:</l>
</quote>
ma questi infin son pensieri di chi s'insogna veggiando, o frenetica da sano. Biasimo bene io quegli uomini, i quali per certa loro crudeltà d'animo non sentono alcuna commozione non pure nella uccisione delle fiere, ma né manco degli animali più domestici e più miti: anzi prendono gusto di vederli lacerare; ma non lodo già quegli altri, i quali vogliono essere soldati, e poi svengono, se veggiono spicciare il sangue dalla ferita d'un castrato: o pur si ristringe sì loro lo spirito per l'orrore, che cadono morti, come avvenne al tempo mio alla corte d'Urbino a colui che stava tutto fiso a vedere un beccaio scannare un porco. Che l'infermo poi di male giudicato incurabile si faccia da altri uccidere, o da se medesimo si levi la vita, per uscire da quello impaccio, mostra uno animo debole e fiacco, a cui manchi vigore da sopportare il travaglio della infirmità. So che Valerio Massimo ammira un costume a questo simile, ch'ebbero gli antichi cittadini di Marsilia, e gli abitatori
  della isola Cea: ma e Valerio
Massimo si rende poco degno di lode, e i Marsiliesi e gli uomini di Cea debbono notarsi di mancamento. <foreign lang="lat">Mortem enim obire fugientem inopiam, vel amorem, vel molestum quid, fortis non est, sed potius timidi. Nam laboriosa fugere, nec quia honestum est id facere, sed ne malum habeas, mollitia est. </foreign>Appresso non ho per bene inteso che una matrona mostri nuda la donna, o vedova o donzella, a colui che pensa di prenderla per moglie, e che dall'altro canto uno uomo mostri nudo alla femina colui che ne debbe essere sposo, accioché alcuno non compri, come dice il proverbio volgare, gatta in sacco. Perché, quantunque l'intenzione non fosse riprensibile, il modo nondimeno è disonesto e brutto, e può mille disordini produrre. Laonde forse era meglio il rimettersi alla relazione l'uomo d'una o di più donne degne di fede, e la donna di alcuni pochi amici o parenti. Nondimeno così anco viene a darsi occasione di rivelare i difetti occulti delle persone con risic
 o che non abbiano a trovare più
comodità di maritarsi; onde ne possono agevolmente pullulare odii e rancori. Sarebbe tuttavia e più comportabile e più onesto il secondo modo, che quel primo del Moro.</p>
	<p>Lo stile di Licurgo di far comparir nude le giovani in publico, quantunque più dissolva in comune la modestia donnesca, non sì facilmente tuttavia suscita le querele e le inimicizie private; e però fu con più sicurezza posto in uso, che quello del Moro non potrebbe porsi. Il creder poi che i popoli d'Utopia abbiano a tenere in minore stima l'oro che la creta e il vetro, perché di questi si facciano i vasi che servono all'uso della tavola e della credenza, e di quello gli orinali e i càntari, è pensiero fanciullesco. Perché, oltre la finezza e la beltà dell'oro, che l'ha fatto mirare con vaghezza anco dalle più barbare nazioni della America, il contrattare, che fanno i medesimi Utopiesi con altri popoli che lo tengono in prezzo, gli può rendere agevolmente accorti, quanto da più sia loro, che i vasi di terra o di vetro. E la facilità di accumularlo può dare occasione, a chi avesse malo animo contra lo Stato publico, di condurre soldati stranieri, e di fare provedimento d'a
 rme e di vittovaglie fuori
dell'isola, per mover guerra con grande avvantaggio ai suoi cittadini.</p>
	<p>Che gli Utopiesi non tengano per servi coloro i quali vengono presi in guerra, né manco i figliuoli de' servi, può stimarsi umanità e cortesia: ma che si facciano dallo altro canto servire dai loro proprii cittadini, i quali per eccessi commessi vengono alla servitù destinati, la stimo poca avvedutezza. Percioché, chi si vede innanzi agli occhi gli amici, i compagni, i parenti schiavi, quantunque gli conoscesse per malvagi, tuttavia si move agevolmente a compassione. Dalla compassione ne' cuori più virili si fa passaggio allo sdegno; e lo sdegno fa bollire il sangue, e ubriaca l'animo del desiderio della vendetta. Non lodo già i principi e i giudici carnefici, ma stimo bene che gli Utopiesi avriano assai meglio fatto, se avessero condannati gli scelerati, non meritevoli dell'ultimo supplicio, al remo, o venduti, o donati agli stranieri, che non fanno a tenerli schiavi fra gli altri cittadini, ché il castigo o vuole essere subitaneo o pur dato discosto dagli occhi degli am
 ici e de' parenti del reo. Che a



nissuno altro errore, salvochè allo adulterio, sia per legge determinato supplicio assegnato, non ha punto del ragionevole, e può somministrare ai giudici occasioni di far mille torti; ai popoli licenza di peccare.</p>
	<p>Che poi gli Utopiesi non facciano amicizie e confederazioni con altre genti, vedendo che spesso si rompono, e credendo che basti la sola conformità della natura a tenere insieme gli uomini uniti, è una mera ciancia da farsene beffe. Perché, se possono appena bastare le confederazioni e la natura insieme a mantenere la concordia tra i popoli, come averà a stimarsi sufficiente la sola natura? E se male si giudica il rompersi le confederazioni, segno è che son buone, e in conseguenza debbe stimarsi bene che si facciano, e abbiano a conservarsi. Il risparmiare il sangue de' proprii cittadini è pensiero sì lodevole, che Scipione ebbe a dire che più tosto voleva lasciar vivi mille inimici, che perdere un solo cittadino: ma il servirsi in guerra di tanti stranieri, e porli ai più gravi rischi, come costumano gli Utopiesi, non è altro che un lasciare impoltronire i suoi medesimi, e agguerrir gli altri con pericolo d'essere alla fine da loro oppressi, o almeno di non poter condurr
 e a capo con felicità le
cominciate imprese. Gli due Scipioni, padre e zio dell'Africano, perirono per essere stati sul più bello della guerra abbandonati dai mercenari ispani. I Cartaginesi in fine della prima guerra coi Romani ebbero a rimanere abbattuti dalla moltitudine degli stranieri ch'erano al soldo loro, i quali congiurati insieme rivoltarono quelle armi contra i Cartaginesi, che in pro' di essi avevan già prese contra i Romani. Peggio assai avvenne poi ai Romani, i quali, mentre prima Augusto, per stabilirsi nel possesso della occupata patria, e poi altri imperatori di mano in mano si valsero delle forze de' barbari eserciti loro, per esercitare più facilmente la tirannide in Roma, vennero vilmente a marcire nell'ozio; sì che fu poscia facile agli stranieri il fare publica meretrice quella città, la qual col senno e con l'arme de' Fabii, de' Valerii, de' Marcelli, de' Cornelii già divenuta era regina del più possente imperio che il mondo abbia veduto finora, o sia forse per veder mai. Quasi
  il simil si vede essere avvenuto

ai Francesi, i quali, per aver fatto troppo fondamento sugli Svizzeri, che ora nel mezzo delle imprese abbandonatigli, ora venuti con essi a rottura a richiesta degli inimici, gli hanno posti a risico ne' tempi nostri di cadere sotto popoli per numero e per forze a loro di gran lunga inferiori.</p>
	<p>Per tornare di nuovo agli Utopiesi dico che il condurre le donne alle battaglie, come essi fanno, perché i padri, i figliuoli, i mariti abbiano a combattere più valorosamente per la difesa di sì cari pegni, ha poco del saggio; non essendo questo altro che uno avventurare il certo per l'incerto. Percioché la moltitudine delle donne può cagionare dei disordini e delle confusioni forse più agevolmente, ché i padri, i mariti, i figliuoli non possono per la presenza loro più valentemente combattere, che non farebbero da esse discosto. Né rileva il dire che le donne sieno anch'esse avvezze al mestiere delle armi; perché il credere che le donne, per esercitate che sieno, debbano fare quella riuscita in guerra che fanno i soldati, è pensiero da rassomigliare ai sogni degli infermi.</p>
	<p>Le donne spartane erano esercitate, erano ardite, erano virili; nondimeno poco frutto trasse mai quella republica dalle armi loro, ma sì ben talora vergogna e danno. <quote><foreign lang="lat">Cumque insolentia,</foreign></quote> scrisse di loro Aristotele, <quote><foreign lang="lat">ad nullum obsequium utilis sit nisi fortasse ad bellum, maxime nociae ad hoc unum Laconum mulieres erant. Patefecerunt hoc in Thebanorum adventu; non enim magis utiles praestiterunt se, quam aliarum civitatum mulieres: sed turbam inferebant magis, quam hostes.</foreign></quote> Le donne di forza di corpo, di vigor d'animo, di saldezza di giudicio sempre saranno inferiori agli uomini, e però male atte ai travagli, e ai rischi della guerra. Né punto rileva, che anco Socrate appresso Platone, dal quale il Moro ha tratta la più parte degli insegnamenti suoi, si desse a credere che le donne potessero riuscir brave e guerriere; perché troppo anch'egli attribuendo alla disciplina, non si accorse che
 , se la natura avesse voluto le
donne combattitrici, non molli e delicate, ma dure e robuste le averebbe procreate.</p>
	<p>Né basta il dire che le donne s'infiacchiscano per la educazion molle, poiché i giovani teneramente educati riescono tuttavia in prova più gagliardi, più forti, e più animosi delle donne. Aggiungi, che può tenersi mera imaginazione che le donne sempre e per tutto si fossero lasciate soggettare dagli uomini, se nascessero loro eguali in vigor d'animo e di corpo; tanto più che gli avanzano nella bellezza e nell'aria del volto, prerogative di sì gran pregio, che da sé sole quasi bastano a mantenere il femineo sesso pari di onorevolezza al maschile. Né fa caso quello che si scrive delle amazoni, perché, quando non sia mera finzione di bugiardi Greci, sarà stato avvenimento mostruoso, e di breve durata. Che poi gli Utopiesi non saccheggino quelle città, le quali prendono a forza, è di clemenza e di umanità indicio, quantunque sia anco un privarsi da se stessi degli utili della guerra; ma che uccidano poscia coloro che non lasciavano arrenderle, e facciano servi quelli che le d
 ifendevano, non dando noia agli
altri, io la stimo in parte azione da barbari crudeli, in parte da uomini di poca avvedutezza negli affari delle guerre. Perché, il procurare, con l'armi e col consiglio, che la patria non cada in potere dell'inimico, è opera onorevole, e degna d'essere anzi da tutti ammirata che aspramente punita, non pure quando la difesa si prende a ragione, ma forse anco quando si fosse la guerra intrapresa a torto:
<quote rend="block">
<l>Che il difender la patria è sempre lode.</l>
</quote>
Taccio, che gli assediati, i quali sian sicuri di dovere essere uccisi o fatti schiavi, combatteranno sì alla disperata in pregiudicio degli Utopiesi, che spesso si accorgeranno di avere novelli Numantini a fronte. Cattivo costume è dunque il trattare così male quelli quali procurano la salute della patria: ma pessimo, e più che barbaro, è poi il proscrivere il principe, e i primati de' popoli inimici, incitando con promesse e con doni i loro sudditi ad ucciderli. Né rileva il dire che ciò facciasi per finire la guerra con la morte di pochi senza distruggere i popoli innocenti. Perché nissuno debbe giammai farsi artefice di scelleratezze per qualunque si voglia gran bene che gliene potesse nascere dal farle, o vero se dal non farle ne vedesse dipendere
<quote rend="block">
<l>La ruina del mondo manifesta.</l>
</quote>
Nelle differenze, le quali nascono tra particolare e particolare, tocca al giudice ad accordare le parti, a castigare i delinquenti, a costringere ad ubbidire i contumaci: ma nelle controversie le quali insorgono tra popolo e popolo, che non abbiano commun giudice il quale gli possa costringere, quando sien renitenti all'accordo, fu introdotto l'uso della guerra, la quale tanto debbe tolerarsi, quanto serve per giudicio delle opere altrui prave, e è della giustizia esecutrice; caminando però sempre più con mezzi di ardire e di valore, che d'inganni e di fraudi. Si vale bene ella di certe astuzie e stratagemmi, ma però tali che si ristringano tra' confini determinati dall'uso e dalla ragione delle genti, non affatto rozze, o fiere; poiché <quote><foreign lang="lat">sunt et belli,</foreign></quote> come diceva Camillo appresso Livio, <quote><foreign lang="lat">sicut pacis iura.</foreign></quote> Ma stile di guerra è che si abbiano ad abbattere i príncipi inimici con proprie for
 ze, e vere forze, e non col poner

loro le taglie, perché siano dai sudditi uccisi.</p>
	<p>Però malvagio pensiero, e alieno dalla ragione della guerra sarà che si procuri di togliere la vita ai príncipi inimici per mezzo de' medesimi loro sudditi. Non così averebbe fatto Tiberio, quantunque per altro perverso e scelerato principe, il quale né manco volle accettare il partito propostogli da Adgandestrio principe de' Catti, che gli si offeriva di avvelenare Arminio, acerbo avversario al nome romano, rispondendo: <quote><foreign lang="lat">Non fraude, neque occultis, sed palam, et armatum populum Romanum hostes suos ulcisci.</foreign></quote> Lodovico XI re di Francia fece di più, quasi uno altro Fabrizio, avvertito Carlo l'audace, benché suo aspro inimico, che si avesse cura dal conte di Campobasso, suo condottiero, il quale gli si era offerto di ucciderlo, quando egli avesse voluto riconoscerlo del parricidio. Potrei ora notare più altri capi nella republica d'Utopia meritevoli di censura e di riprensione, come intorno alla felicità, che que' popoli si propongon
 o, la quale non poco ritien
dell'epicureo, e del cirenaico; e così intorno alla religione, che varia e diversa vi si comporta, errore d'ogni altro più grave; perché nissun legame unisce ben quegli animi in amicizia, i quali hanno diverse credenze di Dio e del culto divino. Però gli Ateniesi condannarono Socrate a bevere il veleno, accusato d'introdurre nuovi dei; e i Romani intromessero nelle dodici Tavole la legge: <quote><foreign lang="lat">Separatim nemo habessit Deos, neve novos, sive advenas, nisi publice adscitos, privatim colunto.</foreign></quote></p>
	<p>Sopra questi e più altri particolari di non leggiera considerazione potrei tassare la costituzione d'Utopia: ma, perché non fu mio pensiero di fare il Zoilo adosso a Tomaso Moro, ma solamente di andare accennando alcuni di molti difetti della sua Utopia, acciocché gli uomini stessero avvertiti in leggere quel libro di non imbeversi, tirati dall'autorità di sì eminente personaggio, delle opinioni false o bizzarre, io non starò a rivederla più a minuto. Ben sì potrà il saggio lettore dai difetti che noi abbiamo notati in essa, e dalla via che gli abbiamo aperta, andarne più altri di non poco rilievo rintracciando. Non mi rimarrò già io di dire che il vivere a commune, che il Moro introdusse nella sua republica a somiglianza del monastico, è poco conforme alla ragione, perché se una perfetta communanza di vivere può con grande stento negli ordini de' monaci e de' frati appena mantenersi, i quali sono una scelta di pochi tra molti uomini che si hanno da loro medesimi, per ser
 vire a Dio, una tal foggia di
vivere eletta, che sono senza armi e senza imperio supremo e che abitano dispersi qua e là in diversi monasteri, come potrà ella ben durare in una republica di cinquantaquattro città grosse? Come, e con quai mezzi, si potrà mantenere in un popolo numeroso, armato, unito, il quale non conosca alcun supremo? Che consti d'uomini, di donne, di fanciulli, di giovani feroci, e d'ogni altra sorte di genti? Bisognava che il Moro avesse spianate tutte queste diffìcoltà, e ne avesse scoperto il modo col quale l'Utopia si era in tanta unione di vivere potuta ridurre, che così averebbe forse potuto altrui far credere l'opinion sua.</p>
	<p>Ma col supporre sì grandi meraviglie senza prove, o col fondarle su troppo deboli argomenti le viene a far tenere per chimeriche e per vane. Né può scusarsi il Moro con dire ch'egli affatto gli istituti d'Utopia non approvi, come accenna in alcuni luoghi; perché, se finse di sua testa una republica, doveva di cotal sorte figurarla, che potesse intieramente a lui medesimo e agli altri piacere. Poteva ben darsi a credere, che i difetti sarebbero all'autore, e non agli Utopiesi, i quali non hanno l'essere nella natura, attribuiti. E tanto basti di avere superficialmente discorso della debolezza degli istituti della republica d'Utopia. Ecco giunge l'Aromatario. Pare che per appunto abbia presa la misura. «Signor Giuseppe o voi siete indovino, o avete un genio migliore degli altri, che comparte giusto le vostre azioni col tempo. Subito espressa l'ultima dizione del discorso, io vi veggo comparire in sala, come se foste stato dietro l'uscio ad aspettare ch'io compissi di
 leggerlo».</p>



	<sp><speaker>Aromatario</speaker> <p>— Così produce il caso talora gli eventi suoi più a misura che non potrebbe fare il discorso: ma, per esser caso, colpisce una volta nel bersaglio, e cento coglie da parte.</p>
</sp>
	<sp><speaker>Donato</speaker> <p>— Malamente può intromettersi il caso nelle azioni d'uno intelletto altissimo e nobilissimo, come il vostro.</p>
</sp>
	<sp><speaker>Aromatario</speaker> <p>— Se cominciamo ad entrare nelle lodi di altezza e di nobiltà d'intelletto, la maggior parte ne toccherà a voi, che siete in concetto del più squisito e pellegrino ingegno della gioventù veneta.</p>
</sp>
	<sp><speaker>Donato</speaker> <p>— Se Venezia si ristringesse tra le angustie di questa privata casa, forse il concetto risponderebbe al vero.</p>
</sp>
	<sp><speaker>Aromatario</speaker> <p>— Se Venezia si estendesse anco fino a Torcello, forse non riuscirebbe falso. Ma qui, signor Francesco, non venni io né per dare né per ricever lodi, ché né ho facondia da lodar voi, né meriti da esser lodato io. Venni bensì per riavere il discorso, e riportarlo al luogo suo, prima che il signor Numidio si accorga che manchi. Però con vostra buona grazia il piglio, e me ne vado. A Dio. Quando ei l'abbia riletto e riveduto, il riaverete da lui medesimo, se vorrete leggerlo meglio.</p>
</sp>
	<sp><speaker>Donato</speaker> <p>— Non sarà punto inutile il rileggerlo, perché vi si scorge acume di giudicio e sodezza di ragioni. E certo io mi stimo che quella republica d'Utopia non possa resistere ai colpi sì mortali del sapere del signor Numidio. Pare a me che il Moro figurasse in cambio d'una republica una amplissima casa, od un grandissimo monasterio; e che però gli si possa dire con ragione:
<quote rend="block">
<l lang="lat">Amphora coepit</l>
<l>Institui: currente rota cur urceus exit?</l>
</quote>
Quella tanto domestichezza e fratellanza de' cittadini fra di loro, che sì piace al Moro, sono a giudicio mio
<quote rend="block">
<l>Dolci cose ad udir, e dolci inganni,</l>
<l>Onde escon poi sovente estremi danni.</l>
</quote>
Lessi io ai giorni adietro i <title>Discorsi sopra Tacito</title> del conte Virgilio Malvezzi, ne' quali imparai che nella città dalla discordia delle parti infra di loro nasce la concordia del tutto, sì come dalla inimicizia degli elementi e dalla contrarietà de' movimenti de' cieli deriva l'ordine e la buona costituzione della natura; e che però nelle città bisognano nobili e plebei, ricchi e poveri, i quali col tenere a freno gli uni gli altri, avanzando i nobili e ricchi di autorità e dì possanza, e i plebei e poveri di numero, riducono il corpo tutto a consonanza e a simmetria.</p>
</sp>
	<sp><speaker>Aromatario</speaker> <p>— Licurgo ebbe sentimento assai diverso; e però tenne modo di avere i cittadini, più che fosse possibile, eguali infra di loro; benché tuttavia inducesse ripugnanza tra gli ordini di coloro i quali risiedevano al governo della republica, la quale fu poi anco accresciuta da Archidamo, ch'ebbe pensiero di poter fare a quella foggia la costituzione della città di più lunga durata. Veggiamo pure anco nella republica degli Svizzeri chi avanza di nascita o di facoltà gli altri porger più tosto disconcio al viver civile che produrre alcun buon frutto di concordia o di amore; e perciò sommamente bramarsi la parità fra cittadini. Né certo io credo che alcuna altra disuguaglianza o contrarietà partorisca alcuno utile nella republica, se non quella che distingue gli uffici civili fra di loro, e gli contrapone l'uno all'altro:
<quote rend="block">
<l>Ma più tempo bisogna a tanta lite,</l>
</quote>
e io ho bisogno d'andarmene via. Voi rimanetevi in pace, ché, con altra più opportuna occasione discorreremo più a lungo.</p>
</sp>
	<sp><speaker>Donato</speaker> <p>— Ne riceverò somma consolazione. Ora andate; che Iddio vi guidi, e vi guardi.</p>
</sp>
</div1>
</body>
</text>
</TEI.2>
