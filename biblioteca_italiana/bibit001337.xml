<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>I prencipi e i capitani illustri</title>
      <author>Giovanni Botero</author>
    </titleStmt>
    <extent>25 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001337</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>I capitani del signor Giouanni Bottero [|] benese, abbate di Santo Michele della Chiusa ... Con alcuni discorsi curiosi.</title>
        <author>Botero, Giovanni</author>
        <publisher>per Gio. Domenico Tarino</publisher>
        <pubPlace>In Torino</pubPlace>
        <date>1607</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Correzione linguistica</item>
    </change>
    <change>
      <date>2005-05-16T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-16T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>Saggio dell'opera de' prencipi e capitani illustri</head>
<div2 n="Dedica di Gasparo Murtola">

<opener><salute>SERENISSIMO SIGNOR</salute></opener>

<p>Non più bella occasione si poteva desiderarsi da me, di far riverenza a Vostra Altezza Serenissima e darle conoscenza della mia divotione e servitù, che quella, che per molta mia ventura mi si è appresentata ora, per mezo di un saggio degli Elogii di Monsignor Bottero, fatti in persona della gloriosa memoria del duca Emanuel Filiberto, avo, e del signor duca Carlo, padre di Vostra Altezza et un discorso sopra l'eccellenza della monarchia. Sì per non poterle io dar cosa, la quale fosse più per piacerle, trattandosi delle attioni dell'avo e del padre di Vostra Altezza, come anco, per non esser cosa di maggior autorità, per accrescerle l'openione della mia servitù et esser benignamente ricevuto da lei. </p>
<p>Sono discorsi di esso Monsignor Bottero, il valor del quale sì come è noto al mondo et ammirato con applauso universale dai letterati d'ogni professione, così benissimo è stato conosciuto dal signor duca, suo padre, e da lei, che, con dimostrationi di particolar benignità, lo favorisce non meno, che Alessandro faceva Aristotile; discorsi dico, communicati a me, per la particolar amorevolezza, che tra noi passa, et ho preso ardire di dargli alle stampe: sì per non defraudar il mondo di cosa di tanto gusto e piacere, sì per intratenerlo, mentre l'autore conduce l'opera a perfettione, e perché sì come dall'ugna si conosce il leone, così da questo saggio si potrà far giudicio del rimanente. </p>
<p>Si compiaccia fra tanto Vostra Altezza di mirare queste nobilissime scritture e di riceverle da me in dono, come ammirator dell'auttore, e desideroso d'esser favorito da lei di quella protettione, che con tanta sua liberalità e poco merito mio, il signor duca, suo padre, ha incominciato a tener di me. E con tale speranza, a Vostra Altezza umilmente facendo riverenza, le prego dal Signore ogni accrescimento di stato e di felicità maggiore. Di casa li 15. di maggio 1607.</p>

<closer><signed>Di Vostra Altezza Serenissima<lb/>
Umilissimo e devotissimo servitore<lb/>
Gasparo Murtola</signed></closer></div2>


<div2><head>EMANUEL FILIBERTO DUCA DI SAVOIA</head>

<p>In Emanuel Filiberto, duca di Savoia, concorsero tutte quelle parti, così naturali, come acquistate, che per formare un perfetto capitano si potessino desiderare: disposition della persona forte, agile, e ben composta, inclinatione all'arme, intelligenza dell'arte della guerra, esperienza, valore, felicità; le quali furono accompagnate et illustrate con la grandezza del casato, che rendendolo superiore all'invidia, nonché alla pretensione di tutti quelli, che per altro averebbono potuto seco della maggioranza competere, grandissima autorità e riputatione gli aggiungeva.</p>
<p>Onde, benché egli diciasette anni non passasse, Carlo V imperatore il fece capitano della sua corte: carico importante per la molta nobiltà di tutte le nationi, che sotto la sua cornetta militavano; e per esser stimato un corpo e nervo di gente, che potesse affrontare, nonché aspettare, tremila cavalli. Or egli così giovinetto, e con carico così onorato, si trovò nella guerra d'Alemagna et in essa ebbe per maestro Carlo imperatore. E perché tra' Cristiani non si è mai fatta guerra più grossa di quella e tra gl'imperatori non è da molti secoli in qua stato alcuno più guerrero e più martiale di Carlo V, non è cosa facile a stimare, quanto di prudenza, e di virtù bellica Emanuel Filiberto apparasse, quanto alti fondamenti della futura grandezza gittasse. Imperò che non fu parte del mestier dell'arme, che in quella guerra non si mettesse eccellentemente in uso et in pratica, nel marciare, alloggiare, oppugnare, difender piazze, scaramucciare, varcar fiumi, combattere. Da questi rudimenti fu poi egli dall'istesso imperatore al generalato dell'arme nella Germania inferiore promosso, ove ebbe ventura di mostrar il suo valore contra Enrico II, uno de' più bellicosi re, che la Francia abbia mai avuto, e così il suo nome con la gloria dell'avversario illustrare. </p>
<p>Imperò che restando i signori fiamenghi mal sodisfatti d'ubidire al signore di Benicort, stato preposto dall'imperatore all'essercito, che in Piccardia aveva espugnato e poi rovinato affatto Terovana, l'imperatore, per torre via ogni occasione di zizania e di gara, fece suo luogotenente Emanuel Filiberto, al quale, perché era duca di Savoia, e nipote dell'istesso imperatore, niuno, benché giovine molto egli fosse, si gravò di sottoporsi et a' suoi comandamenti ubidire. </p>
<p>In quella guerra Emanuel Filiberto si portò in maniera, che benché i due primi anni fusse di gran lunga di forze al re Enrico inferiore, nulla di meno, prevenendo gli apparati di lui, espugnò l'importante fortezza di Edino (che poi anche rovinò) con strage grande di nobiltà francese, e con prigionia di moltissimi cavallieri e perché egli usò in ciò maniera notabile, non ci sarà cosa grave il ricontarla.</p>
<p>Fecesi dunque una batteria di otto giorni continui, con la quale sendosi atterrato un gran pezzo di muraglia, ogniuno faceva instanza, che si andasse all'assalto, ma Emanuel Filiberto, che non voleva commettersi così facilmente al caso, senza dichiarar altramente l'intention sua, comandò, ch'ogniuno stesse in ordine, ma che nissuno, senza sua commissione, si movesse. Fece poi far fuogo alle mine e poi ordinò, che si alzasse un grido, come se si dovesse allora allora dar l'assalto. Il che credendo i Francesi, corsero tosto alla muraglia, ove dall'artigliaria, che fu subito sparata, ne restò un gran numero lacerato e morto. Diedero anche fuogo alle fascine, che con oglio, pece, solfo, avevano nelle fosse occultamente disposto, e le abrugiarono. </p>
<p>Sopito l'incendio, Emanuel diede segno d'un nuovo grido, ritornarono i Francesi ai loro posti e di nuovo egli fece da ogni banda fulminar l'artigliaria che ne fece uccisione grandissima. Restò morto, tra gli altri, Oratio Farnese, duca di Castro, genero del re, et il presidio, diffidato di potersi più tenere, diede segno di voler parlamentare. Mentre si tratta delle conditioni dell'accordo, i Valloni prima, e poi gli Spagnuoli corsero furiosamente alle mura et in un tratto della terra s'impadronirono.</p>
<p>Preso Edino, perché cresceva la fama della venuta d'Enrico, Emanuel Filiberto elesse un sito lungi da Amiens dodeci miglia, ove avendo il campo benissimo fortificato e di viveri, e di monitioni fornito, ne lasciava scorrere liberamente i Francesi, né si metteva, per la vicinanza de' paesi amici, a rischio d'esser da loro affamato. Quivi stette egli parecchi giorni, ma crescendo poi tuttavia il rumore delle forze e della venuta del re, si pose tra la città di Arras, di Duai, e di Cambrai, con due ruscelli ai fianchi dell'alloggiamento. Il re, che si vedeva con tanto sforzo perder il tempo e la riputatione, e non poteva impresa degna di sé, per la vicinanza dei nemici, tentare, s'accostò agli allogiamenti, con openione, che forse Emanuel Filiberto dovesse frettolosamente uscirne, nel qual caso per li disordini ordinarii delle ritirate, sarebbe stato cosa facile o il romperlo o il torli il bagaglio e l'artigliaria. Alla nuova dell'avicinamento del re, tutti i capitani vecchi, tutti i personaggi d'importanza, tutto il consiglio finalmente era di parere, che si dovessino ritirare, ma Emanuel Filiberto, dopo aver con vive ragioni dimostrato, quanto quella ritirata fosse indegna di quell'essercito, quando dannosa alla somma delle cose, stette saldo in quel posto, et il re di Francia non avendo né ardire d'assaltare gli alloggiamenti, né speranza di far cosa buona, fece quel, che Emanuel far non avea voluto. </p>
<p>Con la medesima arte si governò l'estate seguente, nella quale, avendo il re cinto d'assedio Rantì, occorse, che gl'imperiali, mentre tentano di soccorrerlo, riceverono in una grossa fattione qualche danno, per il qual spaventato Ferrante Gonzaga e Giovanni Battista Castaldo e la più parte de' capitani fiamenghi, la ritirata, chi di giorno, chi di notte, consigliavano. Ma avendo Emanuel Filiberto mostrato necessità nissuna esservi, per la quale si dovesse a sì fatto partito ricorrere e concorrendo nel parer di lui l'imperatore, e perciò fermandosi in quel luogo, il re, diffidato dell'espugnatione di Rantì, sciolse l'assedio. </p>
<p>Seguì poi una tregua di cinque anni, ma che fu subito rotta da' Francesi, sotto pretesto d'aiutar Papa Paolo quarto contra il re Catolico. Il perché Emanuel Filiberto, che gli anni passati aveva più tosto sostenuto, per la disparità delle forze, che fatto guerra, veggendo la Francia sfornita del fiore dei capitani e de' soldati, giti con Francesco, duca di Guisa, all'impresa del regno di Napoli, mise con secretezza meravigliosa in campagna un potentissimo essercito di cinquantamila fanti e di quattordecimila cavalli, con che prima sgomentò i Francesi con la prestezza, e poi gli uccellò con l'arte. Perché accennando ora a una piazza, ora a un'altra, e massime a Mariam, borgo, stato preso poco prima da loro, e perciò necessitandogli a divider in molti e grossi presidii le loro forze, si trovò improvisamente sopra Sanquintino. Venne il connestabile di Francia con quindecimila fanti e cinquemila cavalli, per soccorrere quella terra, che è la chiave di Piccardia, anzi la porta di Francia, ma furono due soccorsi, da lui destinati, così agramente ricevuti dagli Spagnuoli, che a gran pena vi entrarono dentro ducento uomini. Perché egli si risolse finalmente di non più mandare, ma di conducere egli medesimo il soccorso. Emanuel Filiberto compreso il disegno di lui ordinò, che gran parte della cavalleria, con un giro assai grande, gli andasse per vie occulte dietro, e tra lui et un bosco si mettesse. Egli dato l'ordine, che la fanteria il seguitasse, si spinse col resto dei cavalli innanzi. Marciava a man destra Lamoral, conte di Egmonte, con la cavalleria fiamenga, a sinistra, Ernesto et Enrico, duchi di Branxvich co' ferraruoli; esso governava la battaglia. Ma perché non voleva senza la fanteria, che lo seguitava, combattere, e dubitava, che i sudetti signori intempestivamente non si muovessero, volse da loro la parola, di non muoversi, anche in caso, che i Francesi la battaglia assaltassino, senza suo ordine. Si faceva intanto innanzi il connestabile, ma inteso, che Emanuel Filiberto con l'essercito schierato s'accostava, ebbe animo, fidato nelle vicine selve, di ritirarsi, e di porre in salvo la somma delle cose. Mentre in questo pensiero stava, intese dalle spie, che la cavalleria imperiale, coperta da colli e da selve, s'appresentava alle spalle, perché risoluto (e che poteva altro fare?) di far testa, mise i ferraruoli contra la battaglia de' nimici, acciò che con la tempesta dei loro schioppi la disordinassino almeno e turbassino. Ma fu tanta la prestezza delli Spagnuoli, che non diedero alla più parte tempo di sparare. Onde essendosi messi in piega, e poi in tutta fuga, i primi urtarono nelle squadre seguenti, e le scompigliarono tutte. A l'ora Emanuel diede il segno al conte et ai duchi di menar le mani e nel medesimo tempo si mossero quelli, che si erano tra i nemici e'l bosco appiattati. Perché i Francesi da fronte e da tergo percossi e di animo e di consiglio perduti, lasciarono a Emanuelle una vittoria delle più gloriose, che si siano giamai avute. Il numero dei morti fu grandissimo, ma quel dei prigioni nobilissimi non si può stimare, tra i quali fu il connestabile medesimo, con un figliuolo et i duchi di Monpensier, di Nevers, di Longavilla et il marescial di Sant'Andrea. Restarono anche in man degl'imperiali (de' quali non vi morirono più di ducento) quattordeci pezzi d'artigliaria grossa, cinquanta stendardi, sessanta insegne; successe questo fatto ai dieci d'agosto del 1557.</p>
<p>Venne poi al campo il re Filippo et a Emanuel Filiberto, stante in atto di volerli baciar la mano, disse: "Questa vostra destra merita d'esser bacciata, con la quale voi ci avete cotanta vittoria acquistato". Seguì poi la presa di Sanquintino, con la prigionia di molti altri cavallieri francesi e dell'amiraglio medesimo; l'estate seguente il re Enrico, volendo pur mostrar animo, spedì monsignore di Termes, stimato uno de' più savi cavallieri del regno, con duemila cavalli e diecimila fanti sopra la Fiandra, contra il quale Emanuel Filiberto mandò il conte d'Egmonte, che con poca fatica sconfisse i nemici e ne fece grandissimo numero prigione. Con queste due vittorie di Emanuel Filiberto, conseguite una da lui immediatamente, l'altra per mezo di un suo ministro, la Francia restò priva di soldati veterani e di capi. </p>
<p>Onde il connestabile medesimo, stimando non si poter miglior compenso alle miserie della patria trovare, che quel della pace, mise la cosa per mezo dell'abate Parpaglia a campo e tentò prima l'animo di Emanuel Filiberto, e poi per mezo di lui quel del re di Spagna, che si lasciò liberamente intendere non si poter trattar di pace senza render al duca di Savoia lo Stato. Così, sendosi capitulato tra' quei prencipi con satisfattione e contentezza di Emanuel Filiberto, egli colse frutti immortali delle sue fatiche; perché primieramente ebbe l'onore d'aver pacificata tutta cristianità e si poté di lui dire de forti egressa est dulcedo. E che cosa è più dolce e più soave che la pace? Più amabile e più gratiosa? Seguì a questo la ricuperatione del suo amplissimo dominio, cosa della quale pochissimi essempi sono mai stati et il matrimonio suo con Madama Margherita, figliuola del re Francesco primo, sorella d'Enrico secondo e che poscia fu zia di tre re di Francia e di due reine, prencipessa d'ingegno e di virtù singulare, della quale egli ebbe Carlo Emanuelle, che oggi vive e regna, padre della cortesia, maestro della guerra, propugnatore della relligione, conservatore della quiete d'Italia, anzi d'Europa.
Così Emanuel Filiberto e come eccellentissimo guerrero seppe vincere, e come accorto vincitore seppe frutti amplissimi della vittoria ricogliere, e contentandosi di quel colmo di gloria, al quale egli era con sì memorabile prodezza salito, non si curò mai più d'entrar in nuove guerre. Perché se bene et il re Catolico ebbe pensiero di valersi dell'autorità e dell'opera di lui in Fiandra, et i prencipi della lega contra Turchi fecero qualche dissegno di dar a lui il generalato dell'impresa, nondimeno egli né aspirò a sì fatti carichi, né prestò molto l'orecchia a chi ne discorreva, sì perché le difficoltà delle sudette imprese, delle quali l'esperienza fece poi altri accorti, conosceva; sì perché stimava che chi ha una perfetta lode nell'arme conseguito, non si dee facilmente mettere a rischio di perderla o di scemarla; massimamente ch'egli soleva dire la guerra essere della natura dei dadi, che tu non sai come debbano cadere. </p></div2>


<div2><head>CARLO EMANUELLE, DUCA DI SAVOIA</head>
<p>Tra tutti quelli che a' tempi nostri hanno l'arme con publica utilità e con lode loro adoperato non credo che ve ne sia alcuno che si debba a Carlo Emanuelle, duca di Savoia, o per l'altezza dello scopo pareggiare, o per il successo della somma delle cose preferire. </p>
<p>Primieramente, avendo egli da buon luogo risaputo che alcuni di metter nelle mani del Bona, capo d'eretici, la terra di Carmagnola, piena d'artigliaria e di monitioni da guerra, e per consequenza tutto il marchesato di Saluzzo disegnavano, perché molto bene di che disturbo e danno ciò alle cose sue et a tutta Italia esser potesse conosceva, di prevenir l'eretico si propose. Presentatosi adunque egli con le sue genti alle porte di Carmagnuola, nell'ora e nel modo tra il Bona e gli aderenti suoi divisato, fu invece di lui (però aveva disposto le cose in modo che non succedendo l'arte dovesse la forza onninamente succedere) con gratioso inganno ricevuto. Ornate poi quivi le cose, sotto Ravello, che è quasi un'altra chiave dello Stato, senza mettere tempo in mezo, si condusse, et avendo con furiosa batteria quel castello, forte assai, battuto, et il presidio atterito, l'ebbe in poco tempo, insieme con tutta la provincia, nelle mani. I tumulti, nati in quei medesimi giorni per la morte data al duca di Guisa, et al cardinal suo fratello, in Francia, impedirono che il re Enrico III non potesse della cagione, che aveva indotto Carlo Emanuelle a por mano all'arme, quiettamente informato rimanere e seguitarono poi tanti romori in quel regno, tra i quali egli fu da un fraticello di San Domenico miserabilmente ucciso, che poco mancò che la Francia non fosse dai Francesi medesimi esterminata et a ultima rovina condotta. </p>
<p>Or veggendo egli quel regno per le discordie intestine in materia di Stato e di religione lacerato, desideroso di conservare la fede catolica ai confini del suo dominio, et in Francia medesima, e la quiete degli Stati suoi e di tutta Italia stabilire, si apparecchiò gagliardamente a tutto ciò, che potesse succedere, et avendo già buon numero di cavalli e di fanti sotto l'insegne, mosse l'arme sopra Geneva, sentina d'eresie, tana d'apostasie e di ogni male. </p>
<p>Invero l'arme allora sono da certa gloria accompagnate, quando l'interesse della republica lor aggiunge giustitia, o la difesa della fede lor arreca santimonia. Or Carlo Emanuelle, dopo aver i Genevrini tagliato più volte a pezzi et a mal termine recato, e l'alterigia loro abbassato, e messo l'essercito dei Bernesi, venuti in loro aiuto, in tutta fuga e poi necessitato a rimettersi nelle sue mani, fu, per la somma instanza, fattali dalle città, e da' signori catolici di Provenza e dal Senato d'Aix, a desistere dall'impresa cominciata et a passar l'arme in Provenza, molto allora dalla fattione contraria travagliata, costretto. </p>
<p>Quivi sendo egli stato con festa e con letitia inestimabile ricevuto, fermò la città d'Aix nella causa, rassicurò Arles, rincorò i Marsiliesi, prese, parte per assedio, parte per assalto, molte terre forti, molte fortezze importanti. Sì che, sì come la rugiada l'erbe e l'aurora i fiori ridesta e rabbellisce, così parve che egli gl'animi de' buoni ravvivasse et a speranza di salute e di stato migliore inalzasse. </p>
<p>Non si ha da tacer quel che gli successe a Vinon, perché sendo qui abbandonato dai Provenzali, a' quali avea commesso il vanguardo, e restato con quattro o cinque cavallieri solamente, non dubitò d'investire con quelli quattrocento cavalli dei nemici e di passare quasi folgore per mezo loro. Nella qual fattione ruppe la lancia addosso a uno, e poi spuntò la spada sopra altri, che a lui molti colpi diedero, senza però offendere per la bontà dell'armatura. Né vi bisognava in un pericolo così grande animo meno intrepido e risolutione meno ardita di quella di Carlo Emanuel, che suole perciò dire non vi esser miglior compagnia di quella d'un buon cuore.</p>
<p>Non lasciava nel tempo medesimo di soccorrere la parte de' catolici nel Lionese, Delfinato, Avernia, Borbonese, Borgogna, ove molto, ora con la riputatione del suo nome, ora con l'efficacia dell'arme, la fattion contraria travagliava e le cose degli amici sollevava. Or fu cosa veramente mirabile che un duca di Savoia in tante parti si facesse sentire et a tanti bisogni de' suoi amici, con la gente e col denaro, ma sopra tutto con l'autorità rimediar potesse, onde meritamente suole egli dire, di due cose che per continuar una guerra si richiedono, che sono il denaro e l'autorità del capitano, molto più necessaria esser questa che quello. </p>
<p>Mentre ch'egli in pro della Provenza s'affatica, i nemici per divertirlo dall'impresa il Piamonte sotto il Bona e la Savoia sotto il Crechì assaltarono; e il Bona calò con gran gente raccolta dalle provincie vicine, in Piamonte e vi pensava cose grandi operare, quando, sendovi Carlo Emanuelle prestamente accorso, non solamente i suoi scorrimenti e progressi ripresse e troncò, ma l'inespugnabili fortezze di Bricherasso e di Cavour, da lui occupate, li ritolse. Nelle quali imprese non solamente l'arme de' Francesi con la virtù, i disegni con l'antivedimento, i soccorsi con la vigilia, inutili e vani rese; ma di più la lunghezza delle pioggie e la rigidezza della stagione e l'incontro d'infiniti disagi con la franchezza dell'animo sostenne e vinse e con l'essempio suo mostrò, che le guerre non meno si vincono col soffrire, che con l'operare. Non fu parte alcuna d'accortezza o di peritia militare in prevedere et in provedere a tutto ciò che poteva il buon successo dell'impresa impedire o disturbare, ch'egli non adoperasse e in luce ponesse.</p>
<p>Valicati poscia i monti, passò in faccia de' nemici l'Isera alle Molette e presentò loro due volte la battaglia, che perché fu da loro rifiutata, fabricò a capo della valle di Grisaudan il forte di Barrò, onde tornato indietro, i nemici, che nella Carbonera fortificati s'erano, a necessità di rimettersi nelle sue mani ridusse, e tirato col zimbello d'una falsa batteria, come se la Carbonera ancora si tenesse, il Crechì alla trappola e poi fattolo con un numero grandissimo di cavallieri e di capitani prigione, la Moriana, la quale già per sua tenevano, facilmente riebbe. Questo contrasto dell'arme di Carlo Emanuelle nella parte meridionale di Francia e del re di Spagna nella settentrionale, accompagnato dalla constanza della lega catolica, indusse i signori e prelati della fattion d'Enrico a disperatione di aver mai a rimetter su le cose et a terminare i loro travagli s'esso Enrico d'abbandonar prima la setta calviniana non si risolveva. Il perché eglino insieme uniti tanto il combatterono, tanti prieghi, scongiuri, protesti adoprarono, che si arrese finalmente; fecesi catolico et andò alla messa. Onde avendo Clemente VIII, dopo molta perplessità, questa sua conversione approvata, e lui dalla scomunica assoluto, Carlo Emanuelle la spada per beneficio della cristianità impugnata, per servitio della medesima, nel fodro ripose e le sue differenze con Enrico sopra il marchesato di Saluzzo nell'autorità del Papa rimise. </p>
<p>Ma essendo in questo mentre Enrico, seguitato da tutti i prencipi del suo regno, così eretici, come catolici, nella Savoia venuto e preso improvisamente la terra di Borgo, e messo l'assedio a Momigliano, Carlo Emanuelle passò di mezo inverno con l'artigliaria nella Tarantasa e con ardire memorabile l'impeto et i movimenti de' Francesi a freno tenne. Trattossi intanto di pace, che non senza lunga disputa fu con cambio alle parti non inutile conclusa e da Carlo Emanuelle, che tra le sue genti e quelle degli amici, meno di trentamila uomini armati non aveva, per non sgominar la quiete della cristianità, consentita. Così lasciò a Enrico tutto ciò che oltra al Rodano possedeva et Enrico a lui tutto ciò che di qua da l'Alpi fuorché Castel Delfino o possedeva o pretendeva. Così Carlo e sgombrò i suoi Stati d'una pianta, che (come il duca Emanuel Filiberto diceva) il suo bellissimo giardino di Piamonte ingombrava e guastava, e la pace della Chiesa di Dio piena d'una paura inestimabile di nuovi travagli, pose con sua gloria immortale in sicuro. Invero tra tutte l'opere di prudenza civile non ve n'è alcuna più commendabile che quella, con la quale gl'interessi privati co' publici si congiungono e quasi piante di natura e di qualità conformi s'innestano.</p>
<p>Or Carlo Emanuelle si è egli nelle guerre da lui fatte meravigliosamente segnalato in questo, che se ben sempre con forze inferiori agli aversari combattette, nondimeno dove egli personalmente intervenne e per tutto restò vincitore et in molti luoghi gli errori de' suoi capitani sostenne et i danni da loro ricevuti con la sola sua presenza rifece. </p>
<p>Chiarissima cosa è che non si trova oggi prencipe, non capitano, il cui valore sia tra le genti di guerra più celebre e famoso, niuno il cui nome gli uomini militari con più allegria e più applauso festeggino. Il che egli ha con la bravura nell'imprese, con l'essempio nelle fatiche, con l'intrepidezza ne' pericoli, ma sopra tutto con la beneficenza non mai satia d'allargar la mano, non mai stanca di soccorrer i bisognosi e d'eccitare a opere virtuose gli animosi, conseguito. Non mi convien pretermettere l'inesausta eloquenza, della quale egli in più lingue valendosi, ora con breve e concisa, ora con diffusa e copiosa favella, ora con dolce e quasi melato, ora con efficace et arguto parlare ha rincorato gli aviliti, rinforzato gli stanchi, alenato i fiacchi, reso quasi lo spirito ai mezo morti. Certo sì come il re Pirro, col suo valor incomparabile nell'arme, il picciol regno d'Epiro dianzi di nissuna stima e consideratione rese illustre e chiarò a meraviglia; così Carlo Emanuelle ha l'importanza e forze del suo Stato, poco per l'adietro conosciute, palesato, e la fama della Savoia tra le genti straniere ampiamente disteso. Né si può facilmente decidere s'egli abbia più nervo alla pietà con l'arme, o splendore all'arme con la pietà, arrecato.</p></div2></div1></body></text></TEI.2>
