<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Della eccellenza e dignità delle donne</title>
      <author>Galeazzo Flavio Capra</author>
    </titleStmt>
    <extent>87 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001348</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trascrizione del testo di Galeazzo Flavio Capra</title>
        <author>Longo, Maria Paola</author>
        <publisher/>
        <pubPlace/>
        <date/>
         </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2005-05-21T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-21T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>

<front>
<div1><head>Dedica</head>

<opener><salute>Galeazzo Flavio Capella alli lettori.</salute></opener>
<p>Non son de sì rozzo ingegno che assai chiaramente non  comprendessi quanto meglio mi fora stato cercare commendazione  di avere tenuto nascosto (come meritava) questo mio libretto, che  publicandolo sperarne lode; e certamente tale era il giudicio che  già ne aveva fatto, istimando quello che non puoti onestamente  negare ad chi aveva ragione di commandarmi deversi almeno  tenere celato ad altri, per non manifestare la miaignoranza e  rudezza a chi era ignota, se la nemica fortuna non avesse voluto che  essolibretto già qualche tempo eziandio men corretto contra mia  voglia fusse in man d'altripervenuto. Per il che ragionevolmente  dubitandomi che come primieramente mi cascò da le mani, e forse  anco peggio iscritto, non andasse in luce, per emendare quello  errore incorro in questo altro, sperando solamente che la sua  brevità mi sarà più agevole ad impetrare perdono da chi  legendolo averà le dotte orecchie offese. Valete </p></div1>

<div1><head>Proemio</head>


<p>Suole alli erranti esser grandissima iscusazione e oltra ciò non  picciolo conforto, qualora veggiono molti, e massimamente i  stimati più savi, nei medesimi errori  inviluppati. Per la qual cosa  adiviene che pochi, anzi niuno che con sano occhio riguarda,  ha  ardimento di biasmare gli inamorati, conciosia che tanti e tali sono  quelli che si sono  lasciati e di continuo si lasciano ad amar  transcorrere, che par sciocca fatica voler riprendere un sì  universale errore. Per questo eziandio procede che agli amanti non  sta bene il troppo attristarsi de la sorte loro, imperò che il recusare  di sofferire quel che uomini di noi più degni hanno sofferto, non  par si convenga.</p>
<p>Ma perché molti in queste amorose panie invischiati, non avendo  ad ciò riguardo si sono  già doluti d'Amore e hannolo vituperato,  chiamando veramente sciocchi coloro che in  fanciullo ignudo e  ceco hanno le sue speranze fondate, altri più di sdegno accesi  che  consigliati, temerariamente hanno del sesso femineo detto quel che  solo a pensarne  è cosa abominevole. Perciò lasciando ora da  canto il respondere a coloro che Amore  vituperano, perché è  cosa in molti lochi scritta e da noi forse si reserva in tempo   migliore, emmi parso convenevole, non solo confutar la malvagità  d'alcuni che, per  voler con li crudeli morsi de la detrazione altri a  torto lacerare, sperano essere  forse da più essi istimati, ma  dimostrare a ognuno, anzi fare toccar con mano,  quanto sia la  nobiltà de le donne e quanto di gran lunga siano degli uomini più  degne.</p>
<p>Opera forse già da altri tentata, ma in sì rozzo stile scritta che per  aventura, se non  è dal suo autore, non sarà da alcuno altro tocca  mai, conciosia che non mi pare  ragionevole sì favorevole materia  a l'amorose donne scrivere in parlar latino e  massimamente in  quello latino, anzi rozezza, in cui si hanno eletto scrivere questi  baccalari de' frati i suoi sofismi per meglio chiarirne de l'inezie  loro. Ma de queste cose in altro tempo. Ora i' dico che  considerando quanta trascuragine sia scrivere cosa che non possa  con qualche diletto i lettori intertenere, ho voluto questo mio  picciolo libretto in prosa volgare scrivere, acciò meglio da ognuno  fusse  inteso e se non per altro, almen per la novità de la materia  non fusse disgradevole, volendo che questa mia fatica sia  sodisfacimento degli inamorati che, intendendo quanto da la natura   e dai cieli siano le donne privilegiate, gli sarà più piacere il  servirle e molto men noia il  correre in ogni periglio e patire ogni  tormento e danno per acquistare il loro amore. Solo una  grazia  voglio da le donne di questa mia fatica, che conoscendo per me di  quanta eccellenza  sono dotate, non insuperbiscano, imperò che la  umanitate è de le prime e più grate virtù vi  siano, da la quale  eziandio intendo commendarle, se prima brevemente raccontarò  quello che  alcuni temerari hanno ardimento oltra ogni dovere ne le  femine biasimare.</p></div1></front>
<body>

<div1><head>I</head>

<argument><p>De la cagione che ha mosso molti a dir male de le donne.</p></argument>

<p>Quello che abbi mosso il più de le genti a dir male de le donne,  credo che a niuno quasi sia occulto, imperò chi non sa che per  esser talvolta negato loro quello che  più in amore si desidera  molti e molti, parendogli già dover gli ultimi termini  de' suoi disii  aver guadagnati e trovandosi niente aver fatto, rivolto l'amore in   odio, ogni ingegno posero per trovare modo e via de vituperarle. E  così dove laude  e onore ne gli doveva seguire, che agli stimoli e  continue insidie de' petulanti giovani  immobili permanessero, essi  si sforzarono vergogna e danno recarnegli. </p>
<p>Tale Fileno (come recita il Boccaccio nostro) persuadendosi aver  l'amore di Biancifiore  guadagnato e poi riconosciuto il proprio  errore, acerbamente ne le femine inveisce. Non  altrimente il  medesimo autore, reputandosi da l'amata vedova schernito,  sdegnato il Labirinto  d'amore detto Corbaccio compose, nel quale  con sì gran fervore tante e tali cose scrisse in  vituperio de le  donne, che a chi lo ha veduto è malagevole pensar poter alcuna  cosa bona da loro procedere.</p>
<p>Altri per morte o per altro caso avendo la cosa amata perduta,  pensarono, forse  biasimando  quel che avere non potevano, al  dolore soccorrere. In questi fu già Orfeo che,  morta l'amata  sua  Euridice, in istrema desperazione messo (come disse quel  Fiorentino) mai amar  più donna non volse. La qual cosa non era  forse molto vituperosa ad uomo già attempato  e d'anni pieno, se  non avesse ad più abominevole vizio fatto la via. Le quali vestigia   seguendo alcuni infin al dì d'oggi, con poco riguardo dicono le  femine da manco esser che  la più vile carogna del mondo. Ad  questi non responderò io perciò che se non istimano far sì fatto  oltraggio alla  natura, manco istimaranno le ragioni ch'io le  opporrò. Sono eziandio alcuni che, ne li studi de le lettere  occupati più per investigare la  natura de le cose che per odio o  altro, dicono trovar per tutti li respetti l'uomo  esser di la femina  più degno e nobile. A' quali per far conoscere che non hanno col   giudicio saldo penetrato al profondo intelletto de' filosofanti, né  saputo il vero dal  falso discernere, a parte a parte risponderemo,  discorrendo per le virtù le quali universalmente più ne le donne  risplendono e confutando li frali argomenti che a questo  affermare  gli avevano indotti.</p></div1>

<div1><head>II</head>

<argument><p>Adduce le ragioni perché la femina sia da manco che l'uomo.</p></argument>

<p>Dicono adunque questi tali primieramente la femina non altrimenti  desiderare l'uomo che ne le cose naturali la materia desideri la  forma de la quale non può stare priva mai,  come vedremo dil  legno, quale tosto che per la virtù dil foco ha perduta la sua prima   forma, prende quella di l'acceso carbone. Se adunque la femina  similmente desidera l'uomo,  a chi è dubbio che l'uomo in nobiltà  non avanzi?</p>
<p>E da qui procede che l'uomo naturalmente ha in odio quella a cui  prima si congiunse, sì  come colei alla quale copulandosi perse  molto de la sua perfezione.</p>
<p>In contrario la femina ama l'uomo col quale conobbe quanto dolci e  soavi siano li venerei  congiungimenti e donde eziandio divenne  più perfetta che prima.</p>
<p>Dicono la femina ancora quanto al luoco esser men degna, perciò  che ella è sottoposta  e l'uomo sta sopra, se forse alcuna per essere  di a statura non montasse a cavallo secondo  il precetto d'Ovidio,  quale afferma questo di Andromache col suo marito Ettore. La  donna  ultra questo patisce, l'uomo è solo agente, per il che  procede che l'uomo in dignità ed  eccellenza superi la femina. Quello ancora chiaramente dimostra quanto li uomini siano più  nobili, che alle femine  sono li offici e civili e divini interdetti e le  leggi proibiscano non siano procuratrici,  testamentarie e molte  altre cose, quali tutte agli uomini solamente si riserbano, imperò   che della sufficienza delle donne molto se diffidano.</p>
<p>Oltra ciò l'uomo fu creato alla similitudine de Dio, ad effetto che  le sedie dil cielo   se riempiessero per la superbia de Lucifero e dei suoi seguaci erano  restate vuote, e di  tanta transcuragine anzi temerità fu la donna  che non temette divorare il vietato pomo; pel  cui peccato ne seguì  la dannazione universale de tutte le genti, tal che fu bisogno che il   figliuolo d'Iddio, ricomperandoci col proprio sangue, alla morte se  offeresse e per farci  conoscere la differenza di l'uno sesso a l'altro,  volse nascere uomo e non femina.</p>
<p>Ma se tu vuoi ancora più dirittamente riguardare non solo quanto  in nobiltà l'uomo superi la  donna, ma quanto ella sia brutto  animale e fedo, considera nel parlare latino la denominazione  de  l'uno e l'altro e vederai che l'uomo è detto da la virtù, la femina  da la fedità e brutteza.</p>
<p>Né lasciaremo da canto l'autorità de' poeti e de  tutti gli altri  autori che dicono in mille  luochi la femina esser cosa varia e  mutabile e finalmente tutti li mali che al mondo sono  accaduti  trovano da le donne aver avuta origine.</p>
<p>Ma pur quando queste cose, che gravissime sono, niente fussero, li  menstrui e le altre bruttezze e immundizie che da' loro corpi  escono, sono tante e tali che ogni gran bontà, ogni  eccellenza che  in loro fusse, avrebbeno forza di guastare.</p>
<p>Queste cose adunque in mille lochi scritte e da più raccontate, e  quasi da ciascuna persona  conosciute e viste, hanno sì  universalmente a tutti persuaso le femine esser men degne degli   uomini e, quello che più, al paragon vilissime, che paia non solo  cosa nova e non udita più ora volere il contrario affermare, ma  quasi eziandio impossibile.</p>
<p>Non per tanto avendo le ragioni chiarissime de dimonstrarlo,  cercarò di istirpare sì falsa  e sciocca oppenione da le umane  menti, sperando di questo aver grazia, e dalle donne che per  me  conosceranno la nobiltà loro, e dagli uomini che, intendendo la  eccellenza dil femineo  sesso, si reputaranno a gloria esser uniti da  sì   nobili vincitrici, persuadendomi ancora trovare iscusazione appo  ambidua, se con quella  eleganza e altezza di stile che desiderarìa  la dottrina e ingegno de alcuni, così uomini  como femine, non  scriverò questo mio libretto, imperò ch'io spero giudicaranno  questa materia  non comportare quella sonorità de le clausule e  quelle sentenze egregie che forse vorrebono. </p>
<p>Ma se compensaranno la novità de la cosa con la  bassezza del  stile, non dubito che o in tutto  o almeno in gran parte non restino  sodisfatti.</p>
<p>E per potere più chiaramente questo dichiararvi, farò come  sogliono i buoni geometre che  innanzi vengano alla demostrazione  de li angoli e figure loro, vogliono prima alcune cose  chiarissime  gli siano concesse, per le quali abbiano a provare le consequenti. Non mi debbe adunque da veruna persona esser disdetto che la  produzione d'uno più perfetto  effetto non dimonstri perfezione  maggiore, come in essempio: la purpura tinge il panno di  colore  rosso e parimente la laca, ma la purpura tinge in perfezione di otto  e la laca solamente di quatro, la purpura adunque sarà più  perfetta. Oltra ciò voglio che una cosa  che per accidente proibisca  alcuno bono effetto non toglia la perfezione de la cosa impedita,   sì come diremo d'uno ferro ben temperato il quale, per esser  rugginoso, non tagliarà sì  a ponto quanto uno altro di men  bontà ma polito e netto, non per tanto quello ferro pien  di ruggine  non perderà la sua perfezione. Non inconvenevole ancora è che  la denominazione  si faccia da le cose più degne, ma sopra il tutto  che la dignità ed  eccellenza in una cosa  più che in un'altra sia,  perché posseda più de beni o de l'animo o del corpo o de la  fortuna  o de tutti insieme.</p>
<p>E per puotere questo più chiaramente mostrare, devesi sapere che  la vera nobiltà consiste nel  possedere dei beni de l'animo, del  corpo e de la fortuna, ma quanto è l'animo dil  corpo e di la  fortuna più degno, tanto più sono i beni che indi vengono.   Questi beni de l'animo, sì come dicono i filosofanti, parte  consistono ne l'opre esteriori,  parte ne l'intelletto. Ne l'opre sono  prudenza, iustizia, fortezza e temperanza. Li  beni de l'intelletto  alcuni dividono in pratico e in speculativo; nel pratico mettono la   magnanimità e dilezione o vero amore, imperò che il desiderio   de far cose grandi e l'amare da pratica e consuetudine procede; nel  speculativo dicono  esservi la dottrina. Li teologi solamente tre  virtù, cioè carità, speranza e fede.  Ma conciosia cosa che niente  importi quale di queste partizioni sia più vera, scrivendo a  donne  amorose specialmente, non a filosofanti questa materia,  procederemo per tutte le  annoverate virtù, perciò che ad alcun  non è dubio che virtù non siano e concludendo in  quelle le  donne essere degli uomini più eccellenti, sarà la intenzione  nostra fermata.</p></div1>

<div1><head>III</head>

<argument><p>Della  carità de la donna, speranza e fede.</p></argument>

<p>Prima adunque nella carità, quale como dice l'apostolo è de  l'altre virtù maggiore, la  donna è vincitrice. E questo vedemo  per isperienza senza altro essempio, imperò che le donne  più  frequentano le chiesie e li divini offici e hanno d'ognora più per le  mane i paternostri  e li officioli che li uomini. Né bisogna costoro  n'adducano che visitano li tempi solamente  per esser vaghegiate,  perciò che anzi gli uomini ne fanno intendere quanta sia la loro   malvagità, che sempre appigliano le cose al peggio, e certo non so  quello si faranno de  l'opre cative quando de le buone hanno  ardimento condannarle; oltra che se in questo è  peccato alcuno,  solamente è degli uomini, quali vedemo ne le chiesie in circoli  posti  sì intentamente vaghegiar le donne come si fossero ne' teatri  a mirare qualche novo  spettacolo e l'uno a l'altro insusurarsi  all'orecchie dicendo: "Vedi mona tale", "Quella pare con quelle  poppe che paiono dui mantici che gonfiano",  e mille altre cose che  sarìa soverchio e forse poco onore a scriverle, dove le donne tacite   e vergognose con gli occhi bassi non ad altro attendono che a' suoi  paternostri. Ma per tornare alla carità, nui vedemo naturalmente le  donne più pietose,  più misericordiose verso poveri, più  volentieri far la elemosina. Legge di Paula, di  Marcella dil beato  Ieronimo, legge di Melania quale recita il Petrarca nella Vita   solitaria, che pare grandissima maraviglia una donna aver speso  uno regno in lemosine.  Che diremo di Elisabeth, figliola dil re  d'Ungaria? Di Elena madre di Constantino, che  edificò Terra  Santa, ornò tante chiesie? Che diremo de molte altre, quali lascio  per non  esser fastidioso? </p>
<p>E per non pretermettere de la speranza e de la fede, chiaramente si  vede quanto in queste due  virtù le femine vagliano, imperò che  dove ne' casi adversi gli uomini biastemiano Dio e santi  e talora si  dispongono presso che  disperati a trapassar la vita sempre in  sceleragine, le  donne dicono- Sia Dio lodato- e alora più  ricorrono alla devozione come a fontana di salute. Che diremo de la  fede? Conciosia che noi leggiamo che ne la morte di colui, il quale  morendo  ridusse tutta l'umana generazione dannata a perpetua  morte ad immortale vita, li uomini  eziandio che infiniti miracoli  prima veduti avessero, aver perduta la fede e ne le donne solamente  esser rimasa. E se pur questo non basta, piglia argomento da l'arte  magica, e queste incantazioni, quali lasciamo andare che vere o  false siano imperò che al presente  non appartiene ciò  investigare, tutte ne la fede consistono, credendosi certamente con   sue parole trar la rotonda luna e le scintillanti stelle dil cielo e con  sugo d'erbe e  altre sue novelle gli uomini in bestie tramutare, e  universalmente più sono femine che  maschi incantatori ritrovati,  come avemo di la tebana Manto, di Medea, di Circe e  finalmente de tutte le donne de Tessaglia anticamente, e ne' nostri  tempi ancora nui  vedemo queste incantatrici da nui chiamate  streghe, con più constanza che li uomini  perseverare ne la sua  falsa credenza e non risparmiare d'esser nel foco abruggiate per   vivere e morire ne la loro sciocca oppinione.</p></div1>

<div1><head>IV</head>

<argument><p>De la iustizia.</p></argument>

<p>Detto de le tre teologiche virtù, seguita a dire de la iustizia, quale  così tra le virtù tiene il primo luogo come faccia tra le minori  stelle il risplendente Lucifero.</p>
<p>Ma conciosia che la vera iustizia non si separa da la carità mai, la  donna, che di gran  lunga ne la carità avanza, consequentemente  è ancora più iusta. E che questo sia vero,  non dicemo noi che  Dio è iustissimo perciò che de tutti i beni è donatore? E scrive  Tullio  che parte de la iustizia è la liberalità. Ma perché alcuno qui se potrìa contrapormi e dir che più  essempi de liberalità negli  uomini si ritrovano e che tutte quante  le liberalità che mai donne usassero non sarìano  al parangone de  le effusione e larghezze de uno Alessandro o de uno Cesare e molti  altri,  ad questo brevemente rispondendo dico ch'io non stimarò  mai non L. Silla, non Iulio Cesare,  non gli altri principi e tiranni,  quando li beni de' suoi contrari donavano a quei che le  loro parti  avevano seguiti, pel cui mezo s'aveano acquistata facultà di donar  l'altrui  ricchezze, esser stati liberali ma più   tosto dannosi al mondo e robbatori, imperò che il liberale debbe il  suo donare, non l'altrui.</p>
<p>E quantunque questa risposta sia non cattiva, ce n'è una altra  ancora al mio giudicio  migliore perché, parlando da cristiano, nui  vedemo gli uomini le loro magnificenze usare più  tosto per  pompa e per acquistarsi nome de liberale che per zelo de iustizia,  dove le donne  più volentieri porgono a' poveri la elemosina, più  volentieri accrescono gli ornati de le  chiesie, più sono  misericordiose universalmente ne l'altrui bisogni, più hanno  edificati  spedali e altri luochi fatti a simili servigi, non per  acquistarsi altra gloria al mondo  che per una innata bontà ne le  menti loro.</p>
<p>Se l'addutte ragioni ancora non sodisfano, vedi che coloro che  fanno contra la iustizia  li robbatori, ladri, masnadieri e amazzatori  de genti, tutti quasi sono uomini e non femine;  e questo aviene  perché la speranza che il peccato per la loro fortezza debbia esser  impunito,  gli presta animo ad mal fare.</p>
<p>Questo considerando il filosofo disse che tra tutti gli animanti  l'uomo è ottimo, ma,  se fassi da le leggi alieno, è il pessimo.  Vedi che il filosofo parlò cautamente, perchè uomo nel parlar  latino e greco importa maschio e femina. Ne la bontà adunque la femina incluse, dicendo tra tutti gli  animanti l'uomo è ottimo,  ne la cattività la escluse, ma se alieno  fassi da le leggi, e non disse aliena.</p>
<p>Che la iustizia ancora sia ne le femine più che ne' maschi, quello  apertamente il  dimostra che la iustizia si pinge donna e non uomo.  Ed essendo questo fatto per universale consentimento di tutta gente,  devesi credere  non esser fatto senza ragione. Da la iustizia  procedono molte altre virtù ne le quali  parimente le donne  trapassano, cioè innocenza, religione, pietade, amicizia, affezione,   umanitade.</p></div1>

<div1><head>V</head>

<argument><p>De la fortezza.</p></argument>

<p>Non altrimenti la candida stella di Lucifero non si allontana mai dal   fiammegiante carro di Febo che faccia la fortezza da la detta virtù,  che  già partendosi  da la terra per fugire la sceleragine degli  uomini, ultimamente rimase tra gli abitatori  de le ville. Il che se  così è, che esser altrimenti non puote, certissimo è che  trapassando le donne ne la iustizia, parimente ne la fortezza sono  superiori, perché quello mi pare singulare e meraviglioso effetto  di fortezza vincere la cupidigia di mal fare.</p>
<p>E se tu voi di questo essempi, quanti ne trovarai di fortezza d'animo  più ne le donne che  negli uomini? Non avemo noi di quella che  immeritamente condannata da Filippo di Macedonia,  con forte  animo essendo menata al supplicio disse: "De sì iniusta sentenza  non me appellarìa  da altro che da Filippo, ma sobrio". Vedi de  Cleopatra che per non esser nel triumfo condotta,  sostenne  voluntariamente li crudi morsi de li velenosi aspidi. Né lasciarò di Evadne che fortemente volse, ancora viva, le sue  fiamme nel funereo rogo dil morto marito Capaneo mescolare.  Che dirò di colei che avendo inteso la morte del marito,  essendogli ogn'altra guisa di  morte negata, non dubitò li ardenti  carboni divorare? E di quella altra che avendo  sforzatamente la sua  pudicizia perduta, con l'acuto coltello aprì 'l suo casto e  disdegnoso  petto? </p>
<p>Innumerabili saranno li essempi, se vorrò de le donne todesche e  de l'altre tutte che  l'antiche e moderne istorie rivolgendo se  ritrovano, racontare, quali consigliatamente  ora pretermetto  perciò che ne la magnanimità molte se ne riserbano, quale è per  questa  cagione da la fortezza in questo mio libretto divisa, imperò  che la magnanimità consiste  circa il tentare le cose grandi e  malagevole, la fortezza in vincere la doglia, il timore  e le passioni  de l'animo. Ma quale è maggior doglia che la morte? Quale più  timore che de'  figliuoli? Quale maggior passione che la cupidità?  E pur si vede più donne con forte  animo esser a la morte corse,  più donne avere i figliuoli exortati a non fugire di volere   onoratamente morire, anzi che con vergogna vivere. E non so se  oltra Bruto e Torquato  d'altrui si leggia che i figliuoli a morire  giamai exortasse, dove de donne molti e  quasi infiniti essempi si  ritrovano. E non avendo tanto mai contra la iustizia le   donne quanto li uomini operato, manifesta cosa è ancora che con  più fortezza vincono le malvage cupidità che ne l'umane menti  talor risorgono.</p></div1>

<div1><head>VI</head>

<argument><p>De la prudenza.</p></argument>

<p>In compagnia con le già dette virtù se ne vene la prudenza, quale  non mi si torrà che non  sia de le donne o in tutto o in gran parte  almanco, per ciò che ognuno sa, niuna cosa esser  tanto alla  prudenza contraria quanto li subiti avenimenti de l'ira, li quali dove  una  volta ne le donne, negli uomini mille accadono, non però per  loro colpa ma per diffetto  più tosto de la natura, che avendo gli  uomini di più caldezza composti, per menor cagione  talor si  turbano ed escono per soverchia colera di se medesimi. E pel  contrario le donne,  essendo de più fredda complessione, manco  sono soggiette a queste repentine turbazioni  e tutte le azioni sue  più quietamente e consigliatamente fanno.</p>
<p>Ma quindi nasce un non piccolo dubbio, che gli è universale  opinione che quella prudenza,  quella accortezza che ne le femine si  ritrova, tutta sia in saper trovar consiglio in  qualche  subito  avenimento, ma che poi pensatamente la sua cautezza nulla vaglia,  e si dice che gli  uomini sanno meglio maturamente provedere alle  loro cose e che le donne quello non fanno  in uno instante non  faranno mai più. Ma questo dico io esser contra il corso di la  natura,  quale di necessità è infallibile, imperò che la frigidità  fa la persona men tumultuosa e  più quieta. E tal precipitarsi in  tutte le sue facende aviene per influsso de la sanguinolenta  stella di  Marte, alla quale le donne non sono in parte alcuna soggiette. </p>
<p>Ma fa ch'io ti conceda che le femine pensatamente poco o nulla  vagliano, che cosa repugna  che li consigli così alla sproveduta  non siano buoni, anzi migliori di quei longamente  pensati? Perciò  che nel più de le cose non è tanto bisogno di consiglio quanto di  celerità;  mentre a Roma si consigliava di mandare ambasciatori a'  Cartaginesi, Annibale espugnava  Sagunto; se le femine romane  avessero consigliate più tosto si sarìano resciolte di ciò   avevano a fare in quella bisogna, e la guerra che decesette anni  tenne Italia in grandissima  calamità, si sarìa in Ispagna  terminata. Vedi quanto necessari siano li subiti consigli;  diceva  Iulio Cesare, quello animo eccelso e Dio ne le battaglie, che le cose  grandi bisognava  assaltare senza troppo deliberare e più spesse  fiate con presteza meglio se ne veniva a  capo. E Tucidide scrive  che le cose subite dimostrano e fanno isperienza de l'ingegno. Né voglio però che tu credi che le femine prendano li subiti  consigli ne le loro bisogne  così senza discorso, ma per la bontà  de l'ingegno discorreno velocemente e sanno elegere  il meglio. La  qual cosa procede perché hanno li spiriti più sottili e più tosto  penetranti  alla virtù intellettiva, che giudica poi quale cosa sia da  seguire e quale da rifiutare;  e se pur è in loro alcuna frigidità che  potesse ritardare il discorso che necessariamente  si ha ad fare in  tutte le cose, dico che tanta è la sottiglieza de l'ingegno loro, qual  è  cagione del sapper subito ne' bisogni iudicare, che ne vene un  temperamento sì ben condito  che non è caso sì repentino a cui  la donna non sappia quasi prender partito, come potrei  per molti  essempi dichiarare se i' volesse ora scrivere novelle o storie e non  cose naturali.</p>
<p>Ma per venire omai più alle particularità de la prudenza, non è  comune consentimento di  tutta gente che non sia meno virtù  sapper conservare le cose acquistate che guadagnarle?  Come egregiamente disse Augusto, maravigliandosi di Alessandro  che dolevasi per non saper  trovare ciò che avesse ad fare poi che  soggiogato tenesse tutto l'universo, como che magior  fatica non  fusse il regerlo tranquillamente che averlo vinto. E pur la  conservazione de le  facultà e de le cose acquistate e il governo de  la casa appartiene alle donne, e ogni giorno  si vede che le case  vanno male dove non siano donne al governo deputate. Facci  l'uomo  mercanzia, non tema di correre tutti i mari e con quelli ogni  periglio per guadagnare  e accumulare robba alla crescente prole,  ogni fatica infine è vana se la discreta moglie  non ha gran  riguardo alle facultà e robbe guadagnate dal marito. Quante case  sono de'  magnati e principi, ne' quali, per non essergli governo di  donne a cui la cura appartenga,  si vive con tanto desordine che  più commodamente se starìa al spedale magior de Milano,   quello me 'l dichi che ha vivuto e vive a corte, ch'io so chi non una  volta l'ha provato.  Quante si vedono   andare ogni giorno di male in peggio e a l'estremo annichilarsi per  la medesima cagione?</p>
<p>Quante sono quelle pel contrario che sempre sono cresciute e  crescono ogni giorno per esser il governo in mano di donna, che  non dia danno ma utilità e profitto grandissimo? I'so che  sono  molti uomini illustri e onorati, e ne la nostra città e altrove, che  saviamente  consigliati lasciano il governo de le cose familiari alle  loro moglie. Né credo se ne  pentano, imperò che vedemo le case  loro sì nette, sì munde, sì ornate che gli è un  diletto grande a  vederle, e secondo le stagioni e qualità de' tempi vivono   splendidissimamente, avendo prima preparate a tempi suoi le cose  bisognano a l'uso de  la casa, dove le corti e palazzi solamente da  uomini non governati ma dissipati paiono  tanti porcili, sì sono  affumicati e pieni d'ogni tempo de' monti di letame. Che dirò io  de' figlioli de questi tali, se per aventura ne hanno, che il più de le   volte  sono grandi di età di deciotto e venti anni, che non è nel  vestire loro e quello de' suoi  fanti a pena differenza veruna, sì gli  lasciano andare senza riguardo alcuno? Pensa  quello sarà de'  costumi. E da qui procede che oggimai si trova tanta copia de certi   giovanacci cresciuti inanzi al senno che paiono, ritrovandosi al  conspetto talor de' valenti  uomini, tante biscie tratte a l'incanto. Ma  la savia femina non solo ottimamente governa la  casa sua, tenendo  conto e de l'entrata e de l'uscita, ma veste eziandio  convenevolmente i  suoi figliuoletti, dilettandosi fargli reverenti e  costumati e valenti uomini nei studi de  le littere e altre cose  lodevoli.</p>
<p>Né bisogna che qui alcuno m'impugni che sotto pretesto di questo  governo se ingegnino  d'occupare la signoria, non solamente sopra  la facultà e fanti di casa, ma ancora sopra  mariti loro, imperò  che questo non è un torgli il sceptro e 'l dominio de mane, ma un   levargli i pensieri e le quotidiane fatiche; e stolto veramente è  colui che non desidri de  avere o matre o moglie o sorella od altra  che fidelmente amministrando il regimento di casa,  gli presti  occasione di vivere quietamente e con tranquillità d'animo; e ultra  ciò qual  maggior consolazione, qual maggior felicità può avere  l'uomo che una discreta moglie? Con  la quale, quando ritorna la  sera a casa, communicando le sollicitudini e le cure che lo   premono, gli pare di via maggiore peso che dire non si puote  allegerirsi, avendo chi de  le sue calamità con seco equalmente si  doglia e de le felicità chi se goda   ancora più di lui. E se per aventura si ritrovano alcuni che dicono  essergli aviso, quando  la sera tornano da le loro moglie, tornare  como Sisifo al sasso infernale, questo più tosto  ne denota la  malvagità loro che de le femine, imperò perchè bacciano  l'altrui, la loro moglie  è forza gli puti, como di questo parlaremo  più amplamente ne la temperanza.</p>
<p>Ora per mostrare quanto dolce cosa e soave sia la moglie ben  costumata, dico non per altra  via meglio e più onestamente  fuggirse la solitudine, quale è madre d'ogni tristezza e   malinconia, e se n'accade o infirmità od altra cosa che ci molesti,  niuna persona è di cui si  possiamo né debbiamo fidare più,  quantunque questa fidanza non per altro si pone in alcuno,  se non  perché lo stimamo così prudente che non se lassi in errore  transcorrere e così iusto  che inganno in lui non ci abbi luogo. Meritamente adunque devesi ne la donna aver fede, conciosia che e  di prudenza e di iustizia  (como è detto sopra) l'uomo trapassi. La  quale cosa assai apertamente ci dimostrano le leggi,  quali la donna  in manco età absolveno da la tutela che non fanno gli uomini,  perché più tosto  per loro prudenza sanno regolare le cose sue; e  questo parmi sì gran testimonio de  la eccellenza del femineo  sesso, essendo iscritto per tanti imperadori e consuli romani  e altri  uomini  illustri che già le leggi fecero, che estimo esser una  rustica pertinacia  più oltra desiderarne. Ne la prudenza si serrano  accorteza, desio, agevolezza de imparare,  intelletto, ragione e  discrezione o vero circunspezione.</p></div1>

<div1><head>VII</head>

<argument><p>De la temperanza.</p></argument>

<p>L'ordine richiede a dovere de la temperanza dire, la quale como a  l'uno e l'altro sesso par  sì convenga, de le donne maximamente è   propria e principalissima  lode, imperò che da  la temperanza ne  seguono vergogna, modestia, abstinenza,   onestà, sobrietà e pudicizia, cose tutte che, se pur una senza più  de queste ne la donna  manchi, ogn'altra loro virtù è machiata e  guasta, in guisa che tutta l'acqua d'Arno non  la laverebbe. Ma che di questa virtù e de le conseguenti più di l'uomo dotata  ne sia la femina, assai  agevolmente si prova, presupponendo quello  che da tutti è concesso, cioè la donna sia più  lasciva e più  cupida naturalmente de li venerei congiungimenti, nondimeno la  donna con maggior  constanza vince li carnali desideri, e quasi  infinite donne se ritrovano che, contente de uno  uomo, senza più  sono pervenute agli ultimi anni, dove gli uomini sono rarissimi,  anzi  forse è niuno che accadendogli l'opportunità, voluntieri non  experimenti se siano più dolci  e saporiti i basci de l'altrui che de  le loro moglie; e tanto è  cresciuta la perfidia de  li mariti, che se  alcuno forse si ritrova più continente che tale occasione non  ricerchi,  è dagli altri stimato uno scioccone.</p>
<p>Per questo Aristotele, non ignorando la loro mala consuetudine,  advisagli che debbiansi  guardare da le strane femine. La quale cosa  non fa de le donne, quantunque i poeti abbaiano  che niuna è che  neghi purché commodità ci sia. Ma lasciamoli abbaiare quanto  vogliano che,  perchè alcune state siano che la loro sfrenata  cupidità non abbiano voluto vincere, non mi  si torà però che  innumerabili non siano quelle che maravegliosi effetti di  continenza abbiano  dimostrato, e quindi si conosce la virtù, la  quale consiste ne le cose ardue e malagevole.</p>
<p>Ma se gli è vero quello diceva Eraclito che più faticoso sia  resistere alla voluptà che alla  iracondia, quante laudi fora convenevole dare a quelle donne che  né le longhe peregrinazioni  de' mariti, né i mali portamenti de  quelli de quelli, né i giusti sdegni hanno possuto  svolgere a  rumpere la data fede e violare il maritale consorzio? De le quali e  ne le antiche  e ne le moderne storie ne sono piene mille carte e de  quali il nostro volgare poeta Francesco  Petrarca ne ha trovato  grandissimo numero da riporre nel Triumfo de la Pudicizia, dove  quello  degli   uomini è pochissimo. Per la quale cosa volendo i Romani  consecrare uno tempio alla pudicizia, elesseno una femina e non  uomo che lo consecrasse, sì como quella che di continenza e  onestà  di vita trapassare iudicavano.</p>
<p>Il che parve Dio volesse farne intendere quando, doppo la  creazione di Adam, disse: "Facciamo uno aiuto a l'uomo, cioè a la  sua fragilità".</p>
<p>Questo eziandio ne dimostrano le leggi, le quali, vedendo  rarissimo, anzi per dir meglio,  niuno essere chi servi la fede al  marital letto, non hanno con alcuna pena castigati gli  adulteri,  secondo quello volgarissimo detto: quello peccato in cui molti  transcorreno passa  impunito. Ma la rarità de le donne che  attendeno a simile novelle fa che quando una per  disaventura vi si  incappa, tutto il mondo gli va dietro e grida: "Dalle, dalle, dalle". E  se tu voi per conclusione un bello argumento de la donnesca  onestà, considera la natura,  che nulla cosa mai fa indarno, la  quale per coprire quelle parti ne la donna che hanno aspetto  men  che onesto, ha  fatto, como è visto per isperienza, che il femineo  corpo, notando col  ventre in giù, eziandio doppo la morte copre le  parte vergognose, quantunque secondo il comune  corso dovessero,  come fanno gli uomini, con la schiena notare, essendo le parti da  retro più  gravi, e naturalmente le cose gravi dovendo tendere a  l'in giù, se la natura amica de le  donne non  avesse a la onestà  loro avuto riguardo.</p>
<p>Ma che bisogna cercar altro testimonio de la temperanza e  pudicizia de le donne se non noi  stessi, cioè gli uomini tutti, che  credo niuno si ritrovi in cui sia qualche spirto e punto  di gentilezza  cui non aggia talor la vaghezza di qualche donna con alcuna  scintilla d'amore  scaldato il petto, e pare il più de le volte, con  tutte nostre arte d'armeggiare, giostrare,  ben parlare, andare ornati  e mille altri studi per più piacergli, restiamo de' nostri desideri   scherniti.</p>
<p>Vedi la continenza di quelle eziandio che si possono dire ne' mariti  poco   aventurate, perciò ch'io conosco molti che, non che sostenessero  da alcuna esser pregati,  ma per ogni minimo cenno fattogli da  qualche succida, marcida, brozzolosa e stomacosa  gaglioffa,  lasciando le loro donne nobili, morbide e belle a casa, gli volaranno  a  dietro diece miglia como fa l'avoltoio a la carogna, non pertanto  le valorose donne  sosteneranno pazientemente li mali portamenti  de' mariti e vincendo con forte animo le  iniurie a loro fatte, non  solamente non faranno, como se dice, che quale asino dà calci  in  parete tale riceve, ma ancora con destro modo se levaranno da  dosso le sollicitudini  e stimoli datigli da loro amatori, quantunque  infinita sia la schiera di coloro che, per  parere più d'uomini,  quando tra loro si ritrovano dicono le più gran buggie dil mondo,   gloriandosi d'avere avuta or questa o quell'altra a' suoi piaceri, cose  tutte falsissime;  e se per ogni volta che tali menzogne sono dette  ne cascasse loro un dente di bocca,  bisognarìa che la maggior  parte alla lombarda mangiassero zuppe, perché io so certissimo  le  donne tutte, e tra l'altre le cortigiane (dico le nostre non quelle di  Roma) non essere  sì pieghevoli e inchinevoli come costoro  estimano, avegna che molte, di nobiltà e de ingegno  dotate  quanto alla donnesca onestà si conviene, usino in parlare e ridere  con gli uomini  qualche piacevolezza, da la quale cosa non si dee  fare argumento di catività, imperò che  il male oprare vol  silenzio e questa dimestichezza che in molti luoghi usasi, como che  a  tutte le donne non stia bene, a coloro massimamente è disdetta  che per loro basso grado e  tenue facultà gli è mistieri  procacciarsi donde mantenere la famiglia sua.</p>
<p>Ma per no andare più longe vagando, dico conciosia che la donna  (como è detto di sopra)  è più prudente, necessario è ancora  che sia più temperata e imperò ogni volta che  qualche stimolo o  qualche desiderio men che onesto si sveglia, la vergogna e il timore   de l'infamia se gli para avanti dicendo: "Dove, stolta, vuo' tu per un  poco di piacere  tutto l'onore già acquistato, quale più di la vita ti  deve essere caro, arrischiar e in un punto perdere? Non fora men  male, qualora tal cosa   di te si sapesse, che fusti morta in fascie o vero così viva  sotterrata? Ma como poi  tu pensar che non si sappia mai? Certo se  altri no 'l dichi, colui con cui di te farai  il suo piacere, nol potrà  tacere". Queste cose adunque considerando e in sé raccoltesi   mettono il freno a l'appetito, ma  l'uomo in tanti luoghi e quante  volte la opportunità  gli accade o che la lanza si drizi per potere  correr uno aringo, non risparmia mai di far  che messer Mazza entri  in la valle oscura. </p></div1>

<div1><head>VIII</head>

<argument><p>De la magnanimità.</p></argument>

<p>Dirò ora de la magnanimità, la quale ne le femine tanta si ritrova  che quantunche sia  in loro, come ho già detto, naturalmente più  desiderio de'carnali congiungimenti, non  per tanto non s'è udito  ancora mai che alcuna per atutare la voglia sua richiedesse l'uomo   de sì fatta bataglia, anzi sempre con animo eccelso e troppo  generoso sostengono de esser  non una volta ma mille e mille  pregate, e Dio volesse ancora che non indarno, perché leve   parerìa la fatica de porgere tanti preghi se una volta almanco  fossero exauditi, né  solamente circa li notturni combattimenti  consiste la loro magnanimità; ma noi leggemo ancora  di  Cleopatra che in gettare le immense richezze non volse cedere a  quei ricchissimi imperatori  romani.</p>
<p>E ne le sanguinolente guerre sì grande è il numero de le donne  che hanno fatto cose  maravigliose e quasi incredibili, che non solo  non cedano agli uomini, ma ancora gli  adeguano e oso dire gli  vincono. Se volemo comparare il fatto de la vedova ebrea quando  dal  padiglione de' nemici portò il capo d'Oloferne, la memorabil  vendetta de Tomiri contra colui  che gli aveva il figliuolo ucciso, li  vari   eventi ne le lunghe battaglie di Zenobia, l'animo invitto de le donne  aquileiane quali,  essendo la loro città da Maximino imperatore  assediata, quasi a l'estremo redotte, si  tagliorno i capelli e diedergli  a' loro mariti e fratelli per far le corde agli archi acciò  potessero  fin a l'ultimo defendersi.</p>
<p>Il somigliante fecero le Cartaginesi contra il minor  Africano e il  romano essercito.  Fecerlo eziandio le Romane quando pel  francesco furore furono assediati in Campidoglio  avante che il  buon Camillo, dimenticata la ingiuria fattagli da l'ingrata patria, a  tempo  la sovenesse, per il che fu poi consecrato un tempio a la  calva Venere. Né lasciaremo de le donne di Persia che una volta  vedendo li loro mariti, parenti e   fratelli ne la battaglia fugire, fatteglisi arditamente a l'incontro,  poiché con parole  non poterono la loro fuga castigare, levatesi in  alto i panni gli mostrarono quelle parti  che la natura con ogni  studio s'ingegnò di coprire, interrogandogli se forse volessero ivi   entrare e ascondersi, e così li costrinsero ritornare a la battaglia. Che diremo de le Spartane? Le quali a' loro figliuoli andando a la  battaglia, poscia che  avevangli armati, gli acconciavano alla  finestra il scuto dicendo: "O con questo o in questo",  facendogli  intendere che o morti o vivi a casa onoratamente ritornassero, né  per pusillanimità  e timore si rendessero a' nemici pregioni. Per la  qual cosa assai mi maraviglio, onde sia  intrata a' nostri tempi la  consuetudine de non torre le arme da man di donne quando  andiamo  alla guerra o in altro viaggio. La quale usanza come  scioccamente fu introdutta così devesi  rompere, né d'altrui mani  mi parrìa più convenevole prendere l'arme che da le donne  amate,  perché io porto ferma oppinione che più animosamente  ciascun le adoprarebbe.</p>
<p>Lascio da canto innumerabili che si potriano racontare ne' marziali  conflitti a qual uomo si sia non inferiori, Antiope, Mirina, Orizia,  Ippolite, Menalippe e Pentesilea, che prima trovò la scure.  Marpesia e Lampedo figliuole di Marte,   Camilla regina de' Volsci e Bundvica de Britannia quale, udita la  crudelità di Paulino Nerone  che prendeva le donne e per i capelli  le sospendeva, passato il mare con validissimo essercito  venne in  Francia e uccise tutte le genti de Paulino, facendo a lui patire la  medesima pena che  egli immeritatamente aveva fatto a le donne  sostenere.  Lascio molte altre che sarìa troppo prolisso e soverchia  fatica a raccontare e   concludendo dico che affaticansi gli uomini quanto vogliono in fare  cose grandi e malagevoli,  le quali pare più a loro per gagliardezza  del sesso suo appartengano, nondimeno non mi si  torrà che  infinite non siano state quelle donne che di magnanimità abbiano  fatto prove  sopra naturali, quali in loro sono tanto più mirabili e  degne quanto per la loro imbecillità  e aviso gli siano più  disdette.</p></div1>

<div1><head>IX</head>

<argument><p>De la dilezione e amore.</p></argument>

<p>Resta a provare de la dilezione o amore, la quale tanto più è ne le  donne quanto che di  prudenza trapassano, imperò che, como  scrive Aristotele, la natura ha dato al più prudente  sesso la cura  de' figliuoli, la quale è opera de singulare amore, sì como noi  leggemo di Cornelia matre de li Gracchi, che a quella matrona  campana quale gloriavasi de tante  sue richezze, gemme e  vestimenti, mostrò i soi figliuoli dicendogli: "Questi sono li   ornamenti miei".</p>
<p>E lasciando andare de l'amore a' figliuoli portato, perché pare  quasi impossibile che  altramente sia, avendoli pur nove mesi con  tanta cura e solicitudine nel proprio ventre  portati e nutriti, che  diremo de l'amore verso e mariti? Il quale avegna che ogni amore  sia quasi una cosa infinita ad volere considerarlo, nondimeno  questo tutti li altri  trapassa, per il che Valerio prudentemente ne  scrisse ne' suoi Gesti memorabili un  capitolo e pel contrario non  pose quello de' mariti verso la loro moglie, perché  molto averìa  penato a trovarne alcuni essempi, dove molti de femine valorose si   ritrovano che hanno mille pericoli corsi e sonosi mille volte alla  morte esposte o  per la salute di quelli o per non vivere doppo il   loro fine e giorno estremo, come fece Alceste, Ipsicratea,  Artemisia, Laodomia, Evadne, Valeria, Porzia, Deidamia, Argia,  Fila figliola de Demetrio,   Stratonica di Deiotaro, Livia di Augusto, como si scrive etiam de le  donne de India le quali,  secondo la loro consuetudine  abbruggiando i corpi de' mariti, vive ne la fiamma del funereo  rogo  dentro si gettano, estimando convenevole al maritale amore con  quelli insieme vivere e  morire.</p>
<p>Quanto eziandio a l'amore che per bellezza o laudevoli costumi o  proprie virtù i giovenili  cori invesca, credesi per molti autori le  donne vincere, imperò che   essendo ne le ombrose case nutrite ociose e quasi in solitudine,  cose tutte aconcie a  secondare li piaceri d'amore e toltigli mille  altri studi agli uomini concessi di ucellare,  cacciare, giostrare,  armegiare, li cui piaceri hanno forza ogni fiamma amorosa  estinguere,  che gli resta altro se non con pensieri continui nudrire  il foco che le consumma? Sì como  l'amoroso poeta Ovidio  introduce Ero scrivere a Leandro: voi ora cacciando, ora piscando,   ora bevendo, ora in mille altre cose trovate ove spendere li ociosi  tempi senza noia, a me  non rimane altro che ognora più  ferventemente amare.</p>
<p>Non per tanto a me pare più per isperienza che per altra ragione  che questa disputazione  sia molto difficile da diffinire, vedendo  infinito il numero di quelli che indarno a dietro  loro s'affaticano, e  io l'ho già non una volta isperimentato, ma bene estimo coloro  felicissimi  a cui è licito godere dil loro amore, senza temer di  cosa che gli perturbi, e quelle donne  essere da più che vincendo  ne l'altre virtù non consentano in amore esser vinte, nel quale   cedere sopra ogn'altra è cosa turpissima.</p></div1>

<div1><head>X</head>

<argument><p>De la dottrina.</p></argument>

<p>De li beni dell'intelletto rimane a vedere de le virtù speculative o  vero de la dottrina,  la quale alcuni uomini invidiosi hanno cercato  con scherni e risa volerla dissimulare,  infingendosi nove cose de la  sapienza feminile quasi como vogliano si creda tanto ogni femina   essere più bestiale e pazza, quanto è più savia e ben parlante  estimata, persuadendosi, perché  le donne non vadano a Pavia a  studiare leggi, che nulla sappiano e che da nulla sia il loro  ingegno  e consiglio.</p>
<p>Ma non cade la disputazione nostra in queste cose; conciosia che  perché non si essercitano,  non mi si tole (posto che spendessero il  loro tempo nei studi, como fanno gli uomini) non  facessero quello  profitto e più che essi facciano. La quale cosa assai  manifestamente si è  veduta ne' tempi antichi di colei cui la tarda  venuta dil giovane Faone spinse a  precipitarsi e fiaccarsi il collo da  la rupe   Leucadia, la quale così per li colti e limati suoi libri meritò il  nome di optima  dicitrice  in versi e di poetessa, come già tra i  poeti Omero. Legesi ancora di Corinna tebana che  tratta in iudicio  vinse Pindaro, quale incomparabile è da molti latini estimato, ed  Erinne  compose trecento versi al parangone de quelli de Omero. Quante donne ancora si sono già ritrovate nei studi de le littere  eccellenti? come già le romane Cornificia, Ortensia, Sulpizia,  Paula e Marcella, de   quali scrive il beato Ieronimo, Polla moglie di Lucano, Calpurnia di  Plinio,   Lelia socera di Lucio Crasso oratore, la quale per la eleganza de la  lingua e prontezza  d'ingegno esso più voluntieri udire soleva che  non faceva Nevio o Plauto. Fu eziandio Proba,  moglie di Adelfo  proconsule romano, che de' versi vergiliani con maraviglioso  artificio  scrisse il Testamento vecchio e novo e si può dire che  fece Virgilio parlante di la fede  e cristiano. Leggemo ancora di  Temistoclea sorella di Pitagora, Areta figliuola de Aristippo,   Cleobolina unigenita figliuola di Cleobulo uno de' sette savi e  molte altre savissime e nei  più moderni tempi di Zenobia e di  quella che essendo nata in Anglia, sconosciuta e vestita con  panni  virili venne in Roma e tanto fu il suo ingegno che, fatta prima   cardinale, in breve tempo pervenne alla dignità de la quale più  oltra non si può sperare.</p>
<p>Quale uomo adunque devesi di ingegno e saviezza a questa donna  aguagliare? Certo niuno. Che diremo de la sibilla Amaltea che  compose i libri ove si conteneva la cura de la romana  republica?  Certo io non so se non che quanto saviamente fecero mai i romani  convenevole cosa  fora che la maggior parte de la laude fosse  attribuita a lei, per la cui dottrina aveano  imparato quale consiglio  in ogni loro bisogna dovessero prendere. Taceremo noi de  Carmente  che prima trovò le littere latine? Da la quale sono detti  i carmi cioè i versi.</p>
<p>Avendo adunque li Romani e le littere e il governo de la republica  avuto da femine, ne le  quali cose specialmente consiste la  sapienza, verisimile cosa è che non solamente le donne  più savie  de li uomini siano, ma che sempre fussero e saranno più savie. E  quindi procede  che l'antiquità imaginò e pinse le Muse,  excitatrici degli elevati ingegni, femine e pinse  ancora Minerva  dea de la sapienza donna e non uomo, come già di sopra è detto  de la iustizia. </p>
<p>E questo consentimento di tutta gente in pingere queste sacre dive  mi pare sì gran testimonio  in favore de le donne, che io per me  non ne so più oltre desiderare, avegna ci siano mille  autorità de  filosofanti che parlando de la natura degli animali, dicono  generalmente le  femine esser più disciplinabili e agevoli de  imparare, non excettuando   più la donna che altra specie.</p>
<p>Il medesmo ancora tra l'altre ragioni per questa si prova che le più  volte la bontà de  l'ingegno dimostrasi per la bellezza corporale,  quale come diremo nei seguenti capitoli,  specialmente regna ne le  donne. E Omero scrive Aiace esser stato uno uomo grande,  spacioso  e vasto e per conseguente bestiale e pazzo e  strabochevole in ogni cosa e di Ulisse dice che  era raccolto e ben  proporzionato e perciò savio e prudente e acorto ne le bisogne. Se adunque  nel corpo più raccolto consiste più sapienza,  manifesta cosa è  che le donne sono naturalmente più piccole,  meglio composte e proporzionate e pertanto più savie e di  migliore ingegno dotate, il che ne dimostra la stella di Mercurio  dominatrice sopra li ingeniosi, quale nel segno de Vergine è  fortunatissima.</p>
<p>Né lasciaremo a dire de la mollicie e delicatezza de la carne,  manifesto segnale (come  vogliono tutti i filosofanti) de la  sottigliezza de l'ingegno, la quale cosa esser vera si  comprende per  quella scienza e dottrina che negli uomini si ritrova, perciò che  rade volte  adviene che questi uomini, ruvidi e grossi e de la pelle e  de li peli, siano atti ad imparare littere e in contrario quelli che sono  più teneri e molli de carne sono de migliore ingegno dotati e  conseguentemente le femine hanno l'ingegno più agevole ad  imparare ciò che vogliono.</p></div1>

<div1><head>XI</head>

<argument><p>De li beni de la fortuna.</p></argument>

<p>Gran parte de la nostra fatica credo sia passata, avendo per assai  sufficienti ragioni  dimostrato che quanto alli beni de l'intelletto,  cioè alle virtù e a la dottrina, la donna  non solamente non cede  al virile sesso, ma eziandio di gran lunga lo trapassa. Sì che omai   molto agevole estimo il rimanente provare, e massimamente de li  beni strani, o vero de la  fortuna, tra li quali la patria non ha l'ultimo  luoco, la   quale se consideriamo dal principio de' nostri primi parenti,  trovaremo che il nostro patre  Adam fu in Siria nel campo  Damasceno creato e oltra ciò fu creato di lotto e fango ed Eva  nel  paradiso terrestre, per la qual cagione credo sia la consuetudine  introdotta di onorare  le donne in qual luoco se siano, sì come  quelle che per essere in sì degna parte create,  meritano da ogni  uomo essere riverite, avegna che altri adducono altra ragione de  l'onor  portatogli che è quella de la matre di Coriolano, la quale,  più che tutto il romano populo  e più che i sacerdoti, puote a  rimovere l'adirato figliuolo dal fiero proponimento contra  l'ingrata  patria.</p>
<p>Per il che come a conservatrici de la cità romana fu sempre alle  donne portato il devuto onore  e crescendo con gli anni infin a'  nostri tempi è tale usanza pervenuta, come noi veggiamo,  che e  ne le vie se gli cede e alle tavole ne le nozze e altri conviti se gli  danno i  più onorati luochi e quantunque a donna di più bassa  condizione parlando, li più onorevoli  uomini portano rispetto,  perché così la natura maestra de tutte le cose ce insegna,   lasciandone per naturale instinto qual cosa abbiamo ad seguire e  quale a schifare. </p>
<p>Questo eziandio non solamente conoscono li uomini, ma tra le fiere  lo unicorno ne fa  chiarissima fede. Quale essendo e di  maravigliosa gagliardezza e di grandissima crudeltà  dotato, da  niuno altro animale fuor che da la vergine donna soffre d'esser  trattato e  ammanito, conoscendo in lei tanta eccellenza che giudica  la sua dolce sorte esser da così  nobile cosa preso.</p>
<p>Ma di questo sì saldo e intiero giudicio molti fideli amanti sono  che non consentono  esserne  concessa laude ad uno animale  irrazionale, alli quali parrebbe incomparabile felicità  spendere  la  vita in qualche atto egregio per piacere alle loro donne. E certo  degni sono questi tali  de la morte, ma de la piccola, dico, che  dolcemente si può fare molte volte. E così ne  adviso  le donne  valorose che le   piaccia dargli cagione di lunga vita, a ciò per loro amore possano  spesse fiate di simile  morte morire ed esse lungo tempo esser da  loro bene servite.</p>
<p>Ma per tornare alla dignità de la donna, noi dicemo, e così vedesi  per isperienza, che  il calore suo grandemente giova alla infermità  de' paraletici. E un maggiore argumento c'è   ancora, che il mondo  tutto, per esser opera sì maravigliosa di natura, nel quale si   contengono tante altre belle cose, deve da qualche cosa  eccellentissima esser denominato  e torre il nome suo, e pur una  terza parte di quello cioè l'Asia, la quale contene tante  provincie,  ha tolto il nome da la moglie di Iapeto matre di Prometeo, detta  Asia. E una altra parte chiamata Africa o vero Libia fu detta da  Libia figliuola di Epafo.  L'altra terza parte Europa, così fu  chiamata da la figliuola di Agenore rubbata dal sommo  Giove,  converso ne la fallace forma dil bianco giovenco. E tutta la terra  insieme è detta  matre universale.</p></div1>

<div1><head>XII</head>

<argument><p>De la bellezza.</p></argument>

<p>Tra tutte le eccellenze che alle donne o la fortuna o la natura o la  loro industria ha  concesse, la bellezza corporale gli è più che  dire non si potrebbe, agradevole. La quale  con tanto maggiore cura  si ingegnano mantenere e accrescere quanto veggiono (non so per   che stelle maligne) le virtù meno in prezzo, avegna che a loro  agevole cosa sia parere belle, essendo da la natura dotate di tutte  quelle parti che possono piacere ed essendo dal volto  loro rimossa  quella asprezza de la barba che fa piutosto caduca la beltà de'  maschi,  che forse ad alcuni inimici de la natura non piace,  facendone ispidi nel volto, ruvidi  e non dissomiglianti alle fiere. </p>
<p>Per la qual cosa non possendo di beltà con le donne contrastare,  avemosi imaginato due  specie  di bellezza, ne l'una de le quali sia  una dignità e maiestà e quasi una riverenza e questa  abbiamolasi  a noi attribuita, ne l'altra sia una venustà, una attrazione piena di  desiderio,  piena d'amore e questa è propria e peculiare de le  donne.</p>
<p>Né bisogna che maschio de quale se sia etade in questa se gli  aguagli, perché se vogliamo discorrere per le parti dil corpo che  possono avere giocondo e delettevole aspetto, in ogni  cosa siamo  inferiori comminciando dagli occhi, quale in molte si veggiono a  guisa de doe  fiammegianti stelle, anzi de dua vivi soli diffondere  intorno a sé la sua luce e con la sua  chiarezza vincere le tenebre  di la notte e quando con maestrevole arte mossi, palesare a li   ingeniosi amanti i secreti dil core e con la sua vaga bellezza fare de  loro quello che di  Medusa si legge, che con la vista sua convertiva  gli uomini in sassi, e che ciò sia più ne  le donne che ne l'altro  sesso lo dimostra il loro essere guatate universalmente per tutti i   luochi dove vanno.</p>
<p>Che dirò io dil spacioso fronte? E de l'arguti cigli? Dil profilato  naso? De la vermiglia bocca? De le candide perle ordinatamente  rinchiuse entro il bel corallo? Dil bifido mento da niuno pelo  attorniato? Del vivido colore sparso per tutto il volto? Che de la  bianca gola?  Che de le molli fila d'oro che  e su pel bianco avorio  sparse e in dolce nodo raccolte non  possono se non sommamente a'  riguardanti agradare? Che dirò de' rotondi pomi? Quali non so  se  somiglianti ne li Orti Esperidi ne guardasse mai il vigilante  dracone, i quali da  sottilissimo e lucido velo repressi, spignendo in  fuori avrìano forza di muovere, non che ogni  severissimo e duro  uomo, ma le fere silvestre ancora e, se gli è lecito a dire, le  insensate  pietre. Pensa quello deve essere de le occulte parti, alle  quali con tanto amore e desiderio  la natura non ne spingerebbe se  non fossero al tutto delettevoli e al loro obietto bellissime,  perché  l'amore non è altro che una cupidità di fruire la bellezza, come  diffiniscono tutti  i filosofi e massimamente l'amoroso Platone. </p>
<p>E quelli che con loro ingegno hanno cercato de imitare il  maraviglioso artificio di natura,  volendo fare una statua che fosse  norma e regola alle altre pitture e sculpture di bellezza,  la fecero  donna, come dice Plinio e molti altri, aggiongendo che tanto ogni  opera fatta era  stimata bella quanto era più prossima a quella di  Policleto; e questa cosa ancora da li moderni  pittori e scultori  affermasi, quali ritrovare dicono molta più delicatezza,  proporzione e, se  si può dire, perfezione ne li feminili corpi. E  quello antico lume e illustratore de la pittura Zeusi, volendo alli  omini di Crotona fare un dono egregio e singulare, anzi lasciargli  uno  eterno testimonio de la sua virtù, trasse da cinque vergini  donzelle tutte le più belle parti  e de la imitazione de tutte cinque  ne compose un feminile corpo bellissimo. Costui adunque,   possendo fare per l'arte sua vero iudicio di beltade, diede per tale  opera la sentenza in  favore de le donne e al mio parere, anzi del  più degli uomini, la diede verissima. Perché qual sarà colui che  non veda qualche donna tra l'altre voluntieri, veduta non l'ami,   amata non la desidri fruire? La quale vista, il qual amore, il qual  desiderio non si può  muovere se non da un non so che piacere che  agli occhi nostri corre ogni volta che si giudica  alcuna cosa esser  bella. Il che non accade, se non in pochi, nel vedere de' maschi. Ma  che  bisogna più estendersi in aguagliarla a l'uomo di bellezza? Certo credo che niuna cosa a questo si possa addure in contrario, se  forse talora qualche ostinato e nemico de le donne non si  persuadesse con un detto del   filosofo poter confutarme, cioè che in un corpo grande può  essere più gran bellezza che in  uno picciolo. Conciòsia adunque  che l'uomo le più volte è di la donna maggiore, si conclude  che  ne l'uomo possa capere maggiore bellezza. A questo tale  respondendo dico che la magnitudine  o vero grandezza si  considera in doi modi: l'uno quando una cosa secondo tutte le  misure si  estende più che l'altra, come a dire che uno elefante sia  maggiore de una formica. L'altro  modo se intende secondo la  proporzione, come è dicendo questa formica è grande, quello   elefante è picciolo; e secondo questo modo di parlare non  possemo dire che la donna sia  piccola (avegna sia più bassa di  l'uomo) ogni volta che aggiunga alla sua natura la  proporzione,  quale forse da la natura gli è data minore per qualche rispetto, non   importante ora a raccontarlo.</p>
<p>E quindi nota una altra ragione efficacissima a provare la bellezza  de le donne, imperò che  per isperienza vedesi quasi tutte le  femine esser più proporzionate e di una misura che non  sono gli  uomini, anzi tra gli uomini si ritrovano più nani e molto piccioli e  alcuni quasi  pigmei e oltra ciò assiderati, stroppiati e simili a  quelli de' Baronci quando Domenedio  imparava a farli.</p>
<p>La cagione è perché le donne sono di natura alquanto più umide  e la umidità più agevolmente  si estende infin al suo termine, e  per questo non restano né i loro visi, né i corpi sì  sovente  magagnati e guasti, ancora perché la sua longhezza è minore e  più tosto se adempie  e finalmente perché il cielo gli è più  favorevole e par tenga non picciola cura de la loro  bellezza. Ma il  più degli uomini, perché sono più macilenti e secchi, quello che  di  larghezza perdono, in longhezza acquistano; e posti uno uomo e  una femina di longhezza pari,  l'uomo così a prima veduta parrà  più longo per sottigliezza, sì come vedemo di coloro advenire   che sono alcun tempo stati amalati, li quali uscendo del letto paiono  molto maggiori che prima,  non essendo però ne l'infermità fatti  più longhi, ma per essergli tolto de la larghezza  grossezza, la  longhezza, quale è rimasa come prima, pare magiore.</p></div1>

<div1><head>XIII</head>

<argument><p>Segue de li beni de la fortuna.</p></argument>

<p>Si come credo, assai sufficientemente è stato da noi provato la  bellezza de le donne essere  magiore che de gli uomini; la quale  con una parte solamente di una novella il Boccaccio  nostro volse  provare nel suo Decamerone, quando disse che al figliuolo di  quello eremita  fiorentino a la prima veduta erano le donne tanto  piacciute, il che fece sì brevemente,  estimando essere vana fatica  volere con moltitudine de argomenti affermare quella cosa che   niuno ha ardimento negare. De li altri beni e dil corpo e di la  fortuna come de' figliuoli,  de l'amicizie, de le ricchezze, de la  gloria, de la sanità, de le forze, in niuna di queste  cose a l'uomo  cedeno. Perché li figliuoli son communi e se l'uno di dua gli ha  più de l'altro  parte, la donna veramente è quella che gli ha nel  suo ventre portati, dil proprio latte nidriti, con tanta fatica e  solicitudine allevati.</p>
<p>De l'amicizie non dirò io, conciosia che si ama la beltà e le  virtuti, e se ambedua queste  sono più ne la donna che ne l'uomo,  necessario è che la donna più amata sia, come vedemo  ogni   giorno per isperienza di tante risse, di tante questioni che ogni  giorno fannosi tra gli  uomini per guadagnare l'amicizia e la  benivolenza de alcuna damigiella. E come si legge ne  l'antiche e  moderne storie e nei libri de' poeti de tante città, di tante nazioni  che, per  contesa di possedere la grazia e l'amore di alcuna donna,  sono state ruinate e guaste. Pensa  quello avrebbono fatto questi che  non hanno temuto mettere 'l mondo sozzopra, per sì fatta  cagione,  ne le bisogne de le donne loro amiche. Pochi sono stati coloro che  per l'amico suo  non abbiano dubitato offerirsi alla morte e non so  se più di sei o sette paia de amici tali  se trovino iscritti. Ma  infinito è bene il numero di coloro che per l'amate donne hanno  mille  pericoli de morte corsi e talora datalasi per troppo amore. Le richezze (avegna siano state molte donne richissime e ne siano  oggi più che mai ancora) non giudico di tanta stima che non sia via più potere comandare a  quei che le possedono.  Deve adunque alle donne bastare  guadagnarsi l'amore degli uomini. La qual cosa gli è  agevolissima  e poscia sono dominatrici non che   de le facultà ma de la vita e dil sangue loro.</p>
<p>La gloria e onore, quantunque da alcuni si connomeri tra li beni  strani e de la fortuna,  nondimeno è premio e mercede de li beni  de l'animo e de la virtute, ne li quali, essendo le  donne vincitrici,  non gli può mancare né gloria né onore in qual loco e appo qual  persona si  sia.</p>
<p>Li altri beni dil corpo cioè la sanità e le forze non sono men ne le  donne che negli uomini  e posto ancora che fussero in esse minori,  non sono di tanto momento che possano torgline una  minima parte  ancora de la loro eccellenza. Perché la sanità consiste in gran  parte nel regolato  vivere, il che è ne la nostra voluntà, e perchè  più modestamente e con migliore regola viveno  le donne, più  rade volte infermano, appresso li menstrui e le spesse purgazioni le  reguardano  da molte infermità in cui li uomini spesse fiate  incappansi.</p>
<p>Quanto a le forze, noi leggiamo de le Amazone e de molte altre  andare use in battaglia e che  hanno già molti triomfi e  innumerabili vittorie rapportate. La quale consuetudine se infin a   questi tempi fusse perseverata, ne l'ora presente ancora veder si  potrìa quante fossero le  feminili forze. Ma perché tale usanza è  interrotta, e le forze e li essercizi militari si  conservano e  aumentano essercitandoli, par che da nulla siano tenute le forze de  le donne. La  qual cosa ancora che così fusse, che ha bisogno colei  (se volemo ragionevolmente considerare)  de le forze corporali, che  può adoperare in ogni avenimento le forze de l'intelletto? Certo le  gran cose tutte si conducono al desiato fine più tosto con ingegno  che con possanza  corporale e le troppe forze fanno le più volte  coloro in cui sono, temerari. Milone crotoniata, confidandosi ne le  sue braccia, volse la quasi fessa quercia aprire e  uscendone li  cugnoli e altri stormenti che la tenevano aperta, stancandosi a poco  a poco la  sua forza e chiudendosi da se stessa la rovere, inchiavossi   dentro le mani e rimase pasto alle fiere. Capaneo, credendosi contra  il volere de li dei poter  prendere la città di Tebe, fu da Giove  folminato. Li superbi figliuoli de la terra, troppo di  sé per la  smisurata grandezza presumendo, furono dai dei sotto quei monti  detrusi, quai volseno  l'uno sopra l'altro porre per ascendere alle  celesti sedie. Teseo e Piritoo essendo mortali,  fidatisi de le forze  loro e de l'amico Ercole, ebbero ardire di volere per moglie  prendere le  figliole de li dei e perciò andaro all'inferno per rubbar  Proserpina al fratello di Giove e ne  trasseno il tricipite cane  obstante al presumptuoso loro ardire, ma al fine ivi rimasi danno le   pene dil comesso flagizio.</p>
<p>Vedi di quanto male è cagione la troppo gagliardezza. Niuna cosa  è che più offenda la iustizia  che il troppo ardimento e la troppo  corporale forza, imperciò che niuna cosa è che ci dia più  animo  al mal fare che il persuadersi di passarne impuniti. La quale cosa ne  la nostra città si  è veduta, ne la quale talora sono state sì  potenti le arme de' cativi che a' buoni tutti  conveneva o esser preda  e olocausto de' scelerati o lasciando l'amata patria elegersi   voluntario essilio, perché dove non è iustizia, dove le leggi sono  morte, non so perché  ivi debbia ad alcuno uomo da bene la vita  aggradare.</p>
<p>Ma lasciamo ora da canto queste calamità e ritornando al  proposito nostro, concludiamo esser  vero che un tempo le forze dil  corpo e la gagliardezza furono utili al mondo, quando gli  uomini   valenti e pro' de la persona defendevano le genti imbelli da le  ingiurie, ancidevano i  tiranni, domavano i mostri. Ma  considerando la natura che quella età d'oro era per  convertirse   tosto non che in argento e   rame, ma ancora in ferro, nel qual tempo le arme de' forti non  propulsarebbeno le ingiurie ma  le farebbono, a ciò che tutti  universalmente non fussimo di tanta catività machiati e   diventassimo de noi stessi tutti micidiali, a l'una de dua parti tolse  le arme quali al tempo  de le Amazone gli aveva concesse, a ciò  che per tal cagione qualche iustizia in terra si  conservasse e non  avesse una altra volta il mondo (como accaderìa rimanendone  privo) a  ritornare ne l'antico e primo caos.</p></div1>

<div1><head>XIV</head>

<argument><p>Conclude per molte ragioni la eccellenza de le donne.</p></argument>

<p>Avendo per molte cose sopradette dichiarato quanto sia stata  benigna e favorevole a le donne  la matre di tutte le cose mundane,  natura, in donarle abondevolmente de tutti quei beni che  le  possono far per se stesse degne, agli altri care ed essendomi io  posto nei lati campi  de le loro laudi, farò ora como sogliono  talora i prudenti capitani che, nel cedere de'  loro nemici, a mezo il  corso rimangono, per non lasciarsi a dietro alcuna cosa che nocere   e la vittoria impedire le possa. Così io, avendo con molte ragioni  fortissime ottenuta la  vittoria in favore de le donne, ora per stirpare  ogni cosa che sì bello triomfo avesse forza  turbargli, mi rimarrò  di andare più avante e raccontare le eccellenze e le virtuti loro,   volendo, perché più fede si dia a la vittoria, provare ancora la  equalità. E dico che la  femina è di necessità di natura,  imperciò che la generazione umana senza esse non si potrìa   conservare e ne le cose che altramente esser non ponno non c'è di  alcuno merito né biasimo.  La qual cosa molto bene espresse  Crasso censore romano quando disse, ne la orazione qual  fece  contra Domizio suo compagno, ne le cose che la natura o la fortuna  ci dava, agevolmente  potere tollerare esser vinto, ne le cose che  per se stessi gli uomini potevano acquistarsi,  in queste a niuno  patto poter patire essere da altri superato.</p>
<p>Che onore adunque né disonore è perché mona tale sia nasciuta  femina e   quello altro sia nasciuto uomo? Certo niuno. Per il che non si deve  ne le cose che sono di  necessità mettere differenza veruna, e  consequentemente la natura non ha le donne fatte  in parte alcun  men degne degli uomini. La qual cosa considerando, i latori de le  civili leggi  reprendono con molte ragioni li detrattori del femineo  sesso, sì come nemici de la natura che  vogliano e abbiano ardire  di vituperare quella cosa per donde ha procurato il mantenimento   nostro. Lasciamo stare la impietà quale è grandissima a  biasimare quelle per cui abbiamo  l'essere, quelle che ne  conservano e multiplicano la sumiglianza de nui stessi, quelle senza   le quali il vivere nostro fora una solitudine, una perpetua tristezza,  anzi una continua morte.</p>
<p>Né bisogna che alcuno mi dica non essere sì stolto che  biasimando le donne biasimi la matre,  moglie, parenti e quelle con  le quali di continuo vive. Perciò che sì come un valente uomo,   udendo dire male degli uomini de la sua patria, averà di ciò (per  molti che vi siano cativi)  grande e convenevole dispiacere e vorrà  defendere l'onor de' suoi cittadini, così noi, perché vi siano de le  donne triste e di mala vita, non dovemo patire che generalmente  siano vituperate. Il che tra l'altre cagioni, che sono molte,  massimamente si deve fare perché la vergogna loro ne ritorna le  più volte a nui in disonore che le serviamo e chiamamosi sovente  loro schiavi e pregioni, laonde manifestaressimo la nostra  dapocagine consentendo servire a cosa vile.</p>
<p>Né solamente qui si tratta dil vituperio nostro, ma eziandio de li  eterni dei che sono molte  fiate discesi da le celesti sedie in terra  per star loro presso e fruirle. E colui che con le fiamme del suo  volto illumina l'ampia faccia de la terra, per guadagnare la grazia  de una  donzella sostenne molti e molti anni servire ne le pastorali  case di Admeto, senza che Ercole,  Achille e tanti altri baroni e  semidei dominatori de' principi e de' mondani regni abbiano in   collo portato giogo feminile.</p>
<p>Per queste adunque ragioni a me pare che non solamente agli  uomini siano donne eguali, ma  ancora più degne. Tra l'altre cose  perché la generazione è da loro più desiata, la quale tra tutte  l'altre nostre più s'assomiglia a l'operazioni   divine imperciò che imita il maraviglioso artificio di natura,  producendo quasi de niente o  almen  di minima cosa sì bello  effetto com'è il parto umano, nel quale, avegna che tanto l'uomo   come la femina intervenga, nondimeno con maggiore desiderio vi  si muove la donna e più vi  s'affatica e vi mette del suo,  nutricando quello col proprio sangue mutato in forma de latte  a  ciò non dasse a le donne timorose cagione di spavento. Ed è  questa generazione in tanto  accetta a Domenedio che (come dicono  i sacri teologi) perdonò alle figliuole di Lot  giaciutesi col patre  loro embriaco, avendo tal cosa fatta non per libidine ma per  generare  figliuoli di uomo giusto e ubidiente a Dio, i quali non  avesseno (come gli altri uomini di  la città di Sodoma) a guastare  e rompere le leggi naturali e divine. Deve essere superiore  eziandio  la donna quanto alla generazione, perciò che essa senza uomo  può generare uno parto  vivo che si chiama mola, la quale cosa a  niuna altra specie è conceduta che la femina senza  il maschio suo  possa concipire e partorire; e quantunque tal parto non possa vivere   lungamente, non per tanto in esso si lascia de considerare il  privilegio datogli da la natura. Riguardando adunque alle dette  ragioni e a molte altre, che ci resta altro se non confessare  la  prestanza e la virtù de le donne essere tanta che non solamente gli  uomini non le ponno  aguagliare, ma gli sono prossimi di  grandissimo intervallo? La qual cosa sia assai  evidentemente  manifesta, respondendo a quelli argomenti, con li quali i detrattori  si  sforzavano macchiare la nobiltà de le donne, e dichiarando che  avegna ne li antichi e  moderni sacrifici ancora sia consuetudine  che le donne coprano la testa e gli uomini  ne vadano col capo  aperto e ignudo, questo non è perché elle siano immonde e brutte  e  meritino di star chiuse, questi siano più netti e politi e degni di  stare scoperti ne  li tempi de li dei, come è opinione di alcuni  sciocchi, ma tal cosa fassi per altra  cagione più convenevole e   giusta, perché la bellezza loro, se fosse scoperta, non avesse forza  di suscitare in alcuno  qualche desiderio men che pudico. E oltra  ciò per esser le donne de più privilegi e virtù dotate, cose atte  ad farle forse  alquanto ambiziosette, in segno de umiltà quando  adorano non è cosa inconvenevole che siano  con  la testa velata e  coperta. E perché dicono ancora che la femina desidera l'uomo  como fa la  materia la forma per farsi più perfetta e perciò  advenire che l'uomo naturalmente abbia in  odio quella a cui prima  si congiunse, sì come quella alla quale copulandosi perse molto de   la sua perfezione; in contrario dicono la femina amare l'uomo col  quale prima conobbe quali  fossero li venerei congiungimenti, per  quale divenne più perfetta. Dico che male hanno questi tali in  logica studiato e la sua consequenzia non vale: la donna  desidera  l'uomo come perfezione, adunque è imperfetta. Per ciò, posto  che desideri l'uomo come  perfezione, non però segue che sia  imperfetta, ma può essere ed è perfetta in alcuno grado  e  copulandosi a l'uomo si fa perfetta in alcun grado più, nondimeno  l'uomo sarà di men  perfezione che la donna. Come possemo dire  del nostro intelletto quale, essendo di non poca  perfezione,  desidera, per farsi più perfetto, conoscere alcune cose men  perfette di lui, sì  come è la natura di alcuno animale irrazionale  e aggiungendo la perfezione che sta in tal  conoscimento a quella  era in lui prima, si fa migliore e più perfetto.</p>
<p>Né perché l'uomo abbia exosa la prima donna a lui congiunta,  questo adviene perché perda la sua  perfezione, imperò che se ciò fosse vero questo   accaderìa ogni volta che con lei si congiungesse, la qual cosa non  è così; anzi, fuora che  la prima  fiata, le più volte doppo tal  congiungimento a l'uomo cresce l'amore; e se pur tu brami  sapere  la cagione perché nasca nel primo congiungimento tale odio, è  più verisimile che questo  advenga per la calda complessione di  l'uomo, massimamente ne la più tenera etade e puerizia e perché   pochi stano a experimentare tali giuochi infin a l'età matura, la  caldezza che in quei tempi  è maggiore è cagione di novi  pensieri. Sì che ravolgendo i giovani ne la instabile mente  la  qualità de la cosa, agevolmente disamano e pentonsi di tal fatto,  infin che la più salda  etade e longa consuetudine gli fa conoscere  gli artigli d'Amore.</p>
<p>Ma la donna, per instinto di natura conoscendo quanta perfezione  sia nel generare, ama colui,  anzi gli è sempre tenuta, che gli  insegnò como per la coda si piantano gli uomini. Per ragion dil  luoco dicevano ancora l'uomo essere più degno, perciò che la  donna è sottoposta  e l'uomo sta sopra in luoco più nobile. Ma  chi con diritto occhio riguarda, conoscerà che  la donna negli  ultimi diletti d'amore sta in luoco più nobile giacendo supina e con  gli occhi  al cielo, a guisa che debbono far gli animali dotati di  ragione e l'uomo stassi come fanno le  bestie col volto e con gli  occhi verso la terra e, quel ch'è più, perciò che l'uomo si  conosce  indegno di quello infinito piacere e gioia, non può fare,  così insegnandogli la maestra de  tutte le cose natura, che a  prender gli ultimi termini d'amore e a quel sommo bene non vada   con reverenza e con ingenocchiarsi. Affermavano oltra questo la indignità di la donna per essere ella  nei piaceri venerei paziente e l'uomo agente, la qual cosa più non  gli tole de la sua dignità   che faciano le varietà di colori agli occhi e le cose odorifere al  naso e tutti li altri  obietti a' suoi sensi. Perciò che l'occhio è  paziente e le cose colorate lo feriscono e  operangli dentro, tuttavia  l'occhio e la virtù visiva è più degna di quei colori che sono   puri agenti. Il suono percuote il sentimento di l'udire nostro e  l'orecchia patisce ed è  però più degna di quello suono e strepito  che induce tal patire. Il somigliante dicemo de la  donna la qual,  quantunque patisca l'uomo, non si può però per tal ragione  affermare che di  lui sia men degna.</p>
<p>Non lasciavano questi tali a dietro una ragione che pare loro  fortissima, cioè che l'essere  alle donne tolta la cura degli offici e  civili e divini ed essere loro da le leggi vietato  che siano  procuratrici, che prestino testimonio in iudici, massimamente nei  testamenti, sia  un grande argomento anzi un iudicio e una salda  sentenza de la loro poca sufficienza. Ma non  vedeno con quanta  trascuragine dicono la menzogna, perciò che anticamente li civili  offici  così da le donne come dagli uomini erano trattati e già le  donne fecero molte leggi, come fu  la sibilla Amaltea già  sopradetta, Didone che edificata la città di Cartagine parimente   diede a' Cartaginesi le leggi del vivere e molte in molti altri luochi.  Ma crescendo poi in  processo di tempo la malvagità degli uomini  e non astenendosi tra loro nei giudici (come  adviene) al cospetto  de le donne de dire parole ingiuriose e petulanti, a ciò che il  muliebre  sesso non udisse tali brutezze e spurcizie, fu dai iudici  rimosso e da indi in qua gli offici  de giudicare sono negli uomini  rimasi, avegna che ancora la loro imbecillità gli abbia tolti  molti  altri privilegi.</p></div1>

<div1><head>XV</head>

<p>Li offici divini sono indifferentemente sempre stati administrati da  l'uno e l'altro sesso.</p>
<p> Nei tempi antichi questo appare tra l'altre cose per le vergini  Vestali, che  conservavano con tante cerimonie e tanta cura quello  eterno foco. Nei nostri si vede e per  tanti monasteri di donne piene  di religione e di santità e per mille altre cerimonie. E per  avere  confutata sì scoperta menzogna, potevano lasciare uno saldo  fundamento contra la detta  ragione da costoro degli offici, la quale  ora, benché non sia necessaria, pur la dirò. Questi  offici non  sono di tanto momento che eziandio che fussero tutti negli uomini,  le donne  perdesserone una minima   parte de la loro dignità ed eccellenza. Perché gli offici non si  dano sempre a' più degni,  né ancora alli più amati, questo ne  insegnò prima Dio, quale diede le chiavi dil cielo a  Pietro e non a  quella che meritando di portarlo nel suo ventre virginale nove mesi,  è da noi  meritevolmente chiamata matre de le grazie, donatrice de  tutti i beni, sopra ogn'altra  incomparabilmente eccellentissima.  Questo vedemo ogni giorno che perciò che una reina sia  senza  officio alcuno, è però più degna de mille altri officiali che  stanno ne la corte dil re. Seguiva dietro a questo la varietà e  mutabilità d'opinione e di mente, contra cui abbaiano  i poeti in  mille luochi, Vergilio: varia cosa e mutabile è sempre la femina, e  'l Petrarca:  femina è cosa mobile per natura e molti in molt'altre  parti dicono il somigliante; la qual  cosa non però pare a' savi sì  colpevole che non sia da loro molte fiate commendata, perciò  che  se i cieli e i tempi, non che ogni giorno ma ogni momento si  mutano, bisogna talora  advenire che quella cosa che oggi ci sarà  utile, dimane ci sarà nocevole, e perciò è forza  assai volte  mutar volere e consiglio, ad questo inducendone ragione e  necessitate, non  appetito. E voler in simili casi servare constanza  viene più volte da pertinacia, e sono  questi tali chiamati uomini di  dura cervice, oltra che questa sua, che vogliono chiamare   constanza, non men sovente la conservano negli errori che ne  l'opere fatte dirittamente.</p>
<p>E questo basti quanto a la varietà e incostanza.</p>
<p>Quanto a la fedità, alli menstrui e alli altri umori superflui, nui  dicemo che tali cose  non ci danno tanto argumento di bruttezza e  immondizia quanto di nettezza e delicatura,  imperò che essendo  non men l'uomo che la femina di quattro elementi composto e da  principio  creato di fango, è di necessità che partecipi molto de  queste terrene immondizie, le quali  non avendo per donde  mandarle fuori e purgarsene, se ne resta men netto e men polito. La   quale cosa ne dimostra la carne di l'uomo, che per molto che lavata  sia e ben strebbiata,  refricandola sempre genera terra, il che non  accade ne la donna, come quella che ogni mese  abbia le sue  consuete purgazioni, le quali non solamente conservano in loro  più delicatezze,  ma le riguardano ancora da molte infirmità,  come dicono i medici, in   cui gli uomini qualche volta incappano. E avegna che queste tali  purgazioni abbiano aspetto  men che onesto, non pertanto sono da  essere sì acerbamente infestate e da sì poco, come  vogliono  alcuni, reputate perché non ogni cosa, né ancora agli uomini ha  dato la natura che  si possa fare palesemente senza vergogna, ma  quelle parti che non hanno onorevole aspetto  ce l'ha ascose, e i  loro benefici sono da usare secretamente.</p>
<p>Che importa adunque che la femina abbia una purgazione  necessaria più ogni mese che l'uomo, avendone non men l'uno che  l'altro tante che bisogna usarle non una volta ogni giorno?  Massimamente essendo ella in tante altre cose superiore e in questa  preservata da tante  infirmità e il remanente dil tempo più monda  e netta; e quindi si vede ancora qual debbia  essere la risposta di  quello altro argomento quando dicono che la femina è detta da la   fedità per rispetto ai mestrui e all'altre dette cose, imperciò che  più tosto la femina è  così chiamata pel contrario, come niente  feda e purgata d'ogni ribaldaria e d'ogni altra  cosa che la potesse  macchiare per sì fatta via, la qual significazione consideramo in  molti  altri latini vocaboli. Il bosco si chiama luco come loco ove  non sia luce, la guerra dicesi  bello per essere cosa niente bella,  così la femina niente feda. E oltra che  in farle prive  d'ogni  fedità la natura gli è stata molto favorevole, mi pare che elle sì  studiosamente si  ingegnino essere polite e piene de delicatezze che  de niuna cosa manco che di immundizia  doveriano essere colpate. Seguiva dietro a questo la maggiore e ultima vituperazione de le  donne, cioè il fallo di  Eva nel divorare il vietato pomo e lasciarsi  ingannare dal nemico de l'umana generazione.  Ma lasciando a  considerare la sottigliezza di tal caso a' teologi a cui appartiene,  dico che  al mio parere fu maggiore la vergogna di Adam che sì  leggiermente credette alla donna,  scordandosi il precepto de Dio,  ed è verisimile che il diavolo con più arte e inganno desse a   credere alla donna che mangiando tale pomo sarìa immortale, che  ella non fece poi di Adam. </p>
<p>Oltra che la donna alora  non poteva ancora essere sì prudente  come l'uomo, per essere di  poco creata, e la prudenza si acquista  per longa esperienza. Sì che rade volte questa virtù  nei giovani  si ritrova, ma è peculiare de' vecchi e perciò né 'l medico  giovane né il militare  capitano sono commendati, perché la  cognizione dei loro offici s'acquista per longo uso e i  loro errori  male si possano emendare perciò che la pena subito segue l'errore. </p>
<p>Officio era adunque dil prima creato, e più vecchio, antivedere a  che fine spettasse il  mangiare dil vietato pomo e considerare che  non è utile prendere consiglio dal suo nemico.  La qual cosa non  avendola fatta, meritamente è più da biasmare la imprudenza di  Adam e di Eva,  quale pel suo peccato fu cagione che il figliuolo de  la Vergine prendesse carne umana. Né  quantunque ello nascesse  uomo, fece però disfavore alla nobiltà ed eccellenza feminile,  perché  quanto alla specie umana non men è fatta la donna alla  somiglianza de Dio che sia l'uomo. Ma ben diede il figliuolo di Dio  nel suo nascere una sentenza verissima, benché da pochi  intesa,  in favore del mulièbre sesso, perché venendo ad exaltare la  umiltà tolse il più umile  sesso che fu il maschio. La qual cosa  intese il Petrarca, quando disse de lui parlando nel  quarto suo  sonetto:
<quote rend="block">
<lg>
<l>Di sé nascendo a Roma non fe' grazia, </l>
<l>Giudea sì, tanto sopr'ogni stato</l>
<l>umiltate exaltar sempre gli piacque.</l></lg></quote>

Fecesi eziandio uomo e non donna perché, avendo ello più di lei  fallito, fu scacciato del  Paradiso e fatto più vile. Venendo  adunque il figliuolo de Dio a restituirce la grazia,  de la quale  eravamo per diabolici inganni e per imprudenza stati privi, fu  convenevole che  sì come l'uomo ci aveva nel profundo degli  abissi e in eterna dannazione ruinati, così ello  nascesse uomo e  fusse la pena de l'innocente sangue conveniente al delitto di Adam.  Per la  qual cosa chiaramente si vede maggiore esser stato il  peccato de l'uomo che di la donna,  conciosia che bisognò pel  mezo di Cristo fatto uomo ricompensarlo.</p>
<p>Questi sono li argomenti, queste sono le ragioni sopra dette con le  quali gli uomini si  persuadeno vincere la schermaglia; e certo  dubito, per esser le donne ne le corporali  forze alquanto inferiori,  non la perdessero, se le loro mercè non seguitassero degli amici   che in ogni loro bisogna, in ogni periglio fossero apparechiati e  pronti a prendere l'arme  per loro difesa, non temendo li continui  soffiamenti de la invidia, né li crudi morsi de li  detrattori.  Massimamente non essendo molto malagevoli da confutare per le  singulari e immense  grazie che con larga mano la natura alle donne  ha concedute, ed essendo questo ancora non   picciola laude di coloro che si lasciano ad amare trascorrere, tra li  quali essendo io uno,  non per disaventura ma per mia elezione,  niuna cosa ho ritrovato che maggiore alleviamento  possa dare alle  continue passioni e alle quotidiane sollicitudini che la la mente mi  turbano  e tengono notte e giorno l'animo mio sospeso, che pensare  alla vaga bellezza, alli ornati e  laudevoli costumi, alli ragionamenti  soavi de la mia donna bastante sodisfacimento de mille  altri  sospiri, de mille anxietà che il soverchio amore nella mente  compreso talora mi fa  sentire.</p>
<p>Alle quali cose non penso mai ch'io non stimi assai bene aventurata  la pena mia e non  desideri, quantunque privo de ogni spene, di cui  i più felici amanti si godeno, in tale stato  trapassare tutta la vita. Se l'età di Nestor mi fusse concessa e non accadendogli fare  experienza della mia sincera  affezione, né godendosi che la sua  beltade per alcuno sia celebrata, parendogli desdicevole  alla  donnesca onestà che donna piaccia molto ad altri che al suo  marito, ho eletto di  scrivere questo mio libretto in laude de tutte le  donne, quale ella leggendo abbia ad  reconoscere non men le  singolari virtù con industriosa fatica da se stessa acquistate che  li  rari privilegi de la natura ampiamente donatigli. </p></div1></body></text></TEI.2>
