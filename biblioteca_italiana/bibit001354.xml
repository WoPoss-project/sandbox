<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>De hominibus doctis</title>
      <author>Paolo Cortesi</author>
    </titleStmt>
    <extent>80 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001354</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Pauli Cortesii De hominibus doctis</title>
        <author>Cortesi, Paolo</author>
        <editor id="ed">Ferrau, Giacomo</editor>
        <publisher>Il Vespro</publisher>
        <pubPlace>Palermo</pubPlace>
        <date>1979</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="lat"/></langUsage>
    <textClass>
      <keywords scheme="CDD">
        <term>878 - LETTERATURA LATINA-MISCELLANEA</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Messina</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Messina</name>
      </respStmt>
      <item>Correzione linguistica</item>
    </change>
    <change>
      <date>2003-12-02T00:00:00.000+02:00</date>
      <respStmt>
        <name>Ilenia Sabelli</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2004-01-20T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<front>
<div1 type="dedica">
<head>M.L. Phosphorus pontifex Signinus Paulo Cortesio s.</head>
<p>Dii deaque, quid ego video? Quotus enim quisque est, qui 
alterum tantum exbibeat aut praestet? Legi igitur tuum 
dialogum elegantissimum et plane Latinum: apparet te in 
legendo Cicerone operam non amisisse, ita eum effinxisti, 
ipsum certe audire videor. Sed in isto libro id praecipue 
sum admiratus, quod in iudicandis nostrorum hominum 
ingeniis tam aequus fuisti. Nullis nec odiis nec amicitiis 
motus, omnes vel laudas vel taxas, aliquos ita certis et 
veris exceptionibus describens, ut ne ipsi quidem negaturi 
sint si reviviscerent.</p>
<p>Quare, mi suavissime Paule, perge et ede opus: nihil est 
quod vereare. Ausim affirmare, si quid ego sum, omnes 
istos, quos commemorasti, facile a te uno in dicendo 
superatos.
</p>
</div1>

<div1 type="dedica">
<head>Angelus Politianus Paulo Cortesio s.</head>
<p>
Quid de tuo sentiam dialogo, vix audeo equidem sine 
cunctatione proferre. Nam nec invidiae obicere amicum nec 
dissimulare tamen iudicium volo: sed tamen, aut amore 
labor, aut libello tuo nobilior est indoles quam quae 
videri continuo temporum possit. Censuram sic agis 
litteratorum ut, quod est arduum, candorem pariter tuum 
probes et libertatem. Certe inest operi quaedam super 
istius aetatis captum quasi maturitas, illa vero tempestiva 
non praecox; stili quoque voluntas apparet optima et, ut 
auguror, a summo non diutius <pb n="99"/>
abfutura. Postremo, ut 
semel dicam, Phosphori sententiae non accedo solum, sed 
et faveo. Tuae deinceps erunt partes ut quam modeste 
gloriam, tam fortiter invidiam feras. Vale.</p>
</div1>

<div1 type="dedica">
<head>Paulus Cortesius Laurentio Medici s. p. d.</head>

<pb n="100"/>
<p>Cum maximis in rebus, magne Laurenti, nostronum hominum 
praeclara ingenia soleo laudare, tum praesertim in his 
studiis quae ex tenebris tanquam ad intuendam lucem 
revocarunt. Nam, cum esset aliquando ex diuturna barbarorum 
vexatione Italia liberata, tum incredibilis multitudo se 
contulit ad omnium magnarum artium disciplinas celebrandas.</p>
<p>Quorum studiis principes illius aetatis tantum ad 
facultatem perquirendae doctrinae profuerunt, ut pariter 
desertarum disciplinarum patrocinium suscepisse viderentur; 
quo in genere avus et pater tuus, sapientissimi homines, 
extiterunt qui, cum florerent omnibus virtutibus, hac tamen 
laude ingenionum excitandorum longe coeteris praestiterunt. 
Tu vero, huius gloriae praeclarus amplificator, non modo 
extollis ingeniosorum hominum studia, sed etiam in maximis 
occupationibus omne domesticum tempus ad artes elegantes 
atque ingenuas confers; et cum ad naturam eximia 
gravissimarum disciplinarum instrumenta adhibueris 
coniunxerisqtie difficillimam societatem potestatis et 
sapientiae, mirabile sit dictu quantum inter clarissimos 
homines unus excellas.</p>
<p>Nam, cum prima aetate respublica se tibi commisisset tuque 
eam sic constituisses ut et omnium saluti consuleres et eam 
ex flamma civilis belli atque ex acerbissima catamitate 
eriperes cumque ille casus satis locuples fuisset vel 
sponsor <pb n="101"/>
rectae voluntatis vel testis clementiae tuae, 
haud tamen erat satis cognitum plusne tibi ad salutem 
virtus an fortuna contulisset.</p>
<p>Nunc vero, cum tot iam annos et his temporum asperitatibus, 
non modo rempublicam conservaveris, sed etiam eius imperii 
fines dilataveris, nemini dubium est te ad haec 
administranda plus a virtute quam a fortuna quaesisse 
praesidii. Iam vero, quo unquam in homine tam diversae 
inter se fuerunt partes virtutum maximarum? quid enim 
longius abest quam a gravitate facilitas? quis tamen te 
constantior? contra vero, quis clementior aut lenior? quid 
tam mirabile quam magnitudinem istam animi humanitatis 
condimentis temperari? quid est difficilius quam in tanta 
nominis celebritate et gloriae ita modeste ac temperanter 
vivere? Aequum est ut, cum secundis prudenter modereris et 
fortissime tuleris adversas, omnem superes consilio 
fortunam. In quo par laus est illius a te victae, tua 
receptae: magna haec quidem, sed tamen sunt et alia his 
fortasse non minora. Nam, cum haec bene vivendi ratio 
disciplinarum adiumentis confirmatur, tum nescio quid 
excellens ac perfectum fieri videmus.</p>
<p>Habes enim plurimas artes, harum virtutum comites ac 
ministras, quae, cum sint specie dissimiles, prudentia 
tamen eas ad omnem usum et ad vitae iucunditatem 
coniunxisti: quis unquam te in dicendo gravior habilis est 
aut in omni sermone sapientior? iam poemata tua quod lumen 
ingenii, quae ornamenta non habent? quid dicam quantum in 
musicis, quantum in mathematicis, quantum in philosophia 
profeceris? Itaque solus his virtutum praesidiis et isto 
tuo mirificio sapientiae bono verae gloriae gustum sentis.</p>
<pb n="102"/>
<p>Ergo ex omni Italia te unum homines intuentur, te ita 
verissimis laudibus ad omnem memoriam commendant ut nulla 
unquam sit tuum nomen obscuratura aetas; et praeclare cum 
illis actum, qui te commendando in societatem gloriae 
venire coguntur.</p>
<p>Ego vero, cum ab ineunte aetate una omnium voce laudes 
viderem celebrari tuas, iamque adolescens, admirabili fama 
compulsus, vehementer flagrarem signum aliquod meae erga te 
voluntatis ostendere, id primum conari volui, cuius maxime 
studiis deditum te esse sentirem. Sed, ut revertar ad ea 
quae coeperam, cum saepe in mentionem incidissem eorum 
hominum qui nobis studia doctrinae ab interitum 
vindicarunt, dolebam equidem, cum a nobis multum summis 
ingeniis deberetur, nos esse ad remunerandum tardiores.</p>
<p>Itaque, cum multis saepe in locis, tum maxime nuper in 
insula quae est in lacu Volsinensi eorum est habita 
mentio: nam, cum ex Urbe aliquot adolescentes in insulam 
venissemus essetque nobiscum Alexander Farnesius, 
adolescens cum ingenuis artibus instructus, tum summa mecum 
benevolentia coniunctus coepimus ibi sedentes inter nos 
colloqui multis variisque de rebus propter loci amoenitatem 
cumque quaereretur quinam essent hi, quorum ingeniis sunt 
sopita studia excitata, rogavimus omnes Antonium quendam 
maiorem natu, doctissimum illum quidem hominem et ingenii 
acerrimi, ut, si ei placeret, quid de his viris sentiret, 
explicaret. Quod, cum ipse multa de unoquoque proprie 
gravissimeque disseruisset collegissetque eos homines uno 
sermone usque ad hanc <pb n="103"/>
aetatem, tantum me illa vel 
copia vel illo orationis cursu delectavit ut decreverim eum 
ipsum sermonem mandare litteris. Quamquam non ignoro quam 
minus verecunde faciam, quod primum tantam rem susceperim 
quodque mea scripta auctoritate tui potissimum nominis 
celebrari velim, quorum alterum esse potest hominis 
fortasse ingeniosi et studio litterarum flagrantis, alterum 
certe nonnisi parum verecundi. Nam, quicquid litteris 
mandatur, qualecumque sit, per se laudabile est: at homo 
adolescens non satis instructus artibus ac doctrinis, cum 
palam sua scripta protulerit, omnino avidior, quam par est, 
gloriae videri potest. Tu tamen, magne Laurenti, non tam 
meam hanc licentiam quam voluntatem metiare, ut, si semel 
extra ripas verecundiae defluxerim, existimes me id 
licentius fecisse spe patefaciundi mihi aditum ad amorem 
tuum. Neque enim fas esse puto quemquam inire tuam gratiam 
nisi per virtutem. Quod mihi erit iucundius, si meam hanc 
voluntatem probaveris ut aliquando approbatione divini 
ingenii tui ad maiorem laudem videar excitari. Vale.
</p>
</div1>
</front>


<body>

<pb n="104"/>
<head>De hominibus doctis</head>
<sp><speaker><hi rend="italic">Paul.</hi></speaker>
<p>Insula quidem haec ex omni aspectu eximiam 
habet speciem pulchritudinis. Nam, cum lacus ipse 
perlucidus et frugiferis undique collibus cinctus 
vehementer delectet, tum haec umbrosa saxorum altitudo et 
hi vestitus riparum tantum voluptatis afferunt ut cum me a 
frequentia hominum ad ocium conferre statuerim nusquam 
potius sim; quanquam tu quidem, Alexander, qui eundem 
gustum habes, quantum intelligere possum, huius loci 
opportunitate libentissime uti soles.
</p>
</sp>

<sp><speaker><hi rend="italic">Alex.</hi></speaker>
<p>Ego vero, cum ociosus sum; sive quid volo sine 
interpellatoribus legere sive aliquid mecum ipse cogitare, 
hanc potissimum amoenitatem sequor; sed est alia quoque 
causa quae me saepius huc venire invitet atque allectet.
</p>
</sp>

<sp><speaker><hi rend="italic">Paul.</hi></speaker>
<p>Quaenam est igitur ista causa?
</p>
</sp>
<pb n="105"/>


<sp><speaker><hi rend="italic">Alex.</hi></speaker>
<p>Quia hic multa sunt monumenta maiorum meorum: 
nam Rhamnusius avus meus huius sacrarii fundamenta iecit, 
quod postea patris et patrui mei studio auctum est, ut 
vides, lautius ac magnificentius.
</p>
</sp>

<sp><speaker><hi rend="italic">Paul.</hi></speaker>
<p>Iure igitur a te diligitur hic locus; et ego iam 
non tam eius amoenitate delector quam recordatione 
Rhamnusii, magni mehercule viri vel potius summi 
imperatoris. Fuit enim is unus ex illo coetu et robore 
optimorum hominum.
</p>
</sp>

<sp><speaker><hi rend="italic">Alex.</hi></speaker>
<p>Gaudeo me tibi ostendisse haec monumenta laudum 
domesticarum.
</p>
</sp>

<sp><speaker><hi rend="italic">Ant.</hi></speaker>
<p>Recte tu quidem facis, Paule, quod tantopere 
Rhamnusium laudas: videris enim mihi eum laudando 
felicitatem illorum temporum significare; et fuerunt 
omnino, memoria patrum, eum plerique bellicis rebus 
praeclari viri, tum multi omni genere doctrinae floruerunt.
</p>
</sp>

<sp><speaker><hi rend="italic">Paul.</hi></speaker>
<p>Ego vero, cum utrumque id genus hominum admirer, 
hos etiam amo, quorum industria sunt nobis aditus ad 
eloquentiam patefacti. Sed quoniam, Antoni, in hanc 
mentionem incidisti, erit nobis pergratum si de his doctis 
hominibus quid sentias explicabis.
</p>
</sp>

<sp><speaker><hi rend="italic">Ant.</hi></speaker>
<p>Quid dicit Alexander?
</p>
</sp>

<sp><speaker><hi rend="italic">Alex.</hi></speaker>
<p>Mihi quidem erunt ista gratissima et sane locus 
ipse adhortari videtur ut aliquid hic inter nos in umbra 
colloquamur et sumus ociosi.
</p>
</sp>

<sp><speaker><hi rend="italic">Paul.</hi></speaker>
<p>Recte tu quidem, Alexander; scitum est enim illud, 
<pb n="106"/>
opus ocii extare oportere. Ordire igitur, Antoni, 
id quod ex te requirimus.
</p>
</sp>

<sp><speaker><hi rend="italic">Ant.</hi></speaker>
<p>Ego, etsi libenter hoc muneris quod mihi imponitis 
refugerem, tamen, quoniam ita avide rogatis ut durum 
admodum sit huic vestrae non obsequi cupiditati, exponam 
omne meum vobis de hominibus doctis iudicium, non tam 
ostentandi ingenii spe quam negandi verecundia.</p>
<p>Quaeritis igitur quanti et quales in disertorum numero 
habiti sint et qui mihi ad aliquam eloquentiae laudem 
maxime accessisse videantur. Ego vero, si avorum memoriam 
repetere voluero, ita reperiam eloquentiam obmutuisse ut 
non tam calamitatem temporum deplorandam putem quam 
gratulandum nostris hominibus, qui haec ipsa studia nobis 
revocarunt.
</p>
</sp>

<sp><speaker><hi rend="italic">Alex.</hi></speaker>
<p>Sane quidem et ego quoque his ipsis hominibus 
plurimum me debere cogor confiteri. Sed tamen non video 
unde tanta varietas saeculorum, tot coeli mutationes 
innascantur, ut quarundam aetatum procurationem dii 
immortales habuisse, quasdam omnino contempsisse videantur. 
Nam, quot oratores uno tempore Athenae tulerunt? quanta 
dicendi vis, quae disciplinae, quae ingenia ex uberrimis 
illius aetatis fontibus defluxerunt? quot una aetate 
Romae oratores floruere? quot valuere dicendo? Mitto 
disciplinam rerum bellicarum, <pb n="107"/>
mitto praeclara studia 
coetararum artium. Contra vero, quid avorum memoria bonarum 
artum egentius? quando unquam litterae diutius 
conticuerunt? quando tantum obsolevere ingenia ut plane 
omnia uni aetati deorum munere concesesa, alteri omnia 
fatali quodam malo erepta esse videantur?
</p>
</sp>

<sp><speaker><hi rend="italic">Ant.</hi></speaker>
<p>Assentior in hoc tibi, Alexander, quod temporum 
varietates deorum nutu fieri censeas. Quis enim dubitet 
cuncta a supremo illo Opifice praeclaro quodam iudicio 
administrari? Sed omittamus istam doctorum hominum in 
coelestium rerum investigatione scientiam: explicandae 
nobis potius erunt hae causae quae eloquentiae studia 
funditus ex Italia sustulerunt. Ac primum mihi quidem 
videtur translatio illa domicilii imperii Romani ex 
Italia in Thraciam non minimam attulisse eloquentiae 
iacturam; qua profecto emigratione et aditus Italiae 
patuerunt barbaricae crudelitati et Romanorum opes 
corruerunt. Nam barbarae nationes, odio diuturnae 
servitutis ac delendi nominis Romani cupiditate, in 
Italiam tamquam ad certam praedam confluxernt; ex quo 
tantae calamitates sequutae sunt ut cives suis sedibus 
pellerentur, immanes gentes in nostrum genus infunderentur 
et civitates everterentur et fortunatissima quondam 
respublica dilaberetur.</p>
<p>Nec vero solum hae nationes una tantum praeda contentae 
fuerunt, sed etiam mille prope annorum Italiae 
possessionem acerbissima vexatione tenuerunt. Hinc 
colligatio affinitatis cum barbaris, hinc multis involucris 
inquinata Latine loquendi consuetudo, hinc direpta atque 
exusta infinita librorum copia. Quibus rebus factum est ut 
nascentia ingenia omni ope destituta <pb n="108"/>
et penitus in 
barbariem immersa languerint.
</p>
</sp>

<sp><speaker><hi rend="italic">Paul.</hi></speaker>
<p>Quamquam omittamus ista, Antoni, quae sine dolore 
<pb n="109"/>
audire non possumus; refricantur enim molestiae 
commemoratione acceptarum calamitatum. Sed pergamus potius 
ad ea quae coepimus de hominibus doctis, oratoribus enim 
non ausim iam dicere.
</p>
</sp>

<sp><speaker><hi rend="italic">Alex.</hi></speaker>
<p>Mihi vero, Antoni, probantur satis ea, quae modo 
sint a te dicta; sed tamen nemo negarit has clades, haec 
incendia varietatesque et temporum et maximarum rerum fato 
quodam fieri aut casu aut coeli conversionibus.
</p>
</sp>

<sp><speaker><hi rend="italic">Paul.</hi></speaker>
<p>Quorsum ista, Alexander? Noli, quaeso, in hanc 
disputationem Antonium revocare: sunt enim ista iam diu a 
doctissimis illis viris disputata, quae et commodius tempus 
et longiorem sermonem postulant.
</p>
</sp>
<pb n="110"/>


<sp><speaker><hi rend="italic">Alex.</hi></speaker>
<p>Nihil sane impedio.
</p>
</sp>

<sp><speaker><hi rend="italic">Ant.</hi></speaker>
<p>Quoniam igitur difficile admodum esset singulos 
nominare qui aliquam eloquentiae laudem attigerunt, de his 
tantummodo hoc loco dicendum erit quorum scripta in manibus 
hominum versentur; et hi etiam nimirum, quos a maioribus 
aut laudatos accepimus, aut qui poetica aliqua gloria 
praestiterunt, in hunc sermonem referendi videntur.</p>
<p>Nam posteaquam maximarum artium studia tam diu in sordibus 
aegra desertaque iacuerunt, satis constat Grisoloram 
Bisantium transmarinam illam disciplinam in Italiam 
advexisse: quo doctore adhibito primum nostri homines 
totius exercitationis atque artis ignari, cognitis 
Graecis litteris, vehementer sese ad eloquentiae studia 
excitaverunt. Et <pb n="111"/>
quoniam, sublato usu forensi illa 
dicendi laude carebant, <pb n="112"/>
incredibile eorum studium 
fuit in scribendis vertendisque ex Graecis in Latinum 
sermonem historiis. Sed cum historia munus sit unum vel 
maximum oratorium, attingenda ea erunt, quae in unoquoque 
potissimum laudanda iudicabimus.
</p>
</sp>

<sp><speaker><hi rend="italic">Alex.</hi></speaker>
<p>Video cur a Grisolora exorsus sis, ut Dantem 
scilicet et Franciscum Petrarcham interponeres, qui 
ante Grisoloram aliquot annis floruerunt.
</p>
</sp>

<sp><speaker><hi rend="italic">Ant.</hi></speaker>
<p>Non equidem, Alexander, a Grisolora exordium 
coepi ut istos interponerem; sed, quoniam illis temporibus 
erexisse se admodum eloquentia videri solet, decreveram 
singulos nominari qui ex praeclara illa Grisolorae 
officina defluxerunt.
</p>
</sp>

<sp><speaker><hi rend="italic">Alex.</hi></speaker>
<p>Cupio sane audire de his duobus quid sentias.
</p>
</sp>

<sp><speaker><hi rend="italic">Ant.</hi></speaker>
<p>Ego vero negare non ausim flagrantissimum in Dante 
et in Petrarcha studium fuisse priscarum rerum; sed in 
Dante tanquam in veteri pictura, detractis coloribus, 
nonnisi lineamenta delectant. At iure eum honoravit fama: 
praeclarum eius poema plane bene indicat incredibilem 
ingenii magnitudinem. <pb n="113"/>
Mirabile illud certe fuit, quod 
res tam difficiles tamque abstrusas vulgari sermone auderet 
explicare. Est enim in sententiis subtilis et argutus, 
acerbus in reprehendendo, in probando nervosus; sed 
interdum etiam rebus non satis apertis oscurus. In 
permovendo autem et incitando non est credibile quam sit 
concitatus et vehemens. Utinam tam bene cogitationes suas 
Latinis litteris mandare potuisset, quam bene patrium 
sermonem illustravit.</p>
<p>Sed ad Petrarcham veniamus cuius de ingenio industriaque 
ex tam multis eius libris existimari potest. Homo enim 
interpellantium multitudinem fugiens, multa scripsit in 
ocio. Huius sermo nec est Latinus et aliquando horridior; 
sententiae autem multae sunt sed concisae, verba abiecta, 
res compositae diligentius quam elengatius. Fuit in illo 
ingenii atque memoriae tanta magnitudo ut primus ausus sit 
eloquentiae studia in lucem revocare: nam huius ingenii 
affluentia primum Italia exhilarata et tanquam ad studia 
impulsa atque incensa est. Declarant eius rhytmi, qui in 
vulgus feruntur, quantum ille vir consequi potuisset 
ingenio, si Latini sermonis lumen et splendor attulisset; 
sed homini in faece omnium saeculorum nato illa scribendi 
ornamenta defuerunt. Sed, ut saluberrimae potiones non 
suavitatis sed sanitatis causa dantur, sic ab eo non est 
delectatio petenda sed transferenda utilitas, quanquam 
omnia eius, nescio quo pacto, sic inornata delectant. Huic 
ob multarum rerum doctrinam et ingenii famam honores 
amplissimi habiti sunt.</p>
<p>Et hisdem temporibus fuit Ioannes Boccaccius, sed 
decennio <pb n="114"/>
fere minor quam Petrarcha: huius etiam 
praeclarissimi ingenii cursum fatale illud malum oppressit; 
excurrit enim licenter multis cum salebris ac sine 
circumscriptione ulla verborum; totum genus inconditum est 
et claudicans et ieiunum; multa tamen videtur conari, multa 
velle: ex quo intelligi potest naturale eius quoddam bonum 
inquinatum esse pravissima loquendi consuetudine. Eodemque 
modo de Ioanne Ravennate et Coluccio Salutato 
iudicare licet, qui nunquam etiam ab orationis asperitate 
moestitiaque abesse potuerunt.
</p>
</sp>

<sp><speaker><hi rend="italic">Alex.</hi></speaker>
<p>Gratissima ista mihi fuerunt; et sane multum, ut 
dicis, horum gloriae iniquitas temporum detraxit et quasi 
ingeniorum acies perstrinxit.
</p>
</sp>

<sp><speaker><hi rend="italic">Ant.</hi></speaker>
<p>Nunc autem octoginta fere annorum memoriam <pb n="116"/>
hoc 
sermone complectemur. Sed quoniam uno tempore omnes ac 
prope aequales fuerunt multique sunt multorum aetatibus 
implicati, dabitis veniam si minus aetatum ordines 
servabuntur.</p>
<p>Magistro igitur Grisolora, plerique nostrorum hominum 
tanquam ex palaestra quadam impulsi se ad eloquentiae 
studium contulerunt. Quorum in primis laudandus est 
Leonardus Arretinus: hic primus inconditam scribendi 
consuetudinem <pb n="117"/>
ad numerosum quendam sonum inflexit et 
attulit hominibus nostris aliquid certe splendidius. Multae 
sunt in eo oratioriae virtutes; gravis est in toto genere 
et prudens et, ut illis temporibus, non incultus. Historiam 
complexus est animo aliquanto maiore: nam orationes eius 
quae extant non aeque atque historiae probantur.
</p>
</sp>

<sp><speaker><hi rend="italic">Alex.</hi></speaker>
<p>Est ut dicis, Antoni; nam et ego saepe legi 
funebres eius quasdam laudationes, quae mihi quidem non 
satis probabantur; atque id accidisse putabam propterea 
quod nullae extarent orationes funebres ex antiquissimis 
illis auctoribus imitandae. Ex quo minime mirum videri 
solebat si Leonardus ipse in eo praesertim dicendi genere 
orator fuerit, si modo orator, copiosior quam aptior aut 
ornatior.
</p>
</sp>
<pb n="118"/>


<sp><speaker><hi rend="italic">Ant.</hi></speaker>
<p>Praeclare intelligo quae dicis, Alexander. 
Et sane mihi videtur nihil posse ornate varieque dici sine 
exercitatione, qua optimum quemque imitando effingimus. 
Quin etiam ipsemet multos iam saepe cognovi, qui potius in 
quodam imitationis genere quam in disserendi praeceptis 
operam ponendam putarint. Sed tamen non erit eloquentiae 
vis in hunc tam angustum locum adstringenda ut, cum 
imitatio desit, quicquam praeclarum assequi nos posse 
diffidamus. Quis dubitet orationes omnes funebres in 
laudationum genere versari? Quis de laudibus dicturus, si 
nulla praesertim erit imitatio, ad artis praecepta non 
confugerit? Ars profecto via certior est quam imitatio, qua 
opes atque ornamenta ad disserendum suppeditantur.
</p>
</sp>

<sp><speaker><hi rend="italic">Alex.</hi></speaker>
<p>Dii immortales, quam iucunda ista mihi fuerunt! 
Cupio me iam ab imitatione ad artis praecepta conferre.
</p>
</sp>
<pb n="119"/>


<sp><speaker><hi rend="italic">Ant.</hi></speaker>
<p>Cave, Alexander, in oratore quicquam putes 
esse imitatione praestantius. Nec enim est aliud imitari 
quam effingere praescriptam disserendi artem. Sed quoniam 
sine artificio tam facile possumus vitia quam virtutes 
imitando consectari, eam ob causam non desinam vos et 
carissimum mihi quemque cohortari ut haec disserendi 
praecepta toto animo complectamini. Nulli est enim tanta 
ubertas ingenii, nulli tam diligens imitandi industria quam 
sine huius artis ratione bene disposita ac praeclare 
inventa possit effingere. Ex quo efficitur ut plerique bona 
maxime probent, sed cur probent nesciant: idem nihil laudis 
in scribendo consequuntur, nisi quando fortuitu aut natura. 
Intelligendum est igitur, certissima quadam artis ratione, 
quid sit ex arte scriptum, quid imitari debeamus; quando 
alienis exemplis, quibus ornamentis oratio nostra 
coloretur. Sed haec nimis fortasse multa.
</p>
</sp>

<sp><speaker><hi rend="italic">Paul.</hi></speaker>
<p>Immo pauciora quam vellem.
</p>
</sp>

<sp><speaker><hi rend="italic">Alex.</hi></speaker>
<p>Mihi vero, Antoni, tantum ista profuerunt ut nunc 
demum aliquid imitando consequi me posse putem, antea vero 
obducta caligine adumbratum fuisse. Sed iam iterum ad 
Leonardum revertare.
</p>
</sp>

<sp><speaker><hi rend="italic">Ant.</hi></speaker>
<p>Leonardus igitur, cum admodum adolescens in 
Grisolorae aetatem incidisset, litteras Graecas acerrimo 
studio complexus est. Frequenter et legens et audiens 
tantum his studiis operae dedit ut multa celeriter ex 
Graecis mandarit Latinis litteris. Habebat is quandam 
eloquentiae formam animo comprehensam, quam omnino non ut 
voluit sed ut potuit expressit. Et erat illi ingenium a 
natura capax omnium <pb n="120"/>
doctrinarum, quod etiam arte 
quadam expoliverat. Historiam vero scripsit accurate: 
conciones aliquot sunt graves consilia et bellorum initia 
atque eventus explicantur valde prudenter. Consectatur in 
historia quiddam Livianum, non ausim dicere 
Ciceronianum. Sed cum historia sit rerum omnium 
difficillima, tantum in ea imitandi industria et bonitate 
quadam naturae consequutus est ut omnibus, mea sententia, 
qui post eum fuerunt, facile praestiterit. Et quanquam in 
toto genere minus plerunque lectis verbis utatur, ita tamen 
eius oratio multis litteris ac quibusdam sententiarum 
luminibus expolitur ut vitium potius corrupte loquendi 
aetati illi tribuas quam ei scribendi laudem ademeris.</p>
<p>Et ego video hunc nondum satis esse limatum nec delicatiori 
fastidio tolerabilem Atqui <title>Dialogi</title> Ioannis 
Ravennatis vix semel leguntur et Coluccii 
<title>Epistolae</title>, quae tum in honore erant, non apparent; sed 
Boccaccii <title>Deorum Genealogiam</title> legimus, utilem illam 
quidem, sed non tamen cum Petrarchae ingenio conferendam: 
at non videtis quantum his omnibus desit et cum in tanta 
asperitate versetur antiquitas, quantum splendorem 
Leonardus, quanta dicendi ornamenta attulerit? Num 
propter quaedam inquinata et obsoleta verba eum respuemus?
</p>
</sp>

<sp><speaker><hi rend="italic">Alex.</hi></speaker>
<p>Sane quidem semper Leonardum ut doctum hominem, 
ut eloquentem, ut illius aetatis principem laudavi. Sed 
nosti morem nostrorum hominum, qui nihil nisi excultum, 
nisi elegans, nisi politum, nisi pictum probant.
</p>
</sp>
<pb n="121"/>


<sp><speaker><hi rend="italic">Ant.</hi></speaker>
<p>Sit ita; sed redeamus ad nostros. Leonardi 
igitur fere aequalis fuit Guarinus Veronensis, doctus 
magister: is in domestica et umbratili quadam exercitatione 
multa scripsit prudenter ac probe et docuit multos; huius 
domus quasi officina quaedam fuit bonarum artium. Nam, cum 
illis temporibus diuturno gravissimoque bello Italia 
flagraret et is esset rerum status ut nemo fere adolescens 
non sibi potius gloriam bello quam doctrina quaerendam 
putarit, nunquam sunt ab eo instituendi ac docendi studia 
intermissa. Erat referta domus nobilissimis adolescentibus 
qui se in eius disciplinam tradiderant: quotidie et 
commentabantur et declamabant ac ita diligenter Graecis 
Latinisque litteris erudiebantur, ut omnes fere illius 
aetatis, qui aliquam sunt scribendi laudem consequuti, sese 
omnino faterentur ex huius hominis umbraculis, tanquam ex 
ludo quodam honestissimarum artium, profectos.</p>
<p>Is igitur cum scribendo tum docendo quaesivit sibi id 
nominis quod etiam hac aetate omnium sermone ac fama 
celebratur. Genus tamen dicendi inconcinnum admodum est 
<pb n="122"/>
et salebrosum: utitur (plerunque imprudens) verbis 
poeticis, quod est maxime vitiosum, se magis est in eo 
succus quam olor laudandus. Hunc Georgius Trapezuntius 
exagitat ut praefractum et in compositione puerilem. 
Memoria teneo quendam familiarem meum solitum dicere, 
melius Guarinum eius famae consuluisse si nihil unquam 
scripsisset; tam vehementem opinionem eius doctrinae esse 
in animis hominum insitam ut non modo nomen eius non 
illustretur scriptis, sed etiam in dies magis obscuretur. 
Ego vero non ita sese rem habere existimo nec temere 
Guarino gravitatem quandam in scribendo nec multarum 
rerum cognitionem adimo; sed tamen non omnia in eo 
probarim. Nunquam enim asperitas in dicendo laudatur: at 
laudandus est ut qui multum nostris hominibus profuerit et 
ut qui, si non perfectam eloquentiam (cuius speciem quasi 
per caliginem quandam viderat) at aliquam in scribendo 
laudem sit consequutus.</p>
<p>Hisdem temporibus fuit Nicolaus Nicolus, qui magnam 
<pb n="123"/>
gloriam adeptus est in colendis amicitiis 
doctissimorum hominum, et Aurispa Siculus sane doctus 
et honoratus fuit. Eodemque in genere et Candidus 
habebatur, sed avidior duritatis quod orationis moestitia 
insolentius uteretur. Tum etiam constat Nicolaum 
Euboicum memoria praestitisse, sed <pb n="124"/>
istorum omnium 
fuit disciplina horrida et agrestis, sine nitore 
elegantioris industriae: nondum erat politior haec 
scribendi ratio importata.</p>
<p>Fuit et Nicolaus Savondinus Chalcidiensis homo 
Graecis litteris et Latinis eruditus. Erat in dicendo 
satis copiosus, sed parum vehemens et in affectibus viro 
mollior, ut maxime in eo libello, quem de naufragio suo ad 
Bessarionem Nicaenum scripsit, apparet.</p>
<pb n="125"/>
<p>Atque horum aetati adiuncti sunt duo fere aequales: 
Petrus Paulus Vergerius et Sico Polentonus, 
uterque a puero doctus, sed alter ornatior, non tamen adeo 
cultus ut sit hac eruditiori aetate tolerabilis. Libellus 
<title>De Adolescentia</title> quem pueri legebamus, vix comparet et 
bene olet, ut dicitur, quod nihil olet. Alterius sunt 
viginti ad filium libri scripti <title>De claris scriptoribus</title>, 
utiles admodum, qui iam fere ab omnibus legi sunt desiti. 
Est enim in iudicando parum acer, nec servit aurium 
voluptati, cum tractat res ab aliis ante tractatas: sed hoc 
ferendum. Illud certe molestum est, dum alienis verbis 
sententiisque scripta infarcit et explet sua: ex quo 
nascitur maxime vitiosum scribendi genus, cum modo lenis et 
candidus, modo durus et asper appareat; et sic in toto 
genere, tamquam <pb n="126"/>
in unum agrum plura inter se 
inimicissima sparsa semina.</p>
<p>Inter horum aetates interiectus est Maffeus Vegius, qui 
tum poeta numerabatur, ingeniosus ille quidem sed aliquanto 
turgidior, necdum satis politus, quanquam aetatis illius 
istud fuit vitium.
</p>
</sp>

<sp><speaker><hi rend="italic">Alex.</hi></speaker>
<p>Audax iste quidem fuisse videtur et animi maximi 
(utinam maioris facultatis!) qui Maroni voluerit vicarius 
succedere.
</p>
</sp>

<sp><speaker><hi rend="italic">Ant.</hi></speaker>
<p>Scitum est illud, poetarum neminem meliorem quam se 
putare et sua cuique placere. Nam, cum poeta vi naturae 
inflammetur, numquam desperat quod optimum est; et 
propterea multos decipit illa <abbr>P.</abbr> Maronis blanda sui 
conciliatrix musa, cum, dulci tantummodo sono deliniti, 
reconditum artificium non agnoscant.</p>
<p>Sed, ut ad rem redeam, eiusdem etiam aetatis fuit 
Ambrosius monachus, Graecis litteris doctus. Scribebat 
facile et naturalem quendam dicendi cursum habebat oratio, 
sed <pb n="127"/>
admodum incultum. Erat in hoc homine inexhaustus 
quidam legendi amor, nullum enim patiebatur esse vacuum 
tempus: quotidie aut scribebat aut aliquid ex Graecis 
Latinis litteris mandabat. Plura tamen orsus est quam 
absolverit; nemo certe plus studii quam ille ad erundos ex 
adito priscorum libros adhibuit. Carus is fuit Cosmo 
Medici. nam semper magnus ille vir secum habuit palam 
doctos homines quorum in congressu et sermone, cum esset 
publicis muneribus vacuus, tanquam in iucundo quodam animi 
laxamento requiescebat.
</p>
</sp>

<sp><speaker><hi rend="italic">Alex.</hi></speaker>
<p>Mea quidem sententia est principes illius aetatis 
multum summis ingeniis profuisse.
</p>
</sp>

<sp><speaker><hi rend="italic">Paul.</hi></speaker>
<p>Est ut dicis: aluntur profecto praemiis haec studia 
et quasi in principum sinu pubescunt. Sed prosequare, 
Antoni, ut coeperas.
</p>
</sp>
<pb n="128"/>


<sp><speaker><hi rend="italic">Ant.</hi></speaker>
<p>Tum etiam ex eo genere numerabatur Leonardus 
Iustinianus homo per se magnus et, ut apparet ex 
orationibus, non indisertus. Extat eius quaedam funebris 
laudatio, bona illa quidem sed non satis splendida verbis 
et quae magis copiam quandam quam oratorium artificium prae 
se ferat.</p>
<p>Nam haec aetas ponebat eloquentiam in orationis quadam 
abundantia nec plane cognovit quid esset satis, cum magnam 
se quisque in dicendo laudem adeptum putaret, si multa 
acervatim complexus fuisset; quod genus scribendi spretum 
est ac repulsum ab acrioribus ingeniis, quoniam omnis 
oratio ita et verborum et sententiarum ornamentis 
componenda est ut non intemperanter excurrat, sed sit ei 
suorum finium quidam circumscriptus locus.</p>
<p>Horum aequalis fuit Carolus Arretinus illis etiam 
temporibus honoratus: pauca is admodum scripsit quae, 
nescio quo pacto, iam exharuerunt vel potius non apparent. 
Et Ioannes <pb n="129"/>
etiam Tortelius Arretinus scriptor 
fuit sane probabilis. Coniunctissime is vixit cum Nicolao 
quinto pontifice maximo: nam ipsum etiam Nicolaum doctum 
hominem ferunt et non infantem fuisse, in quo magnum 
documentum fortunae fuit quam celeriter extollat quem semel 
complexa sit. Is enim, biennii spatio gradibus ascendens, 
summam est adeptus orbis terrae dignitatem idque eo 
contigit honorificentius quo nemo esset qui illum eo honore 
non dignum arbitraretur; et merito id <pb n="130"/>
quidem, quando 
et multa egit in vita praeclare at ab eo sunt docti homines 
et opibus aucti et honoribus.</p>
<p>Sed temporibus hisdem magnum vulnus res Latinae ex 
direptione Bisantii, pulcherrimae atque florentissimae 
urbis, acceperunt. Emerserat e patriis regnis Maumethes 
spe potiundae Greciae inflammatus sibique persuaserat 
fore, homo scientissimus rerum bellicarum ac felix, ut, 
occupato Bisantio facultas daretur ad Graeciam 
opprimendam. Nec enim eum fefellit opinio: nam capta ac 
direpta urbe facillime reliquus cursus patuit. Sed malo in 
tali re silere quam, veteres calamitates deplorando, augere 
dolorem nostrum. Hoc tamen dicam quod ad rem pertinet: 
magnum damnum excidio Graeciae Latinas litteras 
fecisse, cum a Graecis multa in Italiam importarentur 
et nostri item studiorum causam Bisantium tanquam ad 
domum quandam doctrinae proficiscerentur.
</p>
</sp>

<sp><speaker><hi rend="italic">Alex.</hi></speaker>
<p>Sunt ista, Antoni. Nec enim unquam Latinis 
rebus, ut dicis, calamitosior dies illuxit nec tetrior; sed 
existimare debes plures post importunam illam cladem in 
Italiam confluxisse quam unquam antea. Sed ista 
omittamus.
</p>
</sp>

<sp><speaker><hi rend="italic">Ant.</hi></speaker>
<p>Tum multum eloquentiae habuisse dicitur Franciscus 
Barbarus, cuius de ingenio doctrinaque ex eo libro quem 
<title>De re uxoria</title> scripsit existimari potest. Huius gloriam 
<pb n="131"/>
illustrioribus litteris et gravioribus artibus 
cumulavit Hermolaus nepos.</p>
<p>Sed multum duo doctrina praestiterunt: Iannottus 
Manettus et Baptista Albertus, quorum alter unus 
omnium doctissimus putabatur, alter etiam in architectura 
disertus fuit. <pb n="133"/>
Sed in Iannotto admirabile quoddam 
studium omnium doctrinarum fuit; sed nescio quo pacto sit 
huius summi viri quam aliorum doctorum nomen obscurius. Ex 
quo profecto intelligi potest plus valere ad famam et 
celebritatem nominis unius simplicis generis virtutem 
absolutam quam multa annexa genera virtutum non 
perfectarum.</p>
<p>Tum etiam ex eo genere numerabatur Pallas Stroza, quem 
cum natura tum etiam studio doctrinae sapientem ferunt. 
Excelluit enim is unus in omni genere virtutis: nemo domi 
comior fuit, nemo iucundior, nemo foris constantior nec 
gravior nec fortior.</p>
<pb n="134"/>
<p>Nec longo intervallo aberat Benedictus Arretinus, 
qui bellum Asiaticum magnum atque difficile 
diligentissime prosequutus est attulitque lumen rebus 
involutis. Nam illis temporibus in Poggio Florentino 
quaedam species eloquentiae apparuit, in quo si tale 
artificium fuisset quale ingenium ad scribendum fuit, omnes 
profecto eius aequales dicendi gloria vicisset. Is 
orationes reliquit, quae et facundiam et mirificam ingenii 
facilitatem ostendunt: tendebat toto animo et quotidiano 
quodam usu ad effingendum <abbr>M.</abbr> Tullium; sed habet hoc 
<pb n="135"/>
dilucida illa divini hominis in dicendo copia, ut 
existimanti se imitabilem praebeat, experienti spem 
imitationis eripiat. Eam igitur dicendi laudem Poggius, 
si non facultate, at certe voluntate complectebatur; 
scripsit etiam <title>Historiam</title>, sed est magnum munus 
historiam et, ut paulo ante dixi, omnium rerum 
difficillimum.
</p>
</sp>

<sp><speaker><hi rend="italic">Alex.</hi></speaker>
<p>Ego vero saepe soleo mirari quid sit quod, cum 
historia tot tantarumque rerum dissimilitudinem 
complectatur, nulla praecepta in priscorum artibus 
tradantur, quae quo modo scribendum, quid servandum sit in 
historia doceant. Nam, ut omittam studia disciplinarum 
maximarum, omnium artium opifices habent sua praecepta: 
architectus ab his non discedit, musici etiam his 
erudiuntur quando vocum mutationes facere <pb n="136"/>
debeant, 
quando scilicet cantus aut inflexam aut gravem aut acutam 
vocem postulet. Alii in lineis, alii in mensuris, alii ad 
fingendum, alii ad pingendum certis praeceptis utuntur: ex 
quo intelligitur nihil magnum fieri posse sine quadam artis 
ratione. Historiam vero, tam arduum, tam difficile opus, 
nihil habere praeceptorum non desino, hercle, satis mirari.
</p>
</sp>

<sp><speaker><hi rend="italic">Paul.</hi></speaker>
<p>Ego quoque ista quae dicis, Alexander, mirabar et 
sane angebar intimis sensibus, quod a nostris hominibus 
historiae praecepta ignorarentur: nam priscos illos, ut ex 
eorum historiis apparet, praeclare intelligebam huius artis 
praecepta tenuisse, nostros autem his instrumentis omnino 
carere atque eosdem in hoc praesertim scribendi genere 
nihil admodum laudis consequi posse, nisi quando temere aut 
casu.
</p>
</sp>

<sp><speaker><hi rend="italic">Ant.</hi></speaker>
<p>Video plerisque visum esse historiam sine ullis 
oratoriis ornamentis scribi oportere, quod tollerent 
veritatem et fidem, multum referre non esse mendacem. Ego 
vero, ut opinionem istorum non libenter laudarim ita certe 
non repudiaverim. Et profecto magni interest, ubi 
tantummodo rerum gestarum veritas quaeritur, mendacem et 
fabulosum putari. Sed tamen, quid attinet vere scribere, si 
omnia obscure perturbaveris? Ac mihi quidem, huius rei 
principium cogitanti, ad delectationem et utilitatem 
adinventa historia videri solet quae omnino rebus et verbis 
continetur. Res, ut prosint, spatia et temporum ordinem 
desiderant; verba vero nunquam voluptati inservient nisi 
concinnitatem retineant. Repudianda erit igitur horum 
opinio et adhibendum artificium quoddam ut prodesse pariter 
et delectare possimus. Sed nescio quo pacto ad hoc delapsi 
sumus, cum id vos initio minime requireretis.
</p>
</sp>
<pb n="137"/>


<sp><speaker><hi rend="italic">Paul.</hi></speaker>
<p>Immo ista requisivimus, Antoni, et sunt 
sane necessaria.
</p>
</sp>

<sp><speaker><hi rend="italic">Alex.</hi></speaker>
<p>Mihi vero ista iucunda fuerunt; et utinam tibi, 
Antoni, cumulatius ista augere licuisset! Sed dabitur 
fortasse aliquando commodius tempus huius muneris 
amplificandi. Nunc ad institutum sermonem revertare.
</p>
</sp>

<sp><speaker><hi rend="italic">Ant.</hi></speaker>
<p>Belle exigis ex me, Alexander, tam magnum locum et 
tantum, hercle, de me polliceris ut si hoc vobis negari, 
non tam laborem me iudicio refugisse quam vestrae voluntati 
obsequi <pb n="138"/>
noluisse arbitremini.
</p>
</sp>

<sp><speaker><hi rend="italic">Alex.</hi></speaker>
<p>Atque nihil a te postulatur, nisi tuo commodo.
</p>
</sp>

<sp><speaker><hi rend="italic">Ant.</hi></speaker>
<p>Iocaris etiam mecum, Alexander, et ego quoque in 
hoc admodum delector et sino adulari ac irrideri me 
interdum ab amicis.
</p>
</sp>

<sp><speaker><hi rend="italic">Alex.</hi></speaker>
<p>Non est ita, Antoni: scitum est enim nihil esse in 
amicitia perniciosius adulatione et blanditiis.
</p>
</sp>

<sp><speaker><hi rend="italic">Ant.</hi></speaker>
<p>Quid ergo? Credisne me modo ea ausurum dicere quae 
sint a priscis illis viris relicta?
</p>
</sp>

<sp><speaker><hi rend="italic">Alex.</hi></speaker>
<p>Ego vero non id ex te requisivi, ut omnes leges 
quae sunt in historia servandae, quasi scholam quandam, 
explicares; sed, si quod daretur vacuum tempus, postulabam 
ut inter nos hoc munus augeremus.
</p>
</sp>

<sp><speaker><hi rend="italic">Paul.</hi></speaker>
<p>Quin tu, Alexander, omittis ista quae praeparatum 
ocium postulant. Tu vero, Antoni, perge ut coepisti. 
Neque enim impediendus est interpellatione iam susceptus 
sermo
</p>
</sp>

<sp><speaker><hi rend="italic">Ant.</hi></speaker>
<p>His igitur florescentibus proximus accedebat 
Georgius Trapezuntius, bonus sane rhetor, qui aliquot 
annos populo romano utilissimam operam praebuit; et docuit 
cum multos tum etiam multa scripsit de artificio dicendi et 
adhibuit in scribendo illa adiumenta quae habuerat a 
Peripateticis, qui, praeter coeteros philosophos, 
rationem dicendi latioribus quibusdam praeceptis 
complectuntur. Qui mos erudiendae <pb n="139"/>
iuventutis retentus 
est a Pomponio nostro: vir enim per se magnus 
incredibilia studia ad eloquentiam limatioremque elegantiam 
convertit.</p>
<p>Eodem tempore Antonius Luscus fuit, rhetor quoque non 
contemnendus, quem etiam non indisertum dicunt fuisse; nam 
Victorinus Feltrensis, is qui per tot annos toti 
Galliae <pb n="140"/>
Transpadanae tradidit praecepta dicendi, 
hisdem fere laudibus cumulatus fuit. Nec vero Gasparinum 
Veronensem praetereundum puto; erat is diligentissimus ac 
prope perfectus grammaticus sed ipso orationis genere 
exilis et tristis: nimia enim cura attenuabat orationem.</p> 
<pb n="141"/>
<p>Et Omniboni quoque Leoniceni in docendo cognita 
industria est: erat in scribendo satis amplus, sed parum 
nitens aut excultus; nullus candor est Latini sermonis 
neque flos ullus quem in oratione requirimus.</p>
<p>Horum aetatibus adiunctus est Laurentius Valla, 
scriptor egregie doctus, cuius ingenii acumine constare 
inter omnes audio Italiam esse recreatam, sed erat acer 
et maledicus et toto genere paulo asperior, diligentissimus 
tamen Romanarum rerum atque verborum investigator. 
Molestus erat et stomachosus: nihil admodum alienum 
laudabat, sua vero cum diligentia tum acri quodam iudicio 
expendebat. Limatior hic fortasse quam coeteri, nihilo 
tamen candidior fuit. Floruit huius domus <pb n="142"/>
aliquandiu 
et quasi ludus quidam fuit civium Romanorum. Verum postea 
is, vel odio servitutis vel desperatione quadam dignitatum 
adipiscendarum ab Urbe Neapolim ad Alphonsum 
<pb n="143"/>
Aragonum regem est profectus, ubi aliquot annis 
fuit magna cum gloria ingenii et famae. Nam Alphonsus 
ipse ad summas incredibilesque eius virtutes adiecerat 
etiam hanc laudem, ut, non solum hominibus doctis 
familiarissime uteretur, sed etiam haberet in convictu.
</p>
</sp>

<sp><speaker><hi rend="italic">Alex.</hi></speaker>
<p>Quid ergo est causae, si tam diligenter Valla de 
ratione verborum Latinorum scripserit, ipse non bene satis 
loqui Latine videatur?
</p>
</sp>

<sp><speaker><hi rend="italic">Ant.</hi></speaker>
<p>Non est enim, Alexander, eadem ratio scribendi 
quam praecipiendi. Conabatur Valla vim verborum exprimere 
et quasi vias (sed eas non rectas) tradebat ad structuram 
orationis, in quo tamen et inquinatam dicendi consuetudinem 
emendavit et multum acuit iuventutem. Sed est certe alia 
scribendi ratio quae a Valla aut praetermissa est aut 
ignorata. Florens enim ille et suavis et incorruptus 
Latinus sermo postulat sane conglutinationem et 
comprehensionem quandam verborum, quibus conficitur ipsa 
concinnitas ad sonum. Sed de his alio loco commodius inter 
nos, si vobis placebit, disputabimus. Potest enim aliud 
vobis ac mihi videri; nunc ad reliquos pergamus.
</p>
</sp>

<sp><speaker><hi rend="italic">Alex.</hi></speaker>
<p>Nobis vero nihil poterit esse iucundius.
</p>
</sp>
<pb n="144"/>


<sp><speaker><hi rend="italic">Ant.</hi></speaker>
<p>In aliquo igitur numero fuit Antonius 
Panormita homo doctus et iuris bene peritus. Diligenter 
etiam satis loquutus est et, ut esset paulo politior, 
elegantiam sermonis Plautinam volebat imitari; sed ab eo 
abereat illa orationis integritas ac sententiosa 
concinnitas; itaque sunt <title>Epistolae</title> eius languidiores. 
Fuit tamen perargutus poeta et illis temporibus non 
contemptus: nam is primus versus ad mensuram quandam 
numerosumque sonum revocavit (antea enim fractis 
concisisque numeris parum admodum versus a plebeis rhytmis 
differebant) quamquam eius fere tota poesis est obscena.</p>
<p>Sed polite et eleganter <title>Problemata</title> Plutarchi 
Joannes Petrus Lucensis Latinis litteris mandavit. 
Tum etiam Latine <pb n="145"/>
Lucianum explicaverunt 
Rinuccius et Christophorus Romanus. Atque ego in 
ipsis et in aliis quos enumeravimus intelligo homines 
libentius ad interpretum munera esse conversos: sed nos 
tamen colligimus omnes, ut appareat quam multi scribendi 
cupiditate flagrarint, quam pauci aliquid ex suo 
protulerint.
</p>
</sp>

<sp><speaker><hi rend="italic">Alex.</hi></speaker>
<p>Cur nam erat istud, quaeso?
</p>
</sp>

<sp><speaker><hi rend="italic">Ant.</hi></speaker>
<p>Quia veluti tum nascentibus litteris sibi ipsi 
diffiderant et erant tanquam anniculi infantes qui nonnisi 
in curriculo aut praeeunte duce inambulant. Itaque, cum 
esset facilius illud vertendi munus, bene de posteris suis 
mereri videbantur si tam multa adiumenta ingeniis 
suppeditarent. Sed ecce multi uno tempore fuerunt: 
Leonardus Datus, Bartholomaeus Facius, 
<pb n="146"/>
Lapus Florentinus, Petrus Montopolita; 
quamquam ex his alius alio plus habuit vel ingenii vel 
industriae, omnes tamen ad amplitudinem nominis 
pervenerunt. Ex his Facius <title>Commentarios</title> scripsit 
<title>rerum ad Alphonso rege gestarum</title>.</p>
<p>Tum etiam Gregorium Tiphernatem poetam et doctum atque 
diligentem hominem in docendo constat fuisse. <pb n="147"/>
Huius 
auditor fuit Georgius Merula, quia nobilitate floruit 
discipulorum.</p>
<p>Et Antonius Tudertinus non tam scribendo probabilis 
fuit quam litteris Graecis eruditus. Flavius enim 
Blondus sine Graecis litteris prosequutus est historiam 
diligenter sane ac probe eamque distinxit et rerum 
varietate et copia valde prudenter. Admonere enim reliquos 
videtur ut maiori artificio ac illustrioribus litteris 
historiam aggrediantur. In excogitando <pb n="148"/>
tamen quid 
scriberet omnibus his viris, qui fuerunt fere eius aequales 
meo quidem iudicio praestitit.</p>
<p>Hisdem etiam temporibus Franciscus Philelphus non 
indisertus putabatur: habebat a natura ingenium vagum 
multiplex volubile. Extant ab eo scripta et poemata et 
orationes, sed ut vita sic erat in toto genere varius. Fuit 
is a puero litteris Graecis bene doctus et horum 
studiorum causa est ab <pb n="149"/>
eo tota pene Graecia 
peragrata multumque etiam ei profuit Grisolora eius 
socer, ex quo, tanquam ex dotali hereditate legatas 
testamento, Graecas litteras accepit. Sed erat vendibilis 
sane scriptor et is qui opes quam scribendi laudem consequi 
malebat. Constat enim neminem principum illis temporibus in 
Italia fuisse, quin adierit, quin cum scriptis salutaverit, 
ut ex his pecuniam erueret. Sed ut ad quaestum diligens, 
sic erat in largitione effusus.</p>
<p>Huius filios Xenophontem et Marium ingeniosos et sane 
eruditos dicunt fuisse, quorum Marium tantam habuisse 
memoriam quanta in viro cognosceretur; horum maius omnino 
nomen extaret, nisi pater praeclusisset eis iter gloriae.
</p>
</sp>
<pb n="150"/>


<sp><speaker><hi rend="italic">Alex.</hi></speaker>
<p>Mihi vero ille (patrem dico) hoc facto 
sapiens videtur, qui ex litteris divitias quaesierit, 
propterea quod eloquentia, quo maior est, eo hominibus 
invisior ac suspectior.
</p>
</sp>

<sp><speaker><hi rend="italic">Ant.</hi></speaker>
<p>Sed quis vestrum ex maioribus natu multa de 
Porcello non audivit, immo vero quis eius scripta non 
legit? Is sive <pb n="151"/>
doctrina, homo ignotus, sive ingenio 
ad summam nominis famam pervenerat; ex quo intelligi potest 
quanta tum fuerit ex omni numero poetarum paucitas. 
Exametri enim eius, quos legimus, non illi quidem politi 
sunt nec festivi nec molles, grandes tamen et graves 
imperitis videri solent, ab eruditioribus vero respuuntur 
quod turgeant et innati sint nihilque afferant praeter 
aequalitatem. Caruit omnino varietate haec aetas, quanquam 
hic quidem nonnullis visus sit distinctum illud et florens 
Virgilianum poema praeclare effinxisse: hi tamen mea 
sententia longissime a vero iudicio abfuerunt. Nec refert 
alieno ornatu et quibusdam luminibus ac quasi insignibus 
nostra scripta explere, nisi queamus id distincte apteque 
facere. Fit enim nescio quid monstruosum, cum membra 
cohaerentia male dissipantur. Modo enim hoc scribendi genus 
magnificentius renovatum est et cognita primum numerorum 
varietas a Pontano principe huius memoriae doctissimorum 
hominum: qua sane occurritur satietati et nitidum illud 
struitur et laetum genus ac politior illa elegantia 
hilaritate quadam aspersa conditur.</p>
<p>Tum etiam nec ingenium nec doctrinam Sigismundo 
Malatestae defuisse ferunt: habuit hic, sicut saepe 
audivisse vos arbitror, multa contraria et diversa inter se 
naturae studia; fuit in illo magnum ingenium, fuit tanta 
industria rei militaris quanta in homine quoquam, sed illud 
mirabile: stare pari fastigio in utraque fortuna, multos 
devincire consuetudine, <pb n="152"/>
appetere inimicitias clarorum 
hominum, modo astringere modo laxare voluptates, inter 
ipsas minime negociorum oblivisci, minime famam aspernari, 
minime intermittere studia doctrinae.</p>
<p>Sed Pius secundus in primis disertus habitus est: is 
diligentia parentum a puero eruditus, multa celeriter 
ingenii ac doctrinae signa praebuit, post aetate progressus 
emersit ac totus se extulit omnemque ingenii vim, quam 
diutius inclusam continere non poterat, statim effudit. In 
quo viro, dii immortales, quam diversa inter se studia 
fuerunt virtutum incredibilium! Mitto hominem artibus rerum 
gerendarum instructum, mitto pontificem maximum: quis in 
dicendo vehementior? quis in historia pressior? quis in 
poematis dulcior? quis in docendo copiosior? Extant eius 
orationes amplius triginta, plenae illae quidem et 
argumentorum et exemplorum. Idque eo fuit admirablius, quod 
incommoda esset valetudine ac semper maximarum rerum curis 
obrueretur. Erat in refellendo argutus, in probando 
subtilis; tenebat memoriam rerum Christianarum, adiunxerat 
etiam studia philosophiae quae omnia oratio referta 
<pb n="153"/>
sententiarum luminibus commendabat. Accedebat actio 
liberalis gestusque et venustus et gravis. Licet enim hunc 
prope solum oratorem ex hac acie doctorum adducere, cui 
natura pariter et doctrina inservierit. Nihil de eius 
consiliis, nihil de rebus gestis, nihil de animo, nihil de 
fortuna, nihil de gloria, nihil de religione hoc loco 
quaerimus; de eloquentia loquor. Hoc in homine unam tantum 
Latini sermonis integritatem desiderarim.
</p>
</sp>

<sp><speaker><hi rend="italic">Paul.</hi></speaker>
<p>Iure mehercle hunc laudas, Antoni!
</p>
</sp>

<sp><speaker><hi rend="italic">Ant.</hi></speaker>
<p>Prudens tum etiam et eloquens fuit Dominicus 
pontifex Brixiensis, cuius extant orationes; ac eiusdem 
quoque ordinis erat Ioannes Andreas Aleriensis, homo 
plane doctus sed toto genere horridior ac praefractior: 
ornandus est hic profecto eximiis laudibus, quod in 
emendandis voluminibus tam multam operam posuerit.
</p>
</sp>

<sp><speaker><hi rend="italic">Alex.</hi></speaker>
<p>Multum isti sane debemus, sed vereor ne dum multa 
emendare voluerit multa depravarit. Modo ista diligentius 
et <pb n="154"/>
ratione certa, non coniecturis emendantur.
</p>
</sp>

<sp><speaker><hi rend="italic">Ant.</hi></speaker>
<p>Tum Basinius poema fecit molle et facile. 
Robertus autem Avulturius Ariminensis in eo libro, 
quem <title>De re militari et bellicis instrumentis</title> scripsit, 
ostendit ille quidem satis ingenii, sed multo magis 
diligentiae nec minimum eloquentiae. Sed veniamus aliquando 
ad eum, quem mihi non licuit per istos nominare: traxit 
enim me ita ordo seriesque rerum ut tanquam in visco 
inhaeserim, non potuerim me citius explicare.
</p>
</sp>

<sp><speaker><hi rend="italic">Alex.</hi></speaker>
<p>Antonium scilicet Campanum dicis.
</p>
</sp>

<sp><speaker><hi rend="italic">Ant.</hi></speaker>
<p>Istum ipsum, Alexander. Hoc in viro primum 
apparuit florentius ac splendidius quoddam orationis genus; 
scribebat facile, sed studiorum laborem ferre non poterat, 
quod saepe fere contigit uberrimis ingeniis habundantibus. 
Habebat delectum illustrium verborum, erant sententiarum 
ornamenta, sed fortasse multa interdum, et praesertim in 
historia, in qua tam multa est sententiarum continuitas ut 
obtundat potius animos quam delectet. Orationes autem eius 
valde probantur: declarant enim, et ubertatem ingenii et 
vim quandam naturalem <pb n="155"/>
multis esse oratoriis laudibus 
excultam. Utebatur facili et ita candido quodam scribendi 
genere ut numeris quibusdam adstrictus fluere videatur; 
quamquam numerus orationis abest ingeniis nostris, ita 
tamen imitandi quadam industria orationem inflexerat ad 
sonum ut cadat plerumque iucunde et numerose.
</p>
</sp>

<sp><speaker><hi rend="italic">Alex.</hi></speaker>
<p>Sane quidem; nam istum unum de superioribus 
vehementer probo. Sed est quaedam de numero non parva 
dubitatio.
</p>
</sp>

<sp><speaker><hi rend="italic">Ant.</hi></speaker>
<p>Quae tandem?
</p>
</sp>

<sp><speaker><hi rend="italic">Alex.</hi></speaker>
<p>Adhibendusne sit orationi numerus.
</p>
</sp>

<sp><speaker><hi rend="italic">Ant.</hi></speaker>
<p>Clarissima de re dubitas.
</p>
</sp>
<pb n="156"/>


<sp><speaker><hi rend="italic">Alex.</hi></speaker>
<p>Quin etiam ipsemet in multos iam saepe incidi 
qui omnino existimarent <abbr>M.</abbr> Tullium nullo in oratione numero 
usum fuisse, sed iudicio tantummodo aurium inservisse.
</p>
</sp>

<sp><speaker><hi rend="italic">Ant.</hi></speaker>
<p>Quod tam perversum est iudicium istorum hominum ut 
in eo nullum esse numerum affirment, quem tam multa 
praecepta de orationis numero reliquisse videant? Mea 
quidem sententia est orationem Latinam numerosa quadam 
structura contineri oportere quae adhuc omnino a nostris 
hominibus ignoretur.
</p>
</sp>

<sp><speaker><hi rend="italic">Alex.</hi></speaker>
<p>Ego profecto assentirer tibi libenter, Antoni, si 
quales hi sint, quid inter eos et poeticos numeros 
intersit, cognoscerem. Neque enim ego aeque in oratione 
atque in carminibus numerum facile perspexerim.
</p>
</sp>

<sp><speaker><hi rend="italic">Ant.</hi></speaker>
<p>In difficillimam disputationem me revocas, quae non 
est profecto huius temporis.
</p>
</sp>
<pb n="157"/>


<sp><speaker><hi rend="italic">Paul.</hi></speaker>
<p>Noli quaeso, Alexander, perturbare ordinem 
instituti sermonis; nam id quod quaeris de ratione 
numerorum, artis est intimae et liberam quandam cessationem 
postulat. Tu, vero, Antoni, perge ad reliquos.
</p>
</sp>

<sp><speaker><hi rend="italic">Ant.</hi></speaker>
<p>Sed revertamur potius ad eum ipsum Campanum. Is 
enim meo iudicio coeteris exemplo esse potest quam parum 
obsit ad virtutem comparandam obscuro loco nasci. Nota res 
est: dicunt enim, cum puer ob inopiam oves pasceret, 
abductum esse eum a patruo praedito sacerdotio ut tener 
sacris ad rem divinam imbueretur; tulisse id permoleste 
patrem, qui inops esset et rusticus ac iussisse statim 
puerum ad oves reverti. Impetratum tamen precibus fuisse ne 
pasceret atque alium a patruo in pueri locum subrogatum, 
adolevisse apud patruum optima spe et docilem puerum 
tantosque progressus brevi tempore effecisse ut iam 
gravioribus artibus applicaretur. <pb n="158"/>
Inerat profecto in 
hoc homine ingenii celeritas quaedam ut quod semel aut 
iterum vidisset arriperet; quod etiam indicant eius 
epigrammata, festiva illa quidem et plenissima argutiarum. 
In multos cavillatus est bellissime et facete: nam in omni 
etiam sermone dulcem eum fuisse et perurbanum ferunt.</p>
<p>Eodem in numero habitus est Nicolaus Perottus, litteris 
Graecis doctus et Latinis. Huius in orationibus sermo 
est non inquinatus, et multa oratoria ornamenta. Scripsit 
etiam pleraque tolleranda. Is adversarium et obtrectatorem 
eius laudis habuit Domitium Calderinum, qui, cum esset 
ingenio peracri et flagranti studio, neminem secum 
instituendi ac <pb n="159"/>
scribendi gloria conferendum putabat 
exagitabatque omnes in quibus aliqua maxime apparerent 
doctrinarum signa: sed breve tempus fuit fructuum ingeniu 
percipiendorum. Erat is in reconditis abstrusisque rebus 
explicandis subtilis et acer et ingenio tanto ut, siquid 
interdum falsi diceret, aut novas opiniones insereret aut 
conaretur evellere insitas, ita quibusdam rationum 
integumentis adumbraret ut consensu multitudinis verissime 
dixisse putaretur. Itaque, cum sibi omnia his ingenii 
praesidiis ascisceret, magnam diuturnamque invidiam 
conflavit, quamquam habet pertinaces quosdam sui amatores. 
Huius oratio elegans est et plane erudita, verborum et 
sententiarum multa lumina: quod proposuerat ingeniose 
imitabatur. Laudandus hic unus est, cui si vita 
suppeditasset, maiorem omnino gloriam esset consequutus 
quam quae ex umbratili ludo quaeri posse videatur. Is diu 
Romae Theodoro Gazae dedit operam, <pb n="160"/>
cum summo 
philosopho tum gravissimo scribendi magistro.
</p>
</sp>

<sp><speaker><hi rend="italic">Alex.</hi></speaker>
<p>Recte dicis, Antoni, nam Domitius, quidquid 
habuit (quantum ego a maioribus accepi) ex Theodori 
doctissimi hominis disciplina hauxit, cuius quidem 
beneficii omnino immemorem dicunt fuisse.
</p>
</sp>

<sp><speaker><hi rend="italic">Ant.</hi></speaker>
<p>Ego vero sic existimo Theodorum unum e multis 
laudandum esse et in eo primum cum summa philosophia summam 
eloquentiam coniunctam; nec erat is in eorum numero qui, 
usurpatione disciplinae, verbis magis quam vita 
philosophiae studia persequuntur: ut enim ei ingenii et 
eloquentiae, sic humanitatis, innocentiae ac omnium 
virtutum primae deferebantur. Erat in scriptis summa 
gravitas, erat profluens sine molestia ubertas, candor 
autem Latini sermonis et splendor tantus ut non modo 
acuere industriam, sed etiam alere quibusdam orationis 
nutrimentis ingenium possit. Iure <pb n="161"/>
igitur totius 
Italiae consensu est princeps iudicatus.
</p>
</sp>

<sp><speaker><hi rend="italic">Paul.</hi></speaker>
<p>Istius vero, quantum ego intelligere possum, cum 
magna ingenii gloria magnaque doctrina qua in omnibus unus 
excelluit tum egregie acta vita laudatur. Ex quo intelligi 
maxime potest specimen solidae gloriae nonnisi in 
perfectione virtutis solere existere. Me autem non tam ipsa 
studiorum gloria quam bonae existimationis fructus 
delectat.
</p>
</sp>

<sp><speaker><hi rend="italic">Ant.</hi></speaker>
<p>Merito te iste fructus delectat. Sed colligamus 
reliquos. Nam certe Bessario cardinalis Nicaenus plus 
dignitatis attulit reipublicae christianae quam quod ex eo 
speraretur. Praebuit <pb n="162"/>
enim se magnum virum cum 
contentiones inter Graecos et Latinos sunt diiudicatae. 
Fuit is cum omni vita severus et gravis tum plenum et 
grande est habitum eius Graecae orationis genus. Huius 
domus quasi nutrix quaedam fuit omnium magnarum artium. 
Disputabant eruditi homines totos dies maximis de rebus: 
ipse grandis natu in utramque partem cum refellendo tum 
probando respondebat. Nec enim tanta mens nec tanta vis 
ingenii quotidianis quaestiunculis satiari poterat: legebat 
ipse multum, scribebat, meditabatur. Extat ab eo liber 
defensionum Platonis omni doctrina refertus.</p>
<pb n="163"/>
<p>Multum etiam gloriae est consequutus Joannes 
Argiropolus Bisantius, prope perfectus peripateticus et 
sane tolerabilis scriptor. Is, cum bello Bisantino domo 
pulsus in Italiam venisset, multos docuit ex nostris 
hominibus, qui, admirabili fama doctrinae compulsi, se in 
eius disciplinam tradiderant.</p>
<p>Huius auditor fuit Donatus Acciaiolus, homo non 
indisertus et ipso orationis genere copiosus. Multae 
fuerunt in hoc viro litterae, multa non philosophiae solum, 
sed priscarum etiam rerum cognitio. Fuit in illo praeter 
studium doctrinae et facilitatem naturae, summum ingenium, 
summa ratio, consideratissima prudentia. Erat quaedam 
orationis sanitas cum coloris bonitate, non medicamentis 
quaesitus et fucatus candor. Doctus item ex eadem 
disciplina Matthaeus Palmerius <pb n="164"/>
fuit, qui 
conservatis temporum ordinibus multorum annorum memoriam 
breviter et accurate complexus est, sed nihil tamen ad 
Donatum, sed potius ad antiquorum consuetudinem et 
inscitiam.</p>
<pb n="164"/>
<p>Nam Bartholomaeus Platina erat cum omni victu 
atque cultu tum oratione temperatus et lenis et, ut ita 
dixerim, frugi atque integer.
</p>
</sp>

<sp><speaker><hi rend="italic">Paul.</hi></speaker>
<p>Ita prorsus est. Memoria teneo me puerum cum ab 
Alexandro fratre et Lucio Maffeo Phosphoro, quem 
ego <pb n="166"/>
secundum fratrem diligo, deducerer ad Platinam, 
multa ab eo memoriter et sapienter dicta audire solitum 
atque adeo eius omni sermone delectatum ut, quantum illius 
aetatis iudicio patiebatur, non dubitarem eum unum inter 
multos sapientissimum appellare. Erat enim is cum sermone 
comis et perurbanus, tum magna corporis praeditus 
dignitate; vox canora, status, incessus omnisque corporis 
motus liberalis. Itaque, ut nobis pueris opinio fuit, 
plurimum eum ingenio et doctrina valuisse, sic etiam 
adolescentiores eum vehementer laudandum iudicabimus.
</p>
</sp>

<sp><speaker><hi rend="italic">Ant.</hi></speaker>
<p>Sed iam ad inferiorem, si placet, aetatem veniamus, 
quae certe magnam ingeniorum copiam tulit.
</p>
</sp>

<sp><speaker><hi rend="italic">Alex.</hi></speaker>
<p>Tu vero, Antoni, ita ad hanc inferiorem aetatem 
properas ut omnes iam, qui aliquam ex humanitatis studiis 
laudem adepti sunt, collegisse videare. Sed nescio quo 
pacto Iacobum cardinalem Papiensem et item plerosque ex 
veteribus praeterieris.
</p>
</sp>
<pb n="167"/>


<sp><speaker><hi rend="italic">Ant.</hi></speaker>
<p>O singularem memoriam tuam, Alexander! At 
mihi iste unus in tanto numero exciderat. Nec enim ego 
dubito multos praeteritos fuisse ex veteribus eruditos 
homines, sed hoc accidit culpa eorum qui nihil scriptum 
reliquerunt. Diximus autem nos a principio eos in hunc 
sermonem relaturos, quos aut a maioribus laudatos accepimus 
aut quorum scripta in existimantium arbitrio versentur.
</p>
</sp>

<sp><speaker><hi rend="italic">Paul.</hi></speaker>
<p>Prudentissime facis, Antoni. Nam isti, qui nihil 
scribendo volunt videri sapere (nisi alioqui doctissimi 
sint aut erudiant iuventutem) nullo modo mihi placent. 
Odiosum sane genus hominum et inutile videtur, non solum 
vivis, sed etiam posteris nocere, cum aliena lacerant, ipsi 
nihil audeant scribere atque id se facere modestia et 
conscientia ingenii commotos dicant, ingeniosiorum quidem 
hominum studia retardant. At homines infamiae insolentes et 
insueti calumniarum facillime a scribendo deterrentur.
</p>
</sp>

<sp><speaker><hi rend="italic">Ant.</hi></speaker>
<p>Merito isti nullo loco sunt numerandi, qui nihil in 
vita effecerunt ut numerarentur. Sed revertamur ad nostros 
et a duobus adolescentibus fere aequalibus exordiamur.
</p>
</sp>

<sp><speaker><hi rend="italic">Paul.</hi></speaker>
<p>Campaninum Septimuleium te puto et Aemilium 
dicere.
</p>
</sp>

<sp><speaker><hi rend="italic">Ant.</hi></speaker>
<p>Recte putas; quorum alter, quamquam decennio ante 
mortuus est, cum alterius tamen aetate coniungebatur. Ex 
Platina saepe sum audire solitus, qui se Campanino 
comitem in vinculis fuisse dicebat (fuit enim tum 
litteratis et carceris et exilii subcunda calamitas) magnam 
cum in illo <pb n="168"/>
iuvenili et poetico ardore spem atque 
admirationem praebuisse. Sed Aemilius civis Romanus ad 
amplitudinem et honores pervenisset, nisi celerius vi quam 
suo fato concidisset. Poemata eius non illa quidem nimis 
compta sunt nec varia, apta tamen et quae naturae viribus 
fulta, tanquam in herbis parva adhibita cultura, ingenii 
virilitatem, nondum fruges ostendant, ita ut in eo illustre 
ingenium appareat, artificium mediocre.</p>
<pb n="169"/>
<p>Sed ne Nicolao quidem Vallensi, qui Homerum et 
Hesiodum Latinis expressit versibus, poeticum ingenium 
defuit. Nam, ut coeteri multorum sunt approbatione 
contenti, sic iste videtur unius Theodori testimonio 
aliorum iudicia requirere non debere.
</p>
</sp>

<sp><speaker><hi rend="italic">Paul.</hi></speaker>
<p>Ego vero vehementer delector commemorationem civium 
Romanorum. Nam, si verum dicimus, nos cives Romani 
sumus et duas habemus patrias: unam naturae iuris alteram. 
<pb n="170"/>
Itaque cum sexaginta iam fere annos Romae 
habitaverimus, iure nostro cives Romani haberi debemus
</p>
</sp>

<sp><speaker><hi rend="italic">Ant.</hi></speaker>
<p>Optime facis, Paule, quod urbi Romae iustissimas 
refers gratias, in qua praesertim Antonius Cortesius, 
pater tuus, magnam sit nominis celebritatem consequutus. 
Fuit enim ille vir, cum princeps collegii duodecimvirum, 
tum in illis litteris scribendis expeditus et facilis, quae 
quanquam inquinatae sint, ita tamen in his excelluit ut 
appareret naturale eius quoddam bonum depravatum esse vitio 
corrupte loquendi.
</p>
</sp>

<sp><speaker><hi rend="italic">Paul.</hi></speaker>
<p>Non putabam te eo sermonem producturum ut in patrem 
meum incurreres. Sed gratissimum mihi fuit cum testimonium 
iudicii tui tum dulcior et suavior commemoratio paternae 
industriae.
</p>
</sp>

<sp><speaker><hi rend="italic">Ant.</hi></speaker>
<p>Nec autem ab illa poetica laude aberat Ianus 
Pannonius, quem fuisse Guarini auditorem ferunt: clarum 
mehercule poetam quis negare potest? Nam ego sic existimo 
hunc unum coeteris superioribus poetica gloria 
praestitisse. Illud certe mirabile in hoc homine fuit, quod 
externus, quod barbarus (quae gens durior ad Musas videri 
solet) ad summam admirationem et ingenii famam pervenerit.
<pb n="171"/>

</p>
</sp>

<sp><speaker><hi rend="italic">Alex.</hi></speaker>
<p>Quid tu tantum externum effers, quasi vero 
iste, non modo nostros omni genere laudum superarit, sed 
etiam a scribendo deterruerit? Si iocaris, belle mihi 
videris eum laudando suffragari barbaris; sin asseveras, 
cave ne plus quaestionis suscipias quam possis sustinere. 
Eum laudas si ut ingeniosum ac plane doctum, prorsus 
assentior: modo ita laudes, ne gloriam nostris praereptam 
velis. Nuper autem ea nostri homines agnoverunt, ut paulo 
ante dixisti, quae sunt ab eo omnino ignorata nec ipse 
unquam suspicatus est quaenam essent numerorum varietates.
</p>
</sp>

<sp><speaker><hi rend="italic">Ant.</hi></speaker>
<p>Nolo me putes ambitiose loqui. Sed Andream 
Contrarium placuisse quibusdam scio, quod illa lumina 
Ciceronis ingeniose admodum consectari videretur. Sed 
aliquanto tamen abest ab optimo genere imitandi et, ut 
scite amicus noster ait, non ille quidem ut alumnus, sed ut 
simia effingit. Is enim <pb n="172"/>
Francisco Lippo 
Arretino contumeliosissime maledixit ominatusque est illi 
id genus mortis (mirabile dictu) quod postea utrique 
contigit. Nam Lippum Neapolim proficiscentem in itinere 
ex equo praecipitem in terram delapsum mortuum ferunt; 
alterum etiam ex Brutiis decedentem non multo post simili 
prope modo cecidisse.
</p>
</sp>

<sp><speaker><hi rend="italic">Alex.</hi></speaker>
<p>O gravissimum casum duorum eruditorum hominum, 
siquidem huius animus praesentiens futura, cum alteri male 
esset ominatus, sibi non cavit!
</p>
</sp>

<sp><speaker><hi rend="italic">Ant.</hi></speaker>
<p>Sed hae doctorum hominum contentiones de litteris 
tantummodo inter se dissidentium multum acuerent 
iuventutem, nisi ipsi alios aut invide vituperarent aut 
insectarentur inimice. Utilissimum certamen convertunt ad 
iniuriam atque omnis undique concurrit ad iudicandum 
consentiens indoctorum turba. Sed haec, si forte ad nos, 
nihil tamen ad institutum sermonem.
</p>
</sp>
<pb n="173"/>


<sp><speaker><hi rend="italic">Alex.</hi></speaker>
<p>Quid tu id ad nos, quasi vero imperitorum 
iudicia curemus? Unus existimator bonus est mihi pro centum 
milibus.
</p>
</sp>

<sp><speaker><hi rend="italic">Ant.</hi></speaker>
<p>Atque tum etiam in aliquo numero fuit Angelus 
Sabinus, poeta cui non satis sit non contemni, probari 
etiam cupiat: quanquam multa sint in eo inaniora nihilque 
varietatis adhibeat ad permulcendas aures. Mombrinus 
Mediolanensis mediocri industria sed multa doctrina et 
magni laboris fuit; scripsit is exametros, illos quidem 
erudita etiam aetate tolerabiles.</p>
<pb n="174"/>
<p>Utinam Cola Montanus quale ingenium habuit ad 
dicendum, talem mentem ad ocium contulisset! Sed hunc 
ambitio absorbuit et inexhausta aviditas magnitudinis 
falsae, dum sibi opinionis errore gloriae fore putat 
seditionem atque discordiam serere et potentissimos homines 
falsis criminibus in invidiam vocare; itaque malis initiis 
orsus, perniciosissimum vitae genus tristem exitum habuit.
</p>
</sp>

<sp><speaker><hi rend="italic">Alez.</hi></speaker>
<p>Quae, malum! est ista tanta ambitio, quae 
praeclarissimum istius ingenium falsae laudis cupiditate 
perverterit? Nihil est enim, ut opinor, incongruentius quas 
litteras, quae aluntur ocio et usui commodoque parantur, ad 
perniciem hominum seditionemque convertere.
</p>
</sp>

<sp><speaker><hi rend="italic">Ant.</hi></speaker>
<p>Sane probe dicis, Alexander, sed Andreas 
Brentius Patavinus, Graecis litteris eruditus, 
ostendebat fructus futuros; <pb n="175"/>
quod si percipere ei 
licuisset, et speratam esset gloriam consequutus: sed breve 
vitae spatium ingenii amplificandi fuit. Hunc defunctum cum 
Paulus Marsus laudavisset fuissetque in ea laudatione a 
multitudine quasi explosus, propterea quod nimia 
contentione vocis pronuntiasset, tantum animo accepit 
dolorem ut, paucis interpositis diebus, cum ad animi 
sollicitudinem morbus accessisset, moreretur. Is non erat 
omnino contemnendus scriptor nec inutilis et poeta, quamvis 
negligens, attamen laudandus ut qui multum natura ipsa 
valuerit: meministis enim vos, ut opinor, quam magnum 
numerum versuum sit is solitus dicere ex tempore.</p>
<p>Sed grave vulnus nobis fuit quod nuper ex morte Flavii 
Panthagathi ingeniosi hominis suscepimus; qui, cum semel 
se ab inimicorum fraude vindicasset incidissetque iterum in 
impetum furentis populi, ab ipsis inimicis est interfectus. 
Fecerant irruptionem inimici cum armatis hominibus in eius 
<pb n="176"/>
domum, caedebant ianuam saxis, instabant ferro; cum 
ille miser undique fata circumstare nec iam salutis spem 
ullam videret, inimicorum crudelitati se praebuit 
lacerandum. Itaque, homo eruditus, diutius si vixisset, 
declarare potuisset id se in scribendo consequutum, quod ab 
excellenti ingenio expectari potest. Erat is poeta acutus 
et quibusdam aculeis facetus, erat in lacessendo et in 
respondendo tanta ingenii celeritate quantam in ullo unquam 
cognoverim. Is reliquit <title>Traiani Caesaris vitam</title>, 
utilem illam quidem et nobilem.</p>
<pb n="177"/>
<p>Nec vero Antonio Girardino honores defuissent, 
nisi ipse quoque in medio cursu cecidisset. Contulerat se 
ad amicitiam Hispanorum regis, quem sibi adeo sive morum 
suavitate sive doctrina devinxerat ut facile, homo litteris 
instructus (si longior ei vita contigisset), a rege 
generoso ac potente et opibus et honoribus sublevaretur.</p>
<p>Martinus Phileticus, quanquam natura erat tardior, non 
tamen indoctus fuit et sane utilem operam iuventuti 
praebuit. Sed et oppidana quaedam et minus compta erat 
oratio idque acciderat, dum se vellet et poetam et oratorem 
putari, cum in altero laboraret, in altero parum studii 
poneret, in neutro excellebat, quod vitium cum in omni re 
tum potissimum in his studiis effugiendum puto. In eo 
quoque genere numerabatur Daniel Francinus diligens et 
bonus sane grammaticus, in <pb n="178"/>
dicendo autem lenis et 
fluens, sed qui plus Latinitatis quam nervorum haberet. 
Neque enim ita facti a natura sumus ut possumus pluribus 
simul rebus excellere: itaque in hoc arbitror sequendam 
esse naturam ducem atque eo tantummodo <pb n="179"/>
eundum quo ab 
ipsa trahimur et ducimur, ut simus potius simplici in 
genere perfecti quam nos totos variarum multipliciumque 
artium studiis applicemus.</p>
<p>Sed Bartholomaeus Lampridius hospes, Paule, et 
familiaris tuus litteris Graecis doctus fuit, sed in 
dicendo parum exercitatus totoque genere ieiunus et 
fractus: ferebatur enim, ut scis, ita praecipiti quadam 
dicendi cupiditate ut, cum peroraturus esset, vix trium 
dierum spatium in meditanda componendaque oratione poneret. 
Itaque saepe, cum inter dicendum ea quae celerrime et 
interrupte didicerat oblivisceretur, risum audientibus 
excitabat. Sed postquam, Paule, in mentionem incidimus 
necessariorum tuorum, referendi nimirum in hunc sermonem 
<pb n="180"/>
erunt duo municipes tui, Cherubinus Quarqualius 
et Antonius Lollius, quorum alter poema fecit festivum et 
quibusdam <pb n="181"/>
aspersum salibus, alter etiam ex aliquot 
orationibus, quas Romae habuit, multum commendationis est 
consequutus
</p>
</sp>

<sp><speaker><hi rend="italic">Paul.</hi></speaker>
<p>Amice, hercule, fecisti, Antoni, quod laudem meis 
municipibus tribueris.
</p>
</sp>

<sp><speaker><hi rend="italic">Ant.</hi></speaker>
<p>Sed de Francisco Arretino aliquid dicamus, qui 
fuit unus doctissimonim hominum iurisconsultissimus. Nihil 
est <pb n="182"/>
enim litteris mandatum, nihil in artibus 
disciplinisque omnibus traditum quod ab hoc homine non sit 
aut cognitum aut investigatum. Memoria autem tanta erat et 
verborum et rerum ut omnia, quae nonnunquam legerat, 
meminisset.</p>
<p>Bernardus autem Iustinianus, Leonardi oratoris 
filius, natura fuit singulari ad dicendum et negligentiam 
Latini sermonis tegebat actionis dignitate. Huius sunt 
orationes; illa Romae habita ut in affluenti et copioso 
genere laudabilis.</p>
<p>Laurentius Miniatensis, qui nuper est mortuus, quoquo 
<pb n="183"/>
modo potuit et poemata scripsit et historiam, sed 
hunc sublimius astronomica scientia sustulit, in quo genere 
ita laboravi et praestitit ut esset ex tota Italia ad eum 
concursus. Atque is primus ex omnibus Manilium poetam ex 
adito erutum in lucem revocavit.</p>
<p>Sed pene Poetonum et Ludovicum Carbonem 
<pb n="184"/>
imprudens praeterii, quorum alter cum studiosus et 
diligens, tum bene doctus fuit; alterius nonnullae feruntur 
orationes.
</p>
</sp>

<sp><speaker><hi rend="italic">Alex.</hi></speaker>
<p>Isti quidem laudantur semper a nobis et iure 
laudantur, quandoquidem tantarum doctrinarum scientiam sunt 
adepti; sed vellem, postquam omnes, qui aliquam scribendi 
laudem attigerunt, nominasti ut de his qui hodie vivunt 
aliquid diceres.
</p>
</sp>

<sp><speaker><hi rend="italic">Paul.</hi></speaker>
<p>Mihi vero nihil poterit esse iucundius, quam si 
eorum hominum virtutes, qui nobis ex facie et ex fama 
doctrinae noti sunt, in hoc sermone celebratas videro. 
Delectamur enim nescio quo pacto vehementius eorum laudibus 
quos praesentes diligimus aut admiramur.
</p>
</sp>

<sp><speaker><hi rend="italic">Ant.</hi></speaker>
<p>Ego profecto libenter vobis morem gererem, nisi iam 
advesperasceret. Res sane esset novo sermone digna, sed 
vos, ut opinor, non parum voluptatis cepistis ex 
commemoratione summorum virorum. Quanquam tu quidem, 
Paule, quod fortasse hac aetate illustrioribus litteris 
eloquentiae studia aucta putes, vivorum magis laudibus 
delecteris quam eorum qui vita excesserunt: multi tamen 
laudandi viri quos in hunc sermonem congessimus, omni nos 
genere doctrinae delectare possunt. Nam Leonardus 
Arretinus, illius aetatis princeps, satis nos delectabit, 
si in eo amplitudinem et copiam requisiverimus; nec minus 
iucunditatis habet erudita illa Theodori Gazae et 
sententiosa et mollis oratio. Iam vero Antonio Campano 
quod lumen orationis, quae ornamenta desunt? Quid Poggi 
ingeniosa in dicendo facilitas, quis coeterorum praeclara 
ingenia? Mirum <pb n="185"/>
est quantum in suo quisque genere 
delectet.
</p>
</sp>

<sp><speaker><hi rend="italic">Alex.</hi></speaker>
<p>Praeclare intelligo cur neminem ex his, qui hodie 
sunt, velis ipse nominare: ne quid scilicet ad gratiam 
diceres aut ne forte minuere eorum, quos collegisti, 
gloriam videreris, si eos cum his qui vivunt conferres. 
Equidem de quibusdam sic existimo: ipsos multum in omni 
genere doctrinae esse versatos, sed nondum lumen et florem 
Latinae orationis attigisse, quam tu negare non poteris 
ab huius aetatis hominibus et excultam esse politius et 
maiori artificio amplificatam.
</p>
</sp>

<sp><speaker><hi rend="italic">Ant.</hi></speaker>
<p>Quorsum ista, Alexander?
</p>
</sp>

<sp><speaker><hi rend="italic">Alex.</hi></speaker>
<p>Quia ita hanc turbam doctorum hominum omni genere 
laudum exornasti ut multos in opinionem possis inducere 
neminem esse huius aetatis cum his viris conferendum.
</p>
</sp>

<sp><speaker><hi rend="italic">Ant.</hi></speaker>
<p>Peracute tu quidem, Alexander, hanc comparationem 
ex me conaris elicere quam in commodiorem diem differamus. 
Nam et ego libentissime in eo sermone versabor, in quo 
gloriari nobis liceat, id esse nuper ab ingeniis nostrorum 
hominum vel inventum vel illustratum quod mille iam prope 
annos ignoratum sit. Quare illorum memoriam, quod 
eloquentiam ex barbarorum vinculis exemerint, quantum 
possimus, augeamus. Hos autem qui haec ipsa studia ab illis 
accepta locupletarunt, tota mente intueamur, ut horum 
nutrimentis educati, maiora aliquando consequi possimus. 
Sed nunc quidem surgendum arbitror et in oppidum redeundum, 
ne qua interim in lacu tempestas exoriatur.
</p>
</sp>

<sp><speaker><hi rend="italic">Paul.</hi></speaker>
<p>Sic prorsus faciundum censeo, nisi quid secus 
Alexandro videtur.
</p>
</sp>
<pb n="186"/>


<sp><speaker><hi rend="italic">Alex.</hi></speaker>
<p>Ego vero, etsi de his qui vivunt aliquid 
libenter audirem, tamen quoniam tu, Antoni, hanc 
enumerationem in commodiore diem distulisti, non pugnabo 
tecum sed expectabo quae polliceris. Nunc in oppidum 
revertamur.
</p>
</sp>
<pb n="187"/>
</body>
</text>
</TEI.2>
