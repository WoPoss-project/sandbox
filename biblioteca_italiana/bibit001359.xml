<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Lezioni del sonetto</title>
      <author>Cesare Crispolti</author>
    </titleStmt>
    <extent>24 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001359</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trattati di poetica e retorica del Cinquecento</title>
        <title type="part">v.</title>
        <editor id="ed">Weinberg, Bernard</editor>
        <publisher>Laterza</publisher>
        <pubPlace>Roma [etc.]</pubPlace>
        <date>1970-1974</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/><language id="lat">Latino</language></langUsage>
    <textClass>
      <keywords scheme="CDD">
        <term>808.009031 - RETORICA. 1500-1599</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-06-04T00:00:00.000+02:00</date>
      <respStmt>
        <name>Valeriano Fiori</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-06-07T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<front>
<titlePage>
	<docTitle>
		<titlePart type="princ">Lezioni del sonetto Lezione recitata pubblicamente nell´Accademia Insensata dall´Illustrissimo e molto Reverendo Signore Cesare Crispolti, in tempo ch´egli era Prencipe di detta Accademia. Tratta in essa del sonetto.</titlePart>
	</docTitle>
	<docAuthor>Cesare Crispolti</docAuthor>
	<docDate>ca. 1592</docDate>
	<docImprint>
		<publisher/>
		<pubPlace/>
		<docDate/>
	</docImprint>
</titlePage>
</front>
<body>
<p>Fu una volta in questa onorata Accademia trattato da elevato spirito del madrigale, come voi, nobilissimi Accademici, so che vi ricordate. Ora io, che sono tanto d'ingegno e di sapere a quello inferiore quanto di eccellenza è superiore la materia mia alla sua, mi son risoluto di ragionarvi al presente del sonetto, poema sovra ogn'altra poesia toscana nobile et eccellente, imitando gl'artefici poco esperti che con la nobiltà della materia cercano di supplire al poco saper loro; là dove gli eccellenti maestri eleggono a bello studio materia vile e con questa s'ingegnano di acquistarsi suprema lode. Questa materia del sonetto, vaghissima per se stessa, ricoprirà il mancamento del mio dire; e per essere non meno utile e necessaria che dilettevole, non fa bisogno ch'io preghi le signorie loro di grata attenzione. Ma sì bene, che le preghi di perdono s'io non abbraccerò col mio dire tutto quello che dovrei, poiché l'ampiezza del soggetto e l'innettezza mia lo mi vietano. A questo si aggiunge la brevità del tempo che questa stagione noiosa di estate mi concede. Ond'io accennerò solo molte cose, come fa quel pittore il quale non potendo in picciola tavola et in poco tempo dipingere molte cose, accenna con brevi linee solamente i lontani degli edifizii e de' paesi, et il rimanente all'immaginazione de' riguardanti rimette.</p>
<p>Il sonetto, sì come di bellezza supera tutte l'altre poesie toscane, così è anco sovra tutti gl'altri componimenti il più difficile che far si possa. Nasce questa difficoltà da molte cagioni, ma principalmente dalla picciolezza sua. In un quadro grande dipinto non si notano se vi sono alcune cose fatte meno acconciamente, né poste a suo luogo né distinte con l'ombre, perché ve ne sono molt'altre che con la varietà dei colori, con la distinzione de' membri, con l'ornamento delle vesti e con bella situazione de' luoghi rapiscano gli occhi e gli animi di coloro ch'il mirano. Ma in una picciola pittura si nota con severo giudizio ogni diffetto per minimo che sia. Il medesimo appunto avviene nel sonetto, dove tutte le cose che si dicano in uno istesso tempo s'influiscono nell'animo. Nei longhi componimenti i poeti, per mezzani che siano, sogliono porre molte cose, che con la vaghezza e grazia loro l'altre men belle e gravi ricompensano. In questo, se il concetto è felicemente spiegato, muove, risveglia e rapisce altrui, quasi con occulto miracolo. Se gl'altri componimenti devono molte parti avere, questo ricerca la chiarezza dello stile e che siano insieme accoppiate la gravità e la piacevolezza del dire; di maniera che con ragione si è detto che questa sorte di poema avanza ogn'altro di vaghezza et è anco sovr'ogn'altro difficile per tante circonstanze ch'in esso si ricercano.</p>
<p>È poi il sonetto poema lirico, perché simili sorti di componimenti anticamente si cantavano alla lira, et oggidì ancora molto vagamente si cantano da alcuni alla viola. Et è così nominato «sonetto», che è il diminutivo di «suono», cioè picciolo suono; e «suono» dagl'antichi è ricevuto per canto. Onde chi tal nome gli diede null'altro volle che breve e leggiadretto canto significare. Né perché la voce sia diminutiva, bassezza alcuna di stile ne dinota, ma sì bene leggiadria e vaghezza, senza la quale questa composizione spezialmente o nulla o poco vale; sì come noi usiamo molti di questi diminutivi, e nella favella latina e nella volgare, non per diminuimento ma più tosto per accrescimento della nostra benevolenza verso alcuno e de' vezzi ch'altrui facciamo.</p>
<p>Ora, venendo alla sua definizione, dico insieme con il signor Antonio Minturno nel terzo libro della sua <title>Poetica toscana</title> ch'il sonetto altro non è che «<quote>composizione grave e leggiadra di parole con armonia di rime e con misura di sillabe, tessuta sotto certo nummero di versi e sotto certo ordine limitata</quote>». La voce <emph>composizione</emph> sta in vece del genere, perché d'ogni sorte poesia si dice. L'altre voci formano le differenze. E perché si è detto il sonetto esser <quote>composizione grave e leggiadra di parole</quote>, in questo è diverso da quelle composizioni ch'i Greci et i Latini chiamano «epigramma», perciò ch'in questo né gravità né leggiadria di parole principalmente e di necessità si richiede, ma sì bene acutezza di motti e di sentenza. Il che è la forma, anzi anima e spirito, dell'epigramma, conforme a quelle parole di Marziale:
<quote rend="block" lang="lat">Argutis epigrammaton libellis,</quote>
et a quei suoi versi del libro ottavo degli <title>epigrammi</title> a:
<quote rend="block" lang="lat"><lg><l>Scribant ista graves nimium nimiumque severi,</l>
<l>Quos media miseros nocte lucerna videt.</l>
<l>At tu, Romano, lepidos sale tinge libellos,</l>
<l>Agnoscat mores vita legatque sum</l>
<l>Angusta cantare licet videaris avena,</l>
<l>Dum tua multorum vincat avena tubas.</l></lg></quote>
La quale acutezza non si ricerca di necessità nel sonetto; ma deve esser composto, come detto abbiamo, di parole elette, or gravi, or piacevoli e vaga e leggiadramente ordite. L'altre qualità ancora poste nella definizione del sonetto fanno ch'esso sia molto dell'epigramma differente, come questa: <quote>tessuta sotto certo nummero di versi e sotto certo ordine limitata</quote>, avenga che l'epigramma non abbia prescritto, com'ha il sonetto, certo nummero di versi, essendo composto alcuna volta di un verso solo et alcun'altra di più distici, come n'insegna il Correa. Queste istesse parole, <quote>tessuta sotto certo nummero di versi e sotto certo ordine limitata</quote>, fanno ch'il sonetto sia ancora dalla canzone diverso, conciò sia che ad essa né certo nummero di stanze né alla stanza certa quantità di rime si dia; ma il sonetto aver non possa né più né meno di quatordeci versi. Il sonetto, se ben talora tratta di materia grave et illustre, come la canzone, tuttavia non la dilata né, per adornarla, altre cose porta di fuori; ma di tutte quelle ricchezze la veste che può per se stesso in picciol corpo ricevere. La canzone con eroica prerogativa di varie digressioni la fa più ricca e grande, e da diverse parti arreca pellegrini ornamenti per accrescerle maestà e leggiadria. Il sonetto è circonscritto entre confine angusto e determinato; ma la canzone ha quello spazio che brama, nel quale ella può crescere e stendere quanto vuole le sue membra.</p>
<p>Componesi, dunque, il sonetto (lasciando da parte i ritornelli che si sogliono solo usare nello stile burlesco e malèdico, e molt'altre diversità di sonetti usate da vari scrittori buoni et approvati, le quali diversità si possono vedere appresso il Minturno) di quatordeci versi, nei quali si radoppia il nummero settennario perfettissimo oltra tutti gl'altri nummeri, come potrei ora con molte ragioni mostrarvi quando non fossi forzato di seguire l'inconminciata tela.</p>
<p>Questi quatordeci versi si dividono da varii in varie maniere. Alcuni prendono per una parte il primo quaternario e per l'altra tutto il rimanente. La cagione ch'a ciò li muove è questa: dicono che nella maggior parte de' sonetti del Petrarca si scorge il primo quaternario essere in un certo modo come proemio del sonetto, poiché rare volte in detto primo quaternario brevemente non fa menzione di quanto ha da dire di poi. E per essempio sentite il primo suo sonetto:
<quote rend="block"><lg><l>Voi, ch'ascoltate in rime sparse il suono</l>
<l>Di quei sospiri ond'io nodriva il core</l>
<l>In su 'l mio primo giovenil errore</l>
<l>Quand'era in parte altr'uom di quel ch'or sono.</l></lg></quote>
Il qual quaternario si vede ch'è quasi proemio, come ho detto, del restante del sonetto. E così si vede quasi in tutti gl'altri sonetti del Petrarca, dal quale ciascuno deve apprendere le regole del ben comporre.</p>
<p>Alcuni altri poi (e questa è divisione più comune) dividono il sonetto in due quaternarii et in due terzetti. Le desinenze sì di questi come di quelli in che maniera debbano tra di loro rispondere, similmente che regola si debbia osservare circa le risposte che si fanno ai sonetti, lascio; che ciò si veggia nei sonetti del sopra detto signor Francesco Petrarca, quai sonetti potranno servire per regola e modello di questo edifizio; e seguendo ciascuno così ottimo architetto, sarà impossibile che possi già mai errare.</p>
<p>Vengo ora a trattare del soggetto e materia del sonetto. Avendo io di sopra detto ch'il sonetto è poema lirico, dunque il soggetto che è della lirica poesia sarà anco del sonetto istesso. Ora i poeti lirici cantano degli dèi, degl'eroi e degl'amori, come si prova dagl'infrascritti versi d'Orazio nella <title>Poetica</title>:
<quote rend="block" lang="lat"><lg><l>Musa dedit fidibus divos puerosque deorum</l>
<l>Et pugilem victorem et equum certamine primura</l>
<l>Et iuvenum curas et libera vina referre,</l></lg></quote>
e da quegl'altri versi del medesimo nell'oda che comincia, «<title lang="lat">Scriberis Vario</title>»:
<quote rend="block" lang="lat"><lg><l>Nos convivia, nos praelia virginum</l>
<l>Sectis in iuvenes unguibus acrium</l>
<l>Cantamus, vacui sive quid urimur</l>
<l>Non praeter solitum leves.</l></lg></quote>
Così ancora nei sonetti si canteranno gli dèi, gli eroi, gl'amori, e cose simili. Oltraché, abbiamo di sopra detto ch'il soggetto della canzone e del sonetto è talvolta il medesimo et è non meno grave et illustre il soggetto di questo che si sia di quella; come si può vedere appresso il Petrarca in quei duoi suoi sonetti che cominciano, l'uno:
<quote rend="block"><lg><l>Vinse Annibal e non seppe usar poi,</l></lg></quote>
et in quell'altro:
<quote rend="block"><lg><l>L'aspettata virtù ch'in voi fioriva.</l></lg></quote>
quali non cedano punto circa al soggetto grave alla canzone dell'istesso:
<quote rend="block"><lg><l>Spirito gentil che quelle membra reggi,</l></lg></quote>
e quei tre sonetti del nostro Coppetta che cominciano, l'uno:
<quote rend="block"><lg><l>Locar sopra gl´abbissi i fondamenti,</l></lg></quote>
l'altro:
<quote rend="block"><lg><l>Oggi, s'io ben raccolgo, è 'l giorno e l'ora,</l></lg></quote>
et il terzo:
<quote rend="block"><lg><l>Veggio oggi uscir con doppia luce il giorno,</l></lg></quote>
senza dubbio alcuno contengano soggetto così grave quanto alcun'altra delle sue canzoni. E se in queste noi narriamo, preghiamo, confortiamo, lodiamo e biasimiamo, il medesimo ancora facciamo ne' sonetti. Eccovi per essempio il maestro più perfetto di essi, che è il signor Francesco Petrarca, quale narra in quei sonetti:
<quote rend="block"><lg><l>Per far una leggiadra sua vendetta,</l></lg></quote>
e:
<quote rend="block"><lg><l>Era il giorno ch'al sol si scoloraro.</l></lg></quote>
Prega in questo:
<quote rend="block"><lg><l>Padre del ciel, doppo i perduti giorni,</l></lg></quote>
conforta in quello:
<quote rend="block"><lg><l>La gola e 'l sonno e l'oziose piume,</l></lg></quote>
loda in questo:
<quote rend="block"><lg><l>Quando io muovo i sospir'a chiamar voi,</l></lg></quote>
e biasima in quelli ch'oggi son tolti dal canzoniero:
<quote rend="block"><lg><l>Fontana di dolor, albergo d'ira.</l>
<l>L'avara Babilonia ha colmo il sasso.</l>
<l>Fiamma dal ciel su le tue treccie piova.</l></lg></quote>
Questa conformità sì grande del soggetto tra 'l sonetto e la canzone mosse per aventura Dante a chiamare nella <title>Vita nuova</title> una sua canzone «sonetto».</p>
<p>Poich'è vario il soggetto di cui si tratta nel sonetto, le parole ancora con le quali esso deve essere spiegato saranno varie e con quello si conformeranno; per che se il soggetto sarà facile, lo stile dovrà esser tale; se sarà grave et alto, farà di bisogno usare, con l'ampiezza e maestà delle sentenze, quasi una regal presenza di parole a tal soggetto accommodate. Ma il Tomitano nelle sue prose afferma che la testura del sonetto è temperata, sì come all'incontro è gravissima e matura quella delle canzoni e dimessa quella che nelle ballate e nelle stanze si ricerca. E Dante fu di parere che lo stile grave e magnifico non fosse proprio del sonetto, perch'egli in quel suo volume che <title>Della volgare eloquenza</title> intitolò, tutti i poemi in tre specie divide, cioè in tragedia, in commedia, et in elegia. Sotto la prima spezie ripone tutti i poemi scritti in stile grave, sotto la seconda, i mediocri, e gli umili sotto la terza; e tra questi egli annovera il sonetto. Con tutto ciò (e sia detto con pace di Dante e del Tomitano), s'egli è leccito, come provato abbiamo, che nel sonetto soggetto grave e magnifico abbia luogo, sarà parimente leccito che le parole siano gravi e magnifiche; però che, essendo le parole, conforme a quello che n'insegna Aristotile nel terzo della <title>Rettorica</title> imitazione de' concetti, debbono la loro bassezza e la loro altezza imitare. Appresso, se la natura non ad altro effetto ci diede il parlare se non perché con esso significhiamo i concetti dell'animo nostro, e se dall'arte a questo stesso effetto il verso fu ritrovato, chiara cosa è ch'i concetti sono il fine e per conseguenza la forma dell'orazione, e le parole e la composizione, la materia e l'istrumento. Onde, convenevole mi pare che l'istrumento serva al fine et il meno nobile al più nobile. Che anco i concetti siano più nobili delle parole, lo prova il signor Francesco Patrizii in quel libro ch'egli intitola «<title>Il Sansovino, o vero degl'ornamenti oratori</title>» della sua <title>Rettorica</title>.</p>
<p>Meraviglioso è stato il Petrarca in usar parole conformi alla materia di cui trattar doveva; perché avend'egli da parlare con la sua donna di materia piacevole, usò parole piacevoli. Sentite di grazia:
<quote rend="block"><lg><l>Vergognando tallor ch'ancor si taccia,</l>
<l>Donna, per me vostra bellezza in rima,</l></lg></quote>
con quello che segue. E quando deve ragionare di cose alte e gravi, s'innalza ancora con lo stile, come ci può servire per essempio quell'altro suo sonetto:
<quote rend="block"><lg><l>Quando il pianeta che distingue l'ore.</l></lg></quote></p>
<p>E poi che la licenza datami di ragionare ha tanto avanti spinta la nave del mio ragionamento per l'ampio pelago di sì alta materia, ho pensato dimostrare alcuni luoghi d'onde si cava la piacevolezza e la gravità delle parole. E per cominciarmi dalla piacevolezza, essa si genera dalla copia grande delle vocali, le quali senza alcun dubbio molto piacevolmente e dolcemente suonano all'orecchie, come sono l'infrascritte: «aura, auro, aureo, fausto, tesauro, Boote», e simili. Di queste vocali è pieno il seguente sonetto, onde per conseguenza è dolcissimo e piacevolissimo:
<quote rend="block"><lg><l>Erano i capei d'oro a l'aura sparsi,</l>
<l>Che 'n mille dolci nodi gli avolgea,</l>
<l>E 'l vago lume oltra misura ardea</l>
<l>Di quei begl'occhi, ch'or ne son si scarsi,</l>
<l>E 'l viso di pietosi color farsi,</l>
<l>Non so se vero o falso, mi parea.</l>
<l>I', che l'esca amorosa al petto avea,</l>
<l>Qual meraviglia se di subit'arsi!</l></lg></quote>
Quali parole sono tutte scelte, e per esser piene di vocali, dolci e piacevoli; onde sono quasi gemme intessute in un lavoro d'oro e di seta. Virgilio ancora nella sua <title>Eneide</title> fu molto vago di usarle. Perciò si legge appresso quello:
<quote rend="block"><lg><l>Sub Ilio alto.</l>
<l>Dardanio Anchise.</l>
<l>Ionio in magno,</l></lg></quote>
e simili. Grandissima piacevolezza e grazia suole eziandio nascere da quelle lettere che sono dette liquide. Anzi quando molte parole cominciano dalla lettera <emph>l</emph> in particolare, dolcissima tra l'altre, se ne fa un dolcissimo componimento che da' Greci fu chiamato «melismo», come in quelle parole pur di Virgilio:
<quote rend="block"><lg><l>Quaecunque lacus late liquidos,</l></lg></quote>
et in quelle dolcissime del Petrarca:
<quote rend="block"><lg><l>E le fere e gl'augei lagnarsi, e l'acque.</l></lg></quote>
Ma non solo la lettera <emph>l</emph> è liquida, perché sono tali ancora le lettere <emph>r</emph>, <emph>n</emph> et <emph>m</emph> come dimostra quel verso notissimo:
<quote rend="block" lang="lat"><lg><l>Sunt L. et R. liquidae, quibus raro iungimus N, M.</l></lg></quote>
Tra le quali però la lettera <emph>r</emph> è molto aspra, e quindi avviene ch'i Tedeschi et i Polacchi, quali usano nel loro parlare spesse volte questa lettera, hanno ancora le loro parole aspre; come all'incontro è dolce il linguaggio de' Franzesi et Inglesi, perché nel parlare di rado o non mai si servono di essa. Il signor Luigi Tansillo mescolò ad arte molti di questi <emph>r</emph> in quel suo sonetto ch'incomincia:
<quote rend="block"><lg><l>Valli profonde al sol nemiche, rupi</l>
<l>Che d'ogn'intorno minacciate, grotte</l>
<l>Onde non parton mai silenzio e notte,</l>
<l>Aer, che gl'occhi d'atra nube occupi,</l></lg></quote>
con quello che segue, volendo che le parole fossero conformi alla materia che si aveva presa a trattare. Oltre dei sopra detti luoghi, si può anco da molti altri, come da fonti, trarre la dolcezza e piacevolezza delle parole, come si può vedere appresso Monsignor Bembo nelle sue <emph>Prose</emph>, al libro secondo</p>
<p>La gravità poi, secondo ch'Aristotele nel terzo libro e capitolo sesto della sua <emph>Rettorica</emph> n'insegna, nasce dalle parole traslate, dalle peregrine, dalle descrizioni, e da altre simili figure. E secondo il nostro Menni, nasce ancora da quelle voci che sono più ricche di lettere consonanti, perché queste più tengono in sé di magnificenza. Inoltre, Monsignor Bembo nel sopra citato luogo dice che più grave suono rendono quelle rime che sono tra sé più lontane. Lontane chiama quelle che di lungo spazio si rispondono, altre rime tra esse et altri versi trasposti avendo. La ragione di ciò è questa: perché così si ritiene il corso dell'orazione e si cagiona tardità e la tardità è propria della gravità. Onde Dante disse:
<quote rend="block"><lg><l>Gente v'erano con occhi tardi e gravi.</l></lg></quote>
Similmente dice il detto Monsignor Bembo che la gravità deriva dallo spezzare che si fa de' versi. Onde quando il Petrarca ha voluto con l'altezza del pensiero accompagnare lo stile alto e grave, ha ciò con grandissima diligenza osservato. E per essempio si vede l'infrascritto suo sonetto, ch'invero è altissimo e gravissimo di stile:
<quote rend="block"><lg><l>Mentre che 'l cor dagli amorosi vermi</l>
<l>Fu consumato e 'n fiamma amorosa arse,</l>
<l>Di vaga fera le vestigie sparse</l>
<l>Cercai per poggi solitarii et ermi.</l></lg></quote>
Il quale sonetto è quasi per tutto spezzato, e perciò riputato gravissimo. Ma chi bramasse di vedere più diffusamente i luoghi d'onde si trae la gravità del parlare, oltre il detto secondo libro delle <emph>Prose</emph> del Bembo potrà anco leggere il libro sesto del Poema eroico del signor Torquato Tasso, dove molto copiosamente ciò si tratta.</p>
<p>Una sol cosa mi resta da avvertire, ch'il concetto che s'avrà da spiegare nel sonetto, sia sopra qual si voglia materia, non deve esser maggiore né minore di esso sonetto. Onde alcuni lo paragonarono al letto di Procuste tiranno, qual letto se avanzava di grandezza a coloro che vi si coricavano, il tiranno li faceva con funi et ingegni talmente tirare ch'a viva forza li riduceva alla giusta misura dell'istesso letto. E se il letto era di misura più picciola di coloro ch'in esso giacevano, il medesimo tiranno faceva tagliare tutto quello che di più avanzava. Così il concetto che si ha da stendere in quatordeci versi, se talvolta tutto abbracciato e compreso non reste, perde ciò che ha di rimanente, perciò che l'autore il taglia. E se il concetto è più picciolo, con epitteti et altre empiture si va tanto stiracciando e tirando il povero concetto che bisogna per forza arrivi al quatordecimo verso. E così nell'una e nell'altra maniera stroppiato rimane.</p>
<p>Ora, poi che abbiamo visto la difficoltà di questo vago componimento del sonetto, che sorte di poema sia, d'onde sia così denominato, qual sia la sua definizione e quali le parti, medesimamente che materia e soggetto prenda e quale stile propriamente li convenghi, non volendo trapassare i confini di longhezza che mi prescrive la gentilezza di così nobile corona, per fine del mio ragionamento a voi mi volgo, nobilissimi Accademici miei, e vi essorto, non per bisogno ma per adempire tutte le parti di quell'ufficio che mi avete imposto, che conoscendo voi quanto sia il piacere, quanto l'utile e quanto l'onore che questa nostra Accademia n'apporta, e che tuttavia è per apportarne più largamente, non lasciate spegnere in voi quell'ardore che fin qui vi ha acceso il cuore di attendere a questi accademici essercizii; affinché col mezzo loro potiate, con grandissima tranquillità degli animi vostri, solcare il periglioso mare di questa vita a guisa di quelli augelli, la concorde e felice schiera de' quali noi ci siamo felicemente eletta per nostra gloriosa impresa.</p>
</body>
</text>
</TEI.2>
