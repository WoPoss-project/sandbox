<?xml version="1.0" encoding="utf-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Commentari della Storia di Napoli</title>
            <author>Ugo Foscolo</author>
         </titleStmt>
         <extent>46585 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit001387</idno>
            <availability>
               <p>Questa risorsa digitale è liberamente accessibile per uso
                        personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Scritti letterari e politici : dal 1796 al 1808</title>
               <title type="part">v.</title>
               <author>Foscolo, Ugo</author>
               <editor id="ed">Gambarin, Giovanni</editor>
               <publisher>F. Le Monnier</publisher>
               <pubPlace>Firenze</pubPlace>
               <date>1972</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
                responsabilità dell'autore dell'opera sono stati soppressi nella versione
                digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
                        riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
                        ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Commenti, traduzioni e volgarizzamenti</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2007-12-11T00:00:00.000+02:00</date>
            <respStmt>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2008-01-11T00:00:00.000+02:00</date>
            <respStmt>
               <name>Marta Zanazzi</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2008-02-07T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="Libro II">
            <head>LIBRO SECONDO</head>
            <p>Giunti i Francesi a Napoli aveano perduta la prima riputazione, tanto che continuavano ad esserne fautori soltanto chi volea vendicarsi, o chi sperava signoria ed averi. Onde si videro correre licenziosamente armati i patrioti affettando sovranità. Oppressero questa licenza i Francesi. Tornò la calma. Qualunque governo dopo tante calamità e dissensioni soddisfaceva. Riempievansi le contrade d'uomini dabbene già chiusi in casa; baci; narrazioni de' proprj ed altrui casi come dopo gravi pericoli; orazioni nelle chiese; nè pareano stranieri esservi e conquistatori in città. Sparsesi Championnet permettere per compenso e coraggio a' soldati il saccheggio; patrioti avere ricevuti biglietti di sicurezza. Moliterno ed altri capi placavano il generale. Non parer giusto la città amica de' Francesi che per altro faceali liberi pagar la pena dal furor pazzo de' lazzaroni. Il sacco fu esentato con due milioni e mezzo <add resp="ed">di</add> ducati alla sola città, e furon tutti contenti. Arcivescovo canta il <foreign lang="lat">Te Deum</foreign>. Championnet lo ascolta con grande ceremonia come col Re. Moltitudine ama la devozione da' Francesi mostrata; Championnet donò un anello al santo, e distribuì danaro a' lazzaroni uscendo di chiesa. Aggiungi il Vesuvio da cinque anni quieto; apprensione perciò in città, perchè il tardare facea lo scoppio veemente e rovinoso; quella sera fece una eruzione mite, dissipò i timori, e fu preso per santo indizio. Ne profittarono i patrioti: avere il favore del cielo, tutto doversi attribuire ai presenti signori. Avere il re tre volte rotta la pace con Francia; tasse enormi per far guerra sleale e capricciosa senza assenso de' seggi, violando le leggi del Regno e la nazione. Spogliate le case e gli altari degli argenti; diciannove milioni di ducati tolti da' banchi, sante sostanze de' privati, rapitili in Sicilia; involati i pegni de' monti di pietà; fatte incendiare sotto gli occhi le navi fabbricate, demolite le batterie del cratere senza soudo a' barbareschi corsari ed a navi inglesi; avere ordinato partendo al vicario di incendiare i magazzini e l'arsenale, e punirlo per non l'aver fatto. Acton re; ben se era partecipe anche del talamo; e poi storia d'avarizia di antichi ministri paragonata alla generosità de' Francesi che spesero il sangue per propria salute, e convertirono la conquista nella libertà di Napoli. — Ma altre erano queste speranze de' patrioti, altre le mire di Francia. <add resp="ed">Il</add> Direttorio temea l'Italia, massime la Cisalpina, e quindi unione degli Italiani. Lunga catena di cospirazioni per l'unità, e quindi tremenda rivale. Quindi le spesse riforme in Cisalpina, e i Trouvé, i Brune, i Rivaud; persecuzione a' patrioti forti, e temendo unione ne' Francesi dimoranti in Italia per matrimoni e commercio, spogliò di cittadinanza gl'impiegati fuor di Francia. Richiamò generali, ordinò d'altri arresto, sfuggito perchè commesso a comandanti patrioti; era sì potente la parte repubblicana, che per acquetare i furori temuti di lei dal Direttorio, s'indusse alla conquista di Roma; ma altra costituzione le diede, e l'aggiogò. Fece finalmente il Direttorio la guerra di Napoli per indebolire quel re onde non fosse alle spalle de' Francesi nuovamente combattenti con l'imperadore. Conchiusa la tregua di Capua era ottenuto l'intento. Ma Championnet a cui fu commesso l'affare era patriota: entrò in Napoli: imprevidente per troppa gioia, forse per trarne profitto e possanza, fece questo editto: «Il vostro tiranno, Napoletani, ha da se stesso rinunziato al trono provocando la Francia clemente per più volte. Sottentrate a' diritti usurpativi. Avrete un governo fondato su' principj della eguaglianza e libertà. Sorgete». Elesse un governo provvisorio di venticinque membri; presidente Carlo Lamberti; con lui Bassal, benchè come di unitari italiani avesse il Direttorio decretato l'arresto, e fra varj mercatanti di rivoluzione, creature del Lamberti. Il medico celebre Cirillo e filosofo, Flavio Pirelli, già presidente di Camera e avvocato, di lesa maestà, disperarono delle cose, e sdegnarono siffatti colleghi, insolenti, ignoranti ed <add resp="ed">in</add> odio al popolo geloso, circuiti da affamati ed ambiziosi vantanti anima libera succhiata col latte, chi un de' primi congiurati, chi la presa di Sant'Elmo, prigionie, persecuzioni, emigrazioni; quindi gelosie, e questo partito diviso in più, e odioso il titolo di patriota dell'Ottantanove. Fasulo e gli altri avean liste di favoriti, che o piaggiavano o minacciavano. Faypoult tutti i beni del re pretendeva essere della Francia, i farnesiani, i feudi della corte, i gesuitici, gli acquisti, l'eredità da Carlo suo padre, gran parte in somma delle pubbliche rendite. Championnet negò. Faypoult allegava ordini ed interessi della Francia, e il generale usò della forza. Partì il commissario maturando vendetta. Il popolo amò più il generale. Ma chiari troppo erano i disegni e gli ordini del Direttorio; non i commissarj, ma i suoi generali avea per nemici. Non raccolse il disperso esercito del Re; non usò dell'entusiasmo de' patrioti, pronti a guerreggiare nelle provincie. Disarmata la città tutta, appena concesse quattro compagnie di guardie nazionali, ove tutti concorrendo non ascrivevansi che gli antichi congiurati e i principali baroni, e con favore e con denari ottennero il fucile e si videro far la guardia al palazzo. Odiavano i lazzaroni il governo, amavano il Championnet vociferandolo napoletano, perchè uno di tal nome trovavasi inscritto ne' libri battesimali: approfittò della credenza, e creò capo di battaglione francese Michele «lo pazzo». Temprava i favori con rigore per mantenere soggezione. Moschettò alcuni assassini di un monastero. Michele in quell'incontro arringò esortando all'ordine. Ogni governante faceva leggi; demolivan l'antico senza fabbricare; Bassal compartiva la repubblica con carte antiche; confusi i limiti, usurpò nomi oggetto di riso. De Renzis persuase la diserzione e la congiura a tutti gli antichi uffiziali abolendoli. Piantavansi alberi non con pubbliche feste ma privati bagordi. Giovinastri mandati nelle provincie ad ordinare il governo. Suntuose vesti ne' magistrati, magnifici editti di libertà e fame nelle famiglie non partecipanti del Governo. Nasceva la miseria pubblica dal discredito delle polizze di banco, principale sostanza de' cittadini. Per antica politica depositavano in vari banchi il contante da ripigliare quandochè fosse, o trasferirlo altrui; e perchè acquistava così pagato una giuridica cauzione, tutti quasi i pagamenti per tal mezzo facevansi. Mercanti e fino artigiani là deponevano il denaro traendone la fede di credito, la qual carta era anteposta all'effettivo, credendo il Governo non esposto ai rischi ed alle necessità. Cominciò la guerra: ridomandava chi per bisogno, chi più per sospetto il denaro, molto n'era levato dal Re, si restrinsero i pagamenti, scaderono le polizze. Cresciuti i bisogni, crebbero i prestiti fino in argento e in masserizie rilasciando polizze. Partì il re, levò il contante, e le polizze perderono l'ottanta per cento. Il denaro rimasto in città doveva pagarsi a' Francesi: diffidenza quindi ne' ricchi, penuria ne' cittadini e fame nel popolo.</p>
            <p>Moliterno confermato generale, inviso a' patrioti perchè fresco repubblicano, mandato oratore a Parigi col principe d'Angri per rallegrarsi della nuova conquista della Francia e ringraziare della libertà. Il generale Roccaromana occupò un giardino reale del principe di Francavilla, e attendeva a donne e a mollezze. Frattanto provinciale deputazione ogni giorno a Championnet. Partì Duhesme alla volta della Puglia: taglie, e ogni capo di battaglione o di legione le levava a proprio conto; viveri il doppio, e gli avanzi derubati si vendevan pubblicamente agli stessi municipali, e notato e ingiuriato chi si doleva. Non pagarsi abbastanza il sangue de' Francesi che acquistò a' popoli la libertà. Le armi, termini ignoti, atterrivano; ma le provincie lontane e le due Calabrie protestarono voler libertà, ma non Francesi. Calabresi vendicativi di padre in figlio, e gli odii in dote e in eredità, più rispettato chi meglio tira con l'archibugio con cui duellano, la morte e la vita de' duellanti parimente gloriose; vituperio la morte comune. Cacciatrici le donne sprezzanti pericoli, briganti cogli uomini che sono assai gelosi. Deboli i magistrati non attentano d'imprigionare, perchè ammazzano i ministri e poi vivono masnadieri. Superstiziosi, e credon divini i preti. Benchè scontenti del Re, odiavano i Francesi per le rapine. Biagio Rinaldi parroco di Scalea nella Citeriore ne profittò: predicò, complottò, scrisse al Re il primo di febbraio e domandò persone autorevoli: non gli fu risposto. Riscrisse invano. Non per speranza, ma per allontanar Ruffo, i cortigiani <add resp="ed">e</add> il Re lo mandarono. Fe' costui quel che nè tanti e armati, nè generali, nè re poterono. Educato a Roma, accetto a Pio sesto, prima per i meriti del zio, poi per le cognizioni: eletto tesoriere apostolico con lucro e dignità. Innamorato d'una donna imperiosa con scandalo e danno pubblico, il Papa dopo inutili riprensioni per togliergli onorevolmente la carica lo creò cardinale. Abbandonato dall'amica avvezza a più lusso, ambizioso, disgustato andò a Napoli malgrado il Papa, per le vertenze d'allora. Acousò al Re il Papa d'ingratitudine. Lo fe' il re intendente di Caserta, inferiore al cardinalato. Scrisse il Papa lasciasse la carica, tornasse a Roma, sarebbe ben provveduto. Ruffo rispose altero all'amorevolezze, corteggiò la Regina e ottenne l'ordine di San Gennaro. Ma nè fede aveva dalla corte, nè stima da' cittadini. Si ritirò in Sicilia col Re, e parlando assennatamente di ricuperare il Regno con Nelson, ne acquistò l'amicizia; ma fu del pari temuto. Fu dunque mandato nella Calabria; e ben s'avvide l'astuto che era più l'odio che la fede che lo mandavano. Chiese ma non ebbe nè denaro nè truppa, e per acquistare un regno si imbarcò con quattro familiari e tremila ducati. S'imbarcò a Scilla di notte <add resp="ed">con</add> Angiolo Fiori avvocato, e con lui raccolse cinquecento calabresi. Passò a Bagnara feudo di sua famiglia. Rinforzato dal preside Winspeare con altri armati scomunicò con autorità pontificia chi non si armava per la religione. Una croce bianca al cappello fu il segno; acquistar la vita in paradiso chi per tal causa la perdesse. Scrisse a' vescovi, e l’ubbidirono, e i preti armati di croce e d'archibugio. Perdonò a sbanditi e a tutti i rei purchè si armassero. I capi masnadieri erano generali. Rinaldi primo con due cannoni tolti al vecchio castello di Scalea accrescea l'esercito. Galeotti, carcerati di Napoli là rifuggitisi; ferro e foco nelle case dei ricchi chiamati giacobini. Primo era <emph>Pan di grano</emph> masnadiere terror delle Calabrie, che avea per trofei anche le spoglie di più regj procacci. Poi Panzanera, reo di quattordici omicidi, capitano di masnada. Sciarpa, caporale di sbirri di Salerno, capitanò tutti i carcerati e sollevò la Basilicata. Ruffo raccolse tutti alla volta di Monteleone, passando saccheggiò, imprigionò i più ricchi vendendo la vita a proporzione delle sostanze. Molti patrioti per fuggire il martirio davano danaro e s'incorporavano nelle truppe del cardinale. I meno sicuri, disperato ogni scampo, si ammazzavano, e fra questi monsignor Serra vescovo di Potenza, letterato. Sconfitti i pochi patrioti di Monteleone e di Cotrone, lasciò Ruffo le città a discreziotte dell'esercito, delle cui crudeltà atterriti quei di Catanzaro chiuser le porte e muniron d'artiglieria le mura. Ruffo senza cannoni propose condizioni. Furono accettate: non entrare le truppe nella città, riubbidire il Re, pagar contribuzioni pel proseguimento della guerra, amnistia. Si osservò per allora il trattato; e formatavi una guardia nazionale de' partigiani del re, marciò verso Cosenza metropoli della Citeriore. Il Re lo dichiarò vicario del regno di Napoli: gli spedì Micheroux già suo ambasciatore in Cisalpina, e il principe di Luperano col suo reggimento di cavalleria. E a questi principi s'affidarono i realisti ritirati in Sicilia e si unirono. I cosentini patrioti escon in campo aperto per dar battaglia. De Chiara generale li tradisce, e il partito reale della città prende le armi per toglier loro la ritirata. Ma i patrioti si difendono dapertutto con sommo coraggio; rientrano a viva forza in Cosenza, e dopo tre giorni d'ostinata difesa si rendono onorevolmente. Poco dopo, caduta Rossano ed incendiata Paola, le Calabrie al cardinale. Giunsero allora i rinforzi da Sicilia, onde Ruffo proclamò laudi del Re a' Calabresi, promessa di dieci dì d'esenzione di tributo dopo la guerra. Avrebbe mandato in avvenire il figliuolo suo primogenito a udire i lamenti. Poi Ruffo spedì commissari alle provincie per tagliar l'albero e i<add resp="ed">n</add>nalzar la croce. Pubblicò filippiche e manifesti contro Francesi. L'armi russo-imperiali aveano invaso la Lombardia. Napoli quasi gl'Inglesi. Quarantamila Russi e Turchi attendersi da Corfù. Lecce, Taranto, Brindisi e il contado di Molise e quasi tutta la Puglia instigati da pochi si armarono e si ridussero al Re. Sciarpa, Rinaldi mandaronsi a guardar Campestrino, parti importanti per custodir le Calabrie ed entrare in Basilicata. Col resto egli si condusse ad Altamura, luogo eminente e difeso da assai patrioti. Frattanto i Francesi di Duhesme inoltrandosi nella Puglia trovarono resistenza in San Severino popolatissimo, e il posero a ferro e fuoco. Poi Andria malgrado gran valore fu presa d'assalto dal duca medesimo, già feudatario di quella città, allora comandante d'un corpo di patrioti, e spogliata. Duhesme si stabilì a Barletta per impedire i soccorsi di Corfù, e poi passare in Calabria contro il Cardinale. Nè venendo soccorsi e avvicinandosi i Francesi raffreddavansi le Calabrie e la Puglia. Ruffo rivestì un certo giovane còrso regalmente e lo mostrò come primogenito del Re; arringò il popolo, e così fe' in molte provincie. Le principesse di Francia allora in Manfredonia, prevenute fecero accoglienze al falso principe, e convalidarono lo stratagemma.</p>
            <p>Frattanto il Governo democratico in Napoli, ottenuto finalmente da Championnet l'assenso di formare la guardia nazionale, armò dodicimila giovani: Spanò veterano capitan generale; Gennaro Serra di Cassano suo luogotenente. Tribunali per delitti di lesa nazione. Patrioti fuggiaschi nelle provincie turban le gioie. Popolo d'Arpino, donde passa la truppa francese, insorge. Dà il sacco a' possidenti, trucida Francesi dispersi. Strade coperte di cadaveri ignudi. Giovanni Turco commissario di governo trucidato, e sollevazione di provincie in provincie. Prete Pronio sulmonese capitano della ribellione d'Abruzzo; Mammone di Sora; fra Diavolo di gran parte della Campania, e tenendo tra Itri e Fondi toglieva la comunicazione tra Napoli e Roma.</p>
            <p>Personaggio arpinate d'alta nascita scortato da cento giovani traversa la ribellione,e a Napoli informa di tutto; chiedeva di molti cacciatori del già reggimento Siri ed altri soldati del disperso esercito. Derelitti domandavan servigio. Chiese d'arruolare una legione denominata Tullia a spese del dipartimento. Championnet non acconsente, o non potesse, o non credesse. Manda Dombrowski con quattromila a sgombrare la via di Roma. Ruffo vinceva. Patrioti disanimavansi. Calabrie perdute. Baroni là possidenti propongono dal principio una spedizione e tremila uomini pronti a loro spese, Francesco Pignatelli di Strongoli e Schipani disputan preminenza. Rabbia di parti e alienamento dalla spedizione. Schipani vince, repubblicano, intrepido, temerario, stravagante, libertino, avido, giocatore, e i più seguaci del Pignatelli si sconfortarono. Egli raduna calabresi. Parte. Sicignano e Terranova si oppongono: a viva forza prese, spogliate ed arse. Muore in zuffa Spinelli, patriota e commendatore di Malta. Rinforzato di dugento uomini <add resp="ed">Schipani</add> espugna Rocca d'Aspide, piccola città in altura. Castelluccia domanda patti. Pagherebbe contribuzione, ma non entrino i patrioti nella terra; i patti rigettati, si difende. Sta il paese sul monte scosceso da parte di Salerno, ad un lato una montagna che lo domina, donde è meno dubbio l'attacco. Ma egli comanda assalirla per l'erta e venir sul fatto alle mani. I suoi dimostrano la facilità dell'altro lato e i pericoli di questo. Egli rampogna. Rampica primo. Tutti lo seguono. Ma i nemici ruotolano macigni dall'alto. Si sperdon le file. Sedici ufficiali muoiono. La fortuna salva Schipani. Tornano a Napoli debellati non dall'armi nemiche, ma dalla temerità del comandante.</p>
            <p>Gli oratori a Parigi alteramente cacciati; Faypoult rimandato a Napoli, Championnet deposto. Sottentrato Macdonald burbero e prepotente. Faypoult rinnova le pretensioni. Governanti esosi. In questa sconfitti i Francesi in Lombardia, Macdonald deve accorrere. Truppa di Duhesme occupa a forza Trani. Ebro di vittoria il soldato e di desio di preda, ammazza i patrioti che gli venivano incontro a festeggiarlo. Saccheggia, incendia senza distinzione. Macdonald la fa ritirare a Caserta, dovendo partire, temendo Ruffo, masnadieri e la plebe napoletana, tutti nemici alle spalle. Lasciò le briglie a' patrioti, godessero dell'intera libertà; si sostenessero da sè, assoldassero truppa, custodisser castelli. A lor senno governinsi, e combattano contro a' ribelli. Furon conosciute le ragioni di tanta generosità; ma eran già troppo trascorsi i patrioti: dover affrontare non potendo più retrocedere, e sperare nell'avvenire.</p>
            <p>Chiamasi l'Arpinate. S'assolda con 200 Svizzeri veterani la legione Tullia contro fra Diavolo. Troppo tardi s'incammina, nè può oltrepassare Teano. Giunge commissario organizzatore Abrial da Parigi; ma in fatto osservatore e operatore secondo le circostanze. Interesse era in quel punto al Direttorio aver partito a Napoli. Il commissario stringe amicizia, esamina, interroga onde dare il Governo a cittadini che il facessero amare. Domenico Cirillo, Flavio Pirelli, Pietro Signorelli accettarono, vinti dalle preghiere e dalle speranze che lor si dava di esser utili alla patria. Con proclama s'affezionò il popolo, destituendo il Provvisorio e dipingendo gli abusi. Formò Direttorio e Corpo legislativo. Espone i nomi alla pubblica censura, e universalmente s'approvano. Cirillo presidente de' legislatori che erano i più egregi del clero, nobiltà e magistratura. Direttori Ercole Dagnesi venuto con Abrial di Francia, Ignazio Ciaia, Giuseppe Ab<add resp="ed">b</add>amonte, Giuseppe Albanese, Melchiorre Delfico riputatissimi. Tutti entrano in carica tranne Delfico ch'era in Abbruzzo. Scatenasi il popolo contro i despoti. Laubert passeggiava sul molo e fu arrestato temendo che non isfuggisse. Laubert al popolo insultatore arringò e fu accompagnato a casa in mezzo agli applausi.</p>
            <p>Il nuovo Governo soccorse con truppa assoldata sul fatto Altamura: capitano Mastrangelo altamurano. Altra diede a Schipani contro gli ammutinati di Lauro, terra della Puglia. Spedì Celentano presso la Cisalpina; il duchino di Cassano alla Ligure e il duca di Canzano a Roina.</p>
            <p>Manthoné ministro della guerra, De Filippis interno, Pignatelli polizia, Doria marina, Macedonio finanza. Ma tremendo irreparabile male la giornaliera miseria. Cirillo fe' stabilire case di soccorso e fu primo a versarvi gran parte delle sue ricchezze, frutto della medicina sua professione. Molti ecclesiastici e probi imitarono. Poi scelto in ogni via un cittadino reputato e una matrona, detti «padre e madre de' poveri», visitando e arrecando soccorso a' tuguri e procurando lavoro agli artigiani, ecc. ecc. Poi vuotandosi la cassa, propose Cirillo convertite gli emolumenti e gli abiti in pubblico soccorso, egregiamente arringando. Poveri e infermi si soccorrevano, e successe a quegli orrori l’amor della patria. Ma la vera causa della miseria eran le scadute polizze. Marithoné pose ogni studio per assoldare. Provvide i soldati e gli ufficiali del Re sino a che fossero uniti in legione. Presidiò Napoli, il Castello Nuovo, il Castello dell'Ovo, ed esercitava la guardia nazionale.</p>
            <p>Macdonald crescendo le avversità in Lombardia, e temendo tolta la ritirata, è in lui posta l'ultima speranza. Partì, ma per non dare ansa a' realisti e disanimare i patrioti, vociferò levar l’esercito dalla mollezza della metropoli, accamparli sulle colline pronti a' bisogni. Pochi ingannò. I capitani di alcune navi del re che con gl'Inglesi assediavano il porto, sbarcarono a' paesi vicini al golfo con bandiere, oro, armi, uffiziali. Sollevarono i popoli, presero Castello a Mare, su cui misero le bandiere regie che si scorgevano da Napoli, e meditavano l’assalto alla città avvilita dalla partenza de' Francesi. Sciarpa s'avanzò nel tempo istesso fino a Salerno. Macdonald, benchè decisa la partenza, marciò su Castello a Mare e Salerno la mattina de' 4 Maggio, ruppe i sollevati, <add resp="ed">fece</add> trecento prigionieri, fugò sulle navi gl’Inglesi, riprese il castello, domò Salerno, distrusse Cetara, e la sera tornò a Napoli recando in dono alla guardia nazionale tre bandiere riportate e i prigionieri. Pubblicò suo accampamento a Caserta, e voleva quindi relazione di quanto di dì in dì avveniva. Partì lasciando a Sant'Elmo mille soldati col capo brigata Méjan, duemila a Capua col generale Girardon, settecento a Gaeta, e con Abrial e gli ospedali partì.</p>
            <p>Prete Pronio e fra Diavolo ardirono fra le montagne d'Itri e Fondi d'azzuffarsi con Maodonald; ma sconfitti, e tutti i paesi che avean prese le armi spogliati ed arsi: pretesto ed esca ai saccheggi, onde poi così licenziosa divenne quell'armata, e fu il flagello della Lombardia e la totale rovina di quella campagna: de' quali diremo nei <title>Commentari Cisalpini</title>.</p>
            <p>Gioia indicibile a' patriotti fu questa partenza. Clamori, libelli, giornali, antiche glorie sprone per le presenti. Ruffo capo di pochi sbanditi, flotta galloispana a vista di Genova, donne arringavano, teatri repubblicani, eroi di Grecia e di Roma portati ad imitazione; molte società patriotiche e la società filantropica predicando per le piazze e le taverne e fratellandosi alla plebe. Michelangelo Ciccone volgarizzò il Vangelo accomodando i dogmi alla democrazia. Parrochi ed altri ecclesiastici obbligati alla stessa cosa. Più di tutti Belloni francescano bolognese in piazza predica con profitto al popolo. L'Arcivescovo settuagenario incoraggiava col suo esempio il clero. Negò assoluzione a' nemici del Governo ed ai macchinatori della sua rovina fuorchè in punto di morte, o se non rivelavano congiure ed armi. Diresse pastorale a tutto il Regno come primate, smentì Ruffo dichiarandolo scellerato, scomunicò lui e i suoi seguaci. Così fecero il vescovo di Vico e quello della Torre. I devoti, benchè in ambiguo, anteponevano al Ruffo l'Arcivescovo per la sua giurisdizione e fama di santità. Trovò la società degli <emph>Amici delle leggi</emph> giunta ad ottomila membri. Sorvegliava il Governo, spregiava i già ligi de' Francesi; doversi escludere da cariche. Propose commissione censoria, tutti gli impiegati esaminarsi, rimuoversi i tristi, onde il Governo elesse cinque che rimuovendo i sospetti presentavano o più degni o più cari.</p>
            <p>Così era tranquilla Napoli; ma turbolla l'espugnazione di Matera. Cedè Altamura al numero, e il gran valore irritò i vincitori. Macello nel primo furore, violamento di vergini, sacrilegi di chiese, bambini lattanti svenati in seno alle madri, moribondi strascinati, e le membra crollate fitte nelle aste. Orrendi avvenimenti, più orrendi dal timore de' fuggitivi, che orrore inspirando e compassione, confermarono i patrioti nel proponimento di vincere o morire.</p>
            <p>Ma discordie intanto fra Legislatori e Direttorio smentirono la pubblica fama: Dagnesi colla vanità e l'ignoranza; A<add resp="ed">b</add>bamonte, Albanese vinti dalla grandezza del carico; tutta l'autorità in Ciaia tenuto virtuoso, ma romanzesco ed avido di potenza; domandò tre milioni <add resp="ed">di</add> ducati al Legislativo. Bruno, Pignatelli, Doria negarono acremente, nè conceder verun denaro senza il conto del già conceduto. Ignavo il Direttorio, doversi rivolgere gli occhi a Luigi Medici d'Ottaiano; accrescerebbe con l'esperienza gli affari e riputazione alla Repubblica colla propria fama. Fu tratto a questa sentenza anche Abrial. Ciaia chiamò a sè Francesco Salfi: il Governo ritardarsi da continue società patriotiche; riunirle in una moderata dai più zelanti, che sarebbe alla Repubblica gloria, al Governo sostegno. Conceduta ampia sala nell'antica accademia de' nobili a Santa Lucia. Niuno impiegarsi se a quella Società non inscritto; e come Ciaia distribuiva gli impieghi, niuno gli si opporrebbe. Convocossi la Società; presidente Salfi. Potentissima divenne la fazione di Ciaia. Onorati e pia<add resp="ed">g</add>giati, i più furibondi accusano Medici. Egli essere quell'inquisitore regio che sentenziò a morte i repubblicani; onde a richiesta della Società il Direttorio come sforzato imprigionò Medici. Quindi Ciaia si volse colle stesse arti ma con più difficoltà contro Bruno, Pignatelli e Doria incolpabili. Suscitò i furibondi contro questi tre, come fautori de' feudatarj. Avea il Legislativo per lo innanzi aboliti i diritti feudali con questa legge rinnegata sempre da Macdonald: che oltre la perdita de' diritti presentassero i baroni i titoli di compra de' boschi e pascoli, presumendosi usurpati colla forza nell'evo medio, e quindi in mancanza di carte distribuirsi i beni alle povere famiglie, risarcimento della lunga tirannide. Inoltre le liti pendenti fra baroni e sudditi decidersi in favore di questi; perocchè grande ragione ed ultima necessità conducono l'oppresso ad irritare con le accuse il padrone potente. Molti legislatori, benchè possessori di feudi, giudicano dover approvare la legge; ma altri, considerato il potere dell'abitudine ne' popoli e la riverenza per gli antichi padroni, e il danno della Repubblica nell'inimicizia de' baroni a cui si lasciava la vita per vendicare le tolte sostanze, chiamarono inopportuna la legge, ed ottima soltanto quando fosse ferma la Repubblica. Doria e gli altri due parlarono in questa sentenza, per cui fu giurato pubblicamente nella Sala patriotica la loro morte se non venivan deposti; e il presidente Salfi mandò una deputazione ad accusarli al Corpo legislativo, dichiarando non sciogliersi l'adunanza fino al ritorno degli oratori. Partivano i rappresentanti, quando s'intima loro da parte della Società di riadunarsi. Si accusano i tre. Oltre la contraddizione alla legge per proprio interesse e de' parenti, tenere corrispondenze e trame in Sicilia. Bruno fra gli altri; e si mostra una lettera intercetta alla posta come delitto evidente. Conteneva la schietta descrizione delle cose. Doria (ministro di marina), codardo per avere chiesto passaporto per Genova, e abbandonare la carica e la Repubblica, ingratamente ne' frangenti. Conchiusero al tribunale i tre ed a giudizio secondo le leggi; a Doria non il passaporto, bensì dimissione, e se conveniva morire, morisse con tutti. L'accusa si discusse, dicesi, a lungo per far venire guardia nazionale e ribattere la violenza; ma i tre accusati con moderazione rinunziano alle cariche ed abbracciano l'accusatore. Ardire quindi alla Società die' questo primo evento. Usurpò il diritto a' censori di nominare a' tre posti vacanti, e per evitare guerra civile, si cedè. Scelse il Salfi, che più sperando dalla presidenza e per levarsi l'odio non accettò, e due reputati popolari.</p>
            <p>Festa in maggio di san Gennaro, vescovo di Benevento, protettore del Regno. Popolo aspetta il sangue conservato in una ampolla: e la testa del santo si mette di rimpetto: se il sangue quasi per desio di congiungersi alla testa si liquefà presto e d'opaco e denso vien vermiglio, lieto il popolo; se tarda, minaccia ed ammutina. Segnansi quindi annualmente per le piazze i minuti dell'indugio per calmare il popolo. L'anno in cui il Re dovea guerreggiare tardò il miracolo, orrendo presagio; e la persuasione di sconfitte da ciò entrata nel popolo forse le avverò. Ora i patrioti dichiarano a quattr'occhi a' canonici: o presto il miracolo o la lor vita; e in meno di due minuti il popolo è giulivo e tripudia.</p>
            <p>Necessaria intanto truppa. Manthoné buone intenzioni, ma danaro? Le duchesse di Cassano e di Popoli virtuosissime fanno a richiesta del Governo una colletta. Vanno alle famiglie, pregano, arringano per la Repubblica e si ritraggono sussidj per qualche legione. Se ne erano decretate quattro di seimila l'una. La Tullia già richiamata da Teano; <add resp="ed">la</add> Bruzia calabrese già capitanata dallo Schipani; la Sannite da Carafa d'Andria; la Campana da Spanò, che avea ceduto il generalato della guardia nazionale a Bassal: le quali quattro appena tutte arrivano a cinquemila. Pericolosa leva violenta; difficile la reclutazione. Uomini d'armi di birri, lazzaroni e ciurmaglia capitanati da Fasulo, mille. Altrettanta cavalleria da Pignatelli Strongoli.</p>
            <p>Domestiche congiure de' fratelli Baccher mercanti co' lazzaroni e realisti. Corrotte guardie nazionali, e tutto presto al macello de' patrioti. Un figlio di Baccher era innamorato della Sanfelice, e volendola salvare dalla strage le offrì un biglietto che ricusò volgendo l'offerta in ischerzo. Addormentatosi il giovine, levò ella il biglietto di tasca, lo copiò e lo rimise. Dicesi che fu un tal Guerra che la esortò a scoprire; ma che Cuoco voleva che no, esortandola a non compromettersi. Ella scoprì o per timore o per altra ragione. Donne e nazione napoletana incapaci di secreto; o perchè temea del Guerra, il quale egli stesso l'accompagna al Governo. Baccher visitati, trovansi distintivi e bandiere reali, e nota di duemila congiurati. S'imprigionano. Onori solenni alla Sanfelice come salvatrice. Il numero sbigottisce il Governo. Temea non l'impunità desse ardire, non la severità inferocisse. Ordina cose da far più congiure e respingere libertà: tutti si chiudano a un colpo di cannone e si stiano, chiuse le finestre, in casa. Ogni ascritto alla guardia nazionale si armi e vada a' suoi designati quartieri; a un altro colpo uscirebbero: chiunque a quell'ora preso moschettarsi se armato, carcerarsi se disarmato. Esperimento pericoloso ma grande della quiete del popolo, che diviene furente spesso anche per il troppo timore. Tutti ubbidirono; e i più senza sapere il perchè. Guardie nazionali accorsero. Bassal generale visitava tutti i quartieri, lodava, animava; il Corpo legislativo ondeggiava immerso nel pensiero de' mali. Colobraro principe era di guardia al Palazzo legislativo. Nascita illustre, ricco, versatile ingegno, ambigua fama; passò per delatore della Regina di cui fu intrinseco; patriota per ambizione. Avvisarono i legislatori di udire il suo parere. Egli disse di aver parlato così: «La repubblica minacciata da parti, quasi invasa dagli esterni nemici. Ben vuole politica nascondere le avversità al popolo, ma non acciecare noi stessi, anzi e vederle e prevederle. Ruffo in Calabria, Puglia e Basilicata; Sciarpa sino a Salerno; sollevati i circonvicini popoli al Golfo; Pronio e fra Diavolo armati gli Abruzzi, Terra di Lavoro e Campania. Gl'Inglesi signori del mare. Congiura. Popolo, e per la natura de' volghi incostante, e per sua feroce, e per miseria sperante nell'avvenire, e per esperienza credente agevoli rivoluzioni. Nè il Re amava; temevalo per abitudine e forza e riverenza; nè noi ama che nè forti crede, nè può riverire. Questo è lo stato. Nè amico o parente nè alleato difende chi non seppe quando avea l'armi difendersi. Presa Napoli, non v'è scampo. Saranno inutili i consigli se inutili le armi: in queste tutta la salute. Nè mancano mezzi. Abbiamo tremila Francesi, ottomila soldati, quattromila patrioti rifuggiati dalle provincie, dodicimila guardie nazionali, le quali non essendo tutte forze fedeli, conterò soli diciotto separati o vinti, e le nazionali dannose. Forminsi quattro legioni, tre formino tre campi, Portici, Poggio Reale, Caserta, e sempre al caso di unirsi e formare un solo corpo. La quarta resti alla città e nei castelli in presidio. Così lontano il nemico dalla metropoli, i soldati assueffaransi a' campi e disciplina, e la forza stessa conterrà i turbolenti interni. Imprigioninsi allora quanti sono i rei o si scoprono: poi le legioni progrediscano con lo stesso ordine. Ove Ruffo avanzasse o lo scontrassero, ben avrebber vittoria legioni disciplinate, e ciò darebbe anima a noi ed infamia a Ruffo già odioso nelle provincie, che stanche da tanti assassinj e tasse aprirebbero le porte; e avremmo ingrossato l'esercito da tanti patrioti, o fuggiaschi, o nascosti. Se sarà avversa la fortuna, ricordatevi di Altamura: la vendetta de' tiranni è implacabile. Vedremo le spose e le figliuole in preda alla libidine di gente crudele e barbara. Imploreremo una morte che sembrerà troppo tarda. Sfoghi il Re il suo furore sopra queste mura deserte e ne' suoi schiavi. E noi con figliuoli, mogli, cose preziose, con tutti i patrioti uniamoci e andiamo per Gaeta e Capua verso Roma, serbandoci a vendicarci quando che sia, o a morire in libera terra».</p>
            <p>Approvò e si riconfortò il Legislativo; chiamò Manthoné, e fu di pari avviso. S'ordinò che si eseguisse. Passò la notte in profonda tremenda calma. Tremavano i realisti e tante famiglie avvolte nella congiura in un paese donde non v'era scampo. Ognuno in casa temea il macello degli altri consanguinei. La mattina sparò il cannone; niuno osò per gran pezzo uscire, temendo di trovare amici morti e cangiata in carneficina la città.</p>
            <p>Ma, quando la Sala patriotica ciò seppe, assordano strida; venir tutto da nobili, peste; ammutinare essi la città; disanimare con queste paure i patrioti. Che armate ? Che Ruffo ? Ladroni essere di campagna; bastare un pugno di veri patrioti. Aspirare Manthoné alla dittatura; sì, sì; serva finchè se ne ha mestieri, e poi sia pugnalato. — Così dalla tribuna si dissiparono gl'inimici. — Lascinsi da parte Abruzzo, Terra di Lavoro e Campania. Guardie nazionali di Gaeta e Capua le frenano; e Carafa d'Andria. Dominsi i ribelli di Puglia e l'armata di Ruffo: il resto agevole. Matera, uno de' primi fuorusciti napoletani, già dai francesi, con cui guerreggiò, appresa l'arte e fama e ladreria, (fatto, per avere in una battaglia salvato il general Berthier, capo di brigata, servì co' francesi tutta la campagna d'Italia), e Spanò, capo della legione campana, furono scelti per questa spedizione. Al primo si unirono fungendo come soldati tutti gli ufficiali da Manthoné presi al soldo della Repubblica, con ordine di arruolare truppe nella Puglia, formare legioni e riprendere il loro grado; a questi si aggiunsero i fuggiaschi pugliesi e il generale Federici: colonna questa di tremila, sei cannoni. S'avviò verso Poggio Reale ad Avellino. Spanò con duemila e due pezzi d'artiglieria andare per Portici a Nocera, esplorare e riferire.</p>
            <p>Fermansi a Napoli i Calabresi: custodiscono Castelnuovo, dal Governo tolto non senza ragione alle guardie nazionali. Ben se ne mostrano degni. Scrivono che combatteranno. Saranno o liberi o morranno vendicati. Rispose Manthoné ringraziando e rianimandoli. Poi si volse a' patrioti della Sala: non turbassero le operazioni con dicerie; andassero a combattere; in pace; dopo la vittoria sacrificassero i loro salvatori se avean voglia; ma prima lasciassero salvare la patria, senza di che e gli accusatori e gli accusati erano involti in eguale ruina. Per dare alla città spettacolo e conforto si schierò la fanteria nella strada di Toledo, la cavalleria nelle piazze, e la truppa assoldata presso a Castello Nuovo. Si trassero quindi i prigioni, e le bandiere riportate da Macdonald strascinansi per terra vergognosamente; passano legati i prigionieri per lo spavento moribondi; arrestansi sul piedistallo dell'albero della libertà posto su la piazza, dove i prigionieri a capo chino aspettano il colpo di morte. Spettatori inteneriti gridano grazia, popolo insieme tutto e soldati. Sciolti abbracciano l'albero e gridano: «Viva la Repubblica». Si raccolse là sulla piazza danaro, si distribuì: si rimandano a raccontare le feste e la generosità repubblicana, da cui Ruffo trasse forse argomento di vittoria. Si arde pira per gettar le bandiere. Patrioti tumultuariamente le sbranano, dànno a' soldati, che le portano su le loro baionette in trionfo.</p>
            <p>Gli Inglesi intanto che con la flotta assediavano il golfo s'impadroniscono d'Ischia e Procida. Sbarcano a Miseno, ma sono fugati da' patrioti. Pure animano i popoli a sollevare e dànno armi e danaro, e comunicano co' congiurati in città. Caracciolo, che avea accompagnato il re in Sicilia e ch'era tornato, fu fatto ministro della marina in luogo di Doria. Delle navi inglesi non comparivan più che una fregata e qualche legno leggiero. Manthoné propose arrischiare una battaglia colle poche bombardiere e cannoniere conservate a Castello a Mare e i feluconi ch'erano nel porto; procurarne uno sbarco nelle isole scacciando gli Inglesi. Procida dalla parte di terra fa un seno con due promontori, ch'erano stati dagli Inglesi muniti di batterie. I repubblicani n'avevano una in un luogo detto Miniscola, e in fretta ne costruiscono un'altra nella medesima linea. Tiensi a Miseno consiglio di guerra. Il comandante delle due batterie dice doversi la flottiglia spingere trasversalmente a sinistra in salvo dall'artiglieria de' promontorj, e là battagliare con la fregata che doveva a forza venire per opporsi allo sbarco nella costa laterale. Tener pronte le tartane, perchè, rese le navi nemiche, potessero con cinquecento uomini fare lo sbarco. Ma tutto di notte, perchè sull'alba alzavasi solitamente un vento fresco che avrebbe spinta la flottiglia nel canale verso l'artiglierie. Fato forse della Repubblica. Caracciolo, benchè reputato grande ammiraglio, o perchè meglio credesse, o per aver tutta la gloria, o per non arrendersi al parere di un giovine, stese la flottiglia in linea retta fra le batterie dell'isola e Miniscola sull'altra. Marinai, ufficiali, prodigi di valore; le navi nemiche in pessimo stato; la fregata appena poteva far fuoco con un cannone e lentamente, ed erasi già quasi resa. Le truppe delle tartane già pronte a sbarcare. Levossi il vento dell'alba; la corrente spinge la flottiglia alle artiglierie nemiche, che la avrebbero distrutta, se abbandonando l'impresa e perdendo il frutto di tanto sangue e di tanta speranza, non si fosse affrettata a prendere il largo per ritirarsi. Tuttavia il valore e il disegno di nuova impresa attira le laudi del Governo. Dànno alle vedove de' marinai morti nella battaglia cinquanta ducati per una e la paga stessa de' mariti, e i figli risguardati come prediletti della patria. Ordinasi convito in piazza, perchè tutti quei che si trovavano nella zuffa v'intervenissero.</p>
            <p>Ma agli animi erano tutti in aspettativa per la truppa di terra. Speranze d'ambi i partiti, e ingiurie. Unioni de' realisti nelle campagne, o in case di solitudine, bucinavano contro a' giacobini: discoli e spender: tutto in bordelli, servi de' Francesi: ov'è religione? Presto Ruffo, presti turco-russi. Schipani sconfitto, e per altri pronto il supplicio. Ma i patrioti insolentemente gente bassa chiamavano <add resp="ed">i realisti</add>, schiavi, tutti pezzenti. Letterati, clero, nobiltà, fiore de' cittadini erano del loro partito, fuori che pochi nobili, schiavi del re. Generosità de' liberi avere lasciata la vita; ma ponessero mente pronte le forche. Non prestassero fede alle spie siciliane. Se forzavano di venire al sangue per consolidare la libertà, non mancherebbe di Robespierro. Poi vantavano loro truppe; avere elle forte combattuto con que' ladroni degni discepoli di Ruffo. Matera discepolo francese in Avellino: alterigia e lusso nimicaronsi popolo e soldati. Spanò in Nocera, moderato, facevasi partito. Esplorato il nemico del numero e della posizione, ne scrisse a Manthoné. Era sbarcato di fresco a Salerno il reggimento Valdemone e compagnie degli esteri venute da Palermo. Murano la porta di Salerno verso Napoli; per aspre strade di montagne fra la Cava e Cetara vanno nella valle tra San Severino e Montuori a poche miglia d'Avellino, campo di Ruffo. Un Costantino Papa capitana i sollevati di Montefusco; recluta soldati disertori e spese, e conduce seimila all'antico comandante delle bande di Montuori. Soldati veterani del re circa seimila, con cinque cannoni dati dagl'Inglesi, ma disagevoli per essere sugli affusti di marina. Ma infinita la gente ragunaticcia. Calabresi, pugliesi, tutti insomma i su nominati convennero. Tanto esercito, parte non fedele, parte indisciplinato, trovasi in valle angustissima; ha alle spalle ed a fronte due inaccessibili montagne, due strade a sinistra, una ardua per Salerno, l'altra per Materdomini e Nocera, e due a destra: una per Avellino, l'altra alpestre per la Puglia. Resta il cardinale a Salerno. Contese, risse di quei banditi e veterani; chi deve capitanarli. Tutti andavano senz'ordine, senza disciplina, tutti cercavan nemici, erravano per le montagne, saccheggiatano, portavano teste di miseri quasi trofei di nemici, gozzovigliavano. Spanò tutto scrive a Napoli: la Porta Salerno essersi chiusa per far impeto dalla parte d'Avellino, penetrando a Napoli per Nola e Poggio Reale. Opportune le angustie per sorprendere l'inimico ove il numero è dannoso, e finire in un dì tutta la guerra e la fortuna della Repubblica.</p>
         </div1>
      </body>
   </text>
</TEI.2>
