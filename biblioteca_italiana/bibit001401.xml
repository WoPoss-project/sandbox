<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Filippo II Re di Spagna (1559)</title>
      <author>Marcantonio da Mula</author>
    </titleStmt>
    <extent>30 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001401</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language><language id="spa">Spagnolo</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Filippo II Re di Spagna (1559)">
<head>Relazione di Filippo II Re di Spagna letta in 
Senato da Marcantonio da Mula il 23 settembre 
1559</head>
<p>Nell'ultimo atto delle legazioni 
suoleno li ambasciatori referir a Vostra Serenità 
e alle Signorie Vostre Eccellentissime delle cose 
proprie de' principi, come sono i parentati, le 
origini, le parti del corpo, le qualità 
dell'animo, i costumi e le operazioni loro; delli 
stati e regni, come sono i siti, i confini, 
la gente, i costumi e le volontà de' popoli, e li 
acquisti come son fatti; delle forze del principe, 
che sono i denari che cavano de' loro stati, e li 
uomini da consiglio e da guerra, capitani e 
soldati, e come si governi sui quattro fondamenti 
delle signorie, che sono la giustizia, il consiglio 
di stato, la milizia e i denari; della volontà e 
animo del principe verso li altri principi e la 
Serenità Vostra, e in fine dei negozi fatti quanto 
può appartenere all'interesse di Vostra Serenità. </p>
<p>Ma io sarò libero della maggior parte di questo 
peso, e le Signorie Vostre Eccellentissime presto 
libere della fatica di udirmi, perchè 
una breve legazione non richiede una lunga 
relazione, e perchè poco tempo fa che elle hanno 
avuta una particolar e minuta relazione dal 
clarissimo e diligentissimo messer Michele Surian. </p>
<p>Però non accade che io dica nè quello che 
io posso aver malamente inteso, nè quello che le 
Signorie Vostre memoriosissime si possono benissimo 
ricordare. </p>
<p>E cosi non fa bisogno narrare che il re Filippo 
discenda dai conti di Hapsburg per 700 anni 
di continua discendenza, chiamata poi la casa 
d'Austria, figliuolo di Carlo V imperatore e di 
Isabella di Portogallo; nè che abbia ora trentadue 
anni, una sorella maritata nel re di Boemia, l'altra vedova, madre del presente giovanetto 
re di Portogallo, un figliuolo detto Carlo di età 
di quattordici anni, d'un gran spirito e ardire, 
nè che esso re abbia avute tre mogli, una di 
Portogallo, una d'Inghilterra, e la presente di Francia; ma forse non è stato detto che 
dopo 
la morte di suo padre se li sia scoperto un 
fratello naturale, nutrito in studio in Salamanca 
in Spagna, nato in Augusta a tempo d'una dieta di 
donna tedesca. </p>
<p>Nè delle parti del corpo è da dire che sia 
piccolo, bianco, ma ben proporzionato, e assai 
robusto, e con belle maniere, sano, e si diletti di 
caccia e di correr all'incontro: ma se ne guarderà 
poi che ha l'esempio del re di Francia morto in tal 
esercizio. </p>
<p>Dell'animo di re è mal fare conclusione 
ferma, così perchè i re hanno nei loro cuori 
mille antri e spelonche inaccessibili, che solo Dio 
lo può sapere, come perchè chi vuol ben penetrar 
nel cuore delli uomini guardi pur alle 
operazioni loro, e conoscerà la volontà dalle 
opere come si conosce l'arbore dal frutto. </p>
<p>Ma questo re è giovane, che da quattro soli anni 
in qua è re, e si può facilmente mutare col 
tempo; e i felici e li avversi successi sono stati 
quasi sempre grandi instromenti a mutar li animi 
de' re. </p>
<p>La sua giustizia è grande, così nella religione, 
della qual si mostra ardentissimo, come nel voler 
che i suoi ministri tengano la bilancia diritta; 
prende ogni supplica, ode ognuno, e tien conto de' 
poveri ed oppressi. </p>
<p>Mostra prudenza nel parlare e umanità; è molto 
riservato, e fin al presente si è governato in 
tutto e per tutto per consiglio d'altri, cioè de' 
suoi consiglieri; ma ultimamente, essendo io alla 
corte, ha detto che da qui innanzi vuol egli stesso 
regger le cose sue, e non più riportarsi ad altri, 
ed è ragionevole, sebben un giovane di un tanto 
maneggio come è il suo non possa esser così 
prudente come saria bisogno  ma egli ha buon 
ingegno benchè tardo, come sono tutti i flemmatici 
come egli è. </p>
<p>Si dice che è molto temperante , come dalle 
donne e dai cibi che li possono nuocere. </p>
<p>Della fortezza dell'animo non ha fatto gran prove, 
ma non si vede mai in collera. </p>
<p>Tanto mi è parso di dir dell'animo suo, aggiungendo che nel principio del suo regno egli ha usati 
mille atti di liberalità, ma al presente, fatta la 
pace, ha ristretto molto le mani da quello che 
facea prima, conoscendo aver nel principio donato 
pur troppo. </p>
<p>Li stati suoi sono li regni di Spagna e le Indie, 
acquistate da sessantasei anni in qua, Napoli, 
Sicilia, Sardegna, Ivica , Maiorica e Minorica, 
tutti venuti con la corona di Spagna. </p>
<p>In Africa ha Orano e Melilla allo stretto. </p>
<p>Ha li Paesi Bassi che gli dan un tesoro, e sono i 
ducati di Brabante, Lucemburgo, Frisia, Gheldria, i 
contadi di Fiandra, Artois, Henaut, Namur, 
Limburgo, Olanda, Zelanda, il paese di Overissel e 
Malines. </p>
<p>Ha il ducato di Milano, e tien due terre del duca 
di Savoia in Piemonte. </p>
<p>Ha il castel di Piacenza, del quale ragionando io 
con la duchessa di Parma, ella mi disse che sperava 
presto riaverlo. </p>
<p>E perchè quello che cava un principe delli stati 
suoi sono due cose principali, l'una gli uomini, 
l'altra li denari, io dirò molto poco della parte 
de' denari, perchè credo sia stata particolarmente 
detta dal clarissimo Surian, e poi è impossibile a 
far fondamento certo sopra la quantità dei 
denari, che possa cavar quel re delli stati suoi, 
perchè ne cava tanti di estraordinari, che è una 
cosa grande, come è chiaro lo esempio dello stato 
di Milano, del quale han cavato l'imperator Carlo e 
il re, dal 50 in qua che cominciò quest'ultima 
guerra, quattordici milioni di ducati. </p>
<p>E dalli Paesi Bassi in questi nove anni hanno 
tratto venti milioni e mezzo di scudi, dico di 
straordinario; non son già pagati tutti, ma son 
obbligati li stati, e il re si è prevalso 
de' denari, e fatte le assegnazioni a chi l'ha 
servito. </p>
<p>Ha dalle Indie ben continuatamente quasi un milion 
d'oro all'anno. </p>
<p>Si è poi scoperta nuovamente una miniera in Andalusia sulla Sierra Morena, della qual si cava 
argento netto di spesa per scudi 2500 al dì. </p>
<p>Vien stimato aver il re Cattotico . . . milioni 
d'entrata all'anno; la spesa ordinaria  è 
assai più, e l'entrata impegnata per sei o otto 
anni. </p>
<p>Non voglio tacer che il re fa in Malines già più 
mesi lavorar di alchimia; ed essendo io alla corte, 
benchè la pratica si tenga secretissimamente 
trattata dal confessore di Sua Maestà, nondimeno 
io ho avuto mezzo di parlar con colui che lavora, 
che è un tedesco chiamato Piero Sternberg, che in 
quei giorni ebbe duemila ducati dal re, milledugento per suo conto, e ottocento per Calderon 
secretario di Ruy Gomez, che sta per nome del re a 
Malines a veder lavorare. </p>
<p>E Sua Maestà ha veduta la prova della 
polvere con argento vivo, e fattone buon argento; 
ma però non si sa che alcuno mai si facesse ricco 
per questa via. </p>
<p>Non voglio <foreign lang="lat">etiam</foreign> tacere che la moneta 
d'argento e d'oro per tutta l'Alemagna e alta e 
bassa, e per Francia, Lorena e Svizzera, è 
cresciuta assai di prezzo, e i mocenighi 
si disfanno, nè so come non vi si può provveder, 
ed è ben d'avvertirne per li interessi di Vostra 
Serenità. </p>
<p>Ma la maggior signoria che abbino i principi è 
quella degli uomini; e questi sono di due sorte, 
l'una di coloro che consigliano e aiutano nelle 
cose di stato, l'altra di coloro che si adoprano 
nelli fatti delle armi; e di questi sono 
etiam due sorte, l'una di coloro che comandano, 
l'altra di coloro che obbediscono. </p>
<p>Dirò adunque della prima, che è de' consiglieri 
di Sua Maestà. </p>
<p>Sono del consiglio di stato in Spagna molti 
signori di quel regno, che consigliano solamente le 
cose di stato di quei regni quando si trovano 
presso al re, e hanno una provvisione di forse 
mille scudi all'anno. </p>
<p>L'uno di questi è Vargas, che fu ambasciatore, 
cresciuto ora in riputazione col favore di 
monsignor d'Arras; doveva andar presso 
all'Imperatore, ma inteudo che anderà ambasciatore 
a Roma. </p>
<p>Ma del consiglio di tutti li stati sono il duca 
d'Alva, ben conosciuto da Vostra Serenità, da ben 
signore, riputato prudente e pratico, ma tardo ai 
subiti partiti; il signor Ruy Gomez, che fa il 
tutto, il conte di Feria, don Autonio di Toledo, 
don Giovanni Manrique, gentiluomini 
cavalieri, ma di poca esperienza nelli governi di 
stato, perchè non li hanno maneggiati se non da 
poco in qua: 
e questi tre ultimi si tiene che siano molto 
affezionati a Vostra Serenità per l'utile del loro 
re. </p>
<p>Vi è monsignor d'Arras, nobilissimo ingegno, 
pratichissimo di tutti li stati, del quale non è 
bisogno parlare, ma è mirabilissimo, e porta 
riverenza a Vostra Serenità: è odiato da' 
Spagnuoli, massime dal signor Ruy Gomez, che 
lo dissimula, e dal confessore del re, che entra 
anche esso nelli consigli: ma monsignor d'Arras 
resta in Fiandra, e si può dir che vale più lui 
solo che tutti li altri insieme; ma è invidiato 
assai. </p>
<p>Restano nei Paesi Bassi presso a madama di Parma 
per consiglieri di cose di stato, oltra monsignor 
d'Arras e il conte di Feria, che sotto specie e 
nome di cose sue particolari e della moglie, resta 
in quelle parti, il principe d'Oranges, il conte 
d'Egmont, Bossù, Ostrat e Aremberg, 
tutti signori di quei paesi, li quali non hanno 
più che tanta pratica del mondo, e attendono a 
farsi benevoli que' popoli per poterli comandare, e 
farli fare a lor modo; e volendo il re qualcosa dai 
popoli, gli conviene prima gratificar questi signori, che persuadano a quelle genti ciò che 
a lor pare e piace; ed essi attendono ad acconciar 
i fatti loro col re, dal quale ricevono donativi 
non più usati, gradi, preminenze e favori, e così 
i popoli ne vanno di mezzo. </p>
<p>Ma non possono però patire due cose; l'una 
il governo di donna, l'altra la guardia di 
Spagnuoli, come dirò da poi. </p>
<p>La duchessa di Lorena, donna di gran bontà, 
germana del re, che in gran parte è stata mezzana 
alla pace, si trova malissimo satisfatta che le sia 
preferita madama di Parma in quel governo, e 
contendono tra esse di precedenza; ma la duchessa 
anderà in Lorena, ed osserva grandemente ella e tutti li suoi il nome di Vostra 
Serenità, e se le raccomanda di core, e così fa 
quella di Parma. </p>
<p>Vedano le Signorie Vostre Eccellentissime 
come tanti regni sieno governati e con quai 
consigli, e facciano il giudicio conseguente alle 
persone ch'io ho nominate. </p>
<p>Seguito la parte degli uomini, dilettandomi in 
questa più che in ogni altra, perchè dagli uomini 
prudenti e periti nelle materie che hanno da 
trattare, nascono per il più li felici successi 
delle cose negli stati; e però felice è quel 
principe che ha consiglio di uomini fedeli e 
prudenti di stato, e che dà l'armi sue in mano a 
fedeli e pratici e ben disciplinati nella guerra: e 
di questi parlerò al presente. </p>
<p>Non ha il re Cattolico capi spagnuoli da carico 
generale altri che il duca d'Alva, conosciuto da 
Vostra Serenità, ma non ardito nè volonteroso del 
mestiero, e l'ha fatto sempre come per forza. </p>
<p>Il duca di Sessa, che è a Milano, è ogn'altra 
cosa che soldato. </p>
<p>Per altri carichi importanti ne ha ben alcuni di 
mediocri. </p>
<p>Di alemanni ne potria avere, ma non se ne può 
fidare per il grande odio che portano alla nazione 
spagnuola: pur di colonnelli e capi 
ferraiuoli si è servito e si può servire, ma con 
qualche sospetto. </p>
<p>D'italiani ha il signor Giambattista Castaldo, che 
cammina per li settantasei anni, general della 
gente d'arme; il marchese di Pescara, giovane assai 
ardito e alquanto pratico; il signor 
Vespasiano Gonzaga, giovane savio e che si 
è fatto onore assai; il duca d'Urbino trattenuto 
benissimo con le genti pagate, e che non può esser 
comandato da alcuno se non dal re; il conte Sforza 
Santa Fiora buon soldato; Marcantonio Colonna, e 
qualche altro del Regno mediocri. </p>
<p>Nei Paesi Bassi ha tutti li nominati, ma non da 
carico generale: il conte d'Egmont si è fatto 
tanto grande e in tanto credito, che non vuol 
cedere nè al principe d'Oranges nè al duca 
d'Arschot; ed è fatto grande più con la buona 
fortuna che con la virtù militare, della quale li 
altri ne hanno forse manco di lui. </p>
<p>Questi ponno esser i capitani da guerra, o 
generali o da carico d'importanza, del serenissimo 
re Cattolico: e fin qui il duca di Savoia è stato 
sempre generale in quei paesi, ma ora ha da star 
neutrale; e s'io debbo dir il tutto, Sua 
Altezza, che così si fa nominare, non ha 
acquistato grande onore di queste imprese. </p>
<p>Visto de' capi, dirò de' soldati brevemente. </p>
<p>Ha il re una miniera d'uomini in Spagna, pazienti, 
forti dell'animo e del corpo, disciplinabili, atti 
alla campagna, al cammino, alli assalti, alle 
difese, ma sono tanto insolenti e rapaci della roba 
e dell'onor delli uomini, che 
è dubbio se questa brava gente abbia dato più 
utile o più danno ai suoi signori da parecchi anni 
in qua; perchè si come sono stati causa di donarli 
delle vittorie, così hanno fatto perder loro di 
molti cuori e volontà de' popoli col 
maltrattarli; e il cuor de' sudditi è la maggior 
fortezza che abbia il principe. </p>
<p>Gran difficoltà è stata tra il re e i signori 
de' Paesi Bassi: il re voleva lasciar da tre mila 
Spagnuoli nelle piazze di frontiera, e quelle genti 
non li vogliono a patto niuno, e se restassero 
sariano tagliati a pezzi, ovvero alienariano dal re 
gli animi di quei popoli, e potriano 
esser causa di qualche gran travaglio di Sua 
Maestà. </p>
<p>Ma li Spagnuoli sono ben conosciuti da 
Vostra Serenità, però me ne taccio. </p>
<p>Si può servir il re di qualche reggimento di 
tedeschi cattolici, e son buona gente da star in 
ordinanza e assai disciplinata, ma le paghe loro 
sono eccessive, che danno fino venti o venticinque 
fiorini al mese a un soldato privato. </p>
<p>Si può servire <foreign lang="lat">etiam</foreign> di buon 
numero, fin di sei mila ferraiuoii, ma dove son 
fossi quella milizia non vale. </p>
<p>Si serve di fanti valloni, frisoni, fiaminghi, trista gente, male armata, e tiene seicento 
trenta uomini d'arme in Fiandra con cinque cavalli 
per uno, computati li arcieri, trista e debile 
armata.</p>
<p>Ne ha <foreign lang="lat">etiam</foreign> duecento cinquanta nello stato 
di Milano, e quattrocento nel regno di Napoli, che 
non son migliori di quelli della Serenità Vostra. </p>
<p>Di fanti italiani molto poco si serve per non si 
fidare. </p>
<p>Io ho più presto toccata che narrata la prima 
parte delle origini e cose proprie di quel re, e 
così quella delle condizioni de' suoi stati. </p>
<p>In questa delle forze sue, che consistono nelli 
denari, e più negli uomini da consiglio e da 
guerra, io mi son dilatato un poco più, perchè 
non si può mai ragionarne nè provvedersi tanto 
che non sia poco a chi vuol governare li stati 
suoi. </p>
<p>Nè dell'armata del re dirò se non che, tra di 
Spagna e d'Italia, può metter insieme 
sessantasette galere sotto li capi, che altre volte 
è stato detto: e Genova ha cominciato 
ad armarne sei da due anni in qua. </p>
<p>Resteria a dir della intelligenza di questo re con 
li altri principi, ma mi restringo e dico che il re 
ha fatta la pace con Francia; sopra la quale voglio 
dir alcune parole, che con ragione si posson 
riputare d'importanza, avendole io da persone che 
lo ponno sapere. </p>
<p>Le guerre di nove anni continui hanno così 
esauste le entrate del re e di tutti i 
suoi stati, hanno fatta morir tanta gente e andarne 
in ruina, che le forze del re potevano poco più 
durar alla guerra, senza manifesta sollevazione de' 
popoli; e già se ne son visti qualche segni nelli 
Paesi Bassi; e la Spagna, dalla quale ogni anno si 
è cavata tanta gente e tanti denari senza 
tornargliene mai, ha già sotto specie di 
religione fatto qualche moto, e di gran signori si 
accordano con loro. </p>
<p>Vero è che, per quanto ho inteso, il re 
Cristianissimo si trovava nelle stesse e forse 
maggiori difficoltà, perchè, come Vostra 
Serenità ha inteso, per una capitolazione che 
monsignor di Codognato portò al re Cattolico, gran 
parte della Francia, irrompendo il re Filippo, 
aveva congiurato contro il suo re, con li capitoli che le Signorie Vostre Eccellentissime 
avranno intesi, ed esso monsignor di Codognato mi 
ha mostrati. </p>
<p>A questi il re Cattolico non diede orecchie, ma li 
mandò a mostrar a' Francesi a Cambresis, dove si 
trattava la pace, e dicono che lo fece per sua 
bontà: ed è vero che il re da sè è buono, e 
atto ed inclinato alla pace, e abborrente 
dalla guerra; ma chi penetra più addentro mi dice, 
che la sua necessità lo persuase a mostrar al re 
di Francia quella liberalità, mostrandogli i 
capitoli, per concluder la pace con suo vantaggio, 
come ha fatto. </p>
<p>La stessa necessità lo costrinse ad andar in 
Spagna, perchè i protestanti crescono in quei 
regni, gran parte de' quali non gli ha ancora 
giurata fedeltà, e i popoli lo dimandano, e le 
Corti (<foreign lang="spa"><hi rend="italic">cortes</hi></foreign>), che già tanti anni non 
si son tenute, lo richieggono, sì che Sua Maestà 
non potea più far guerra; ond'è con tanta fretta 
partito per Spagna, e danno voce che vuol fare 
impresa in Africa: non so quel che sarà, perchè 
vive ancora la medesima necessità. </p>
<p>E però sopra la pace che è seguita con Francia, 
si potria e si dovria considerar s'ella fosse per 
durare o no. </p>
<p>E non son mancati di coloro che hanno detto, che 
quei due re avevano qualche capitolazione secreta a 
danno d'altro principe, e forse di Vostra 
Serenità. </p>
<p>Ma per diligenza che si sia usata da qualche 
servitore di Vostra Serenità, oltre che non si è 
inteso niente nè pur ombra di questo, io so dir a 
Vostra Serenità che nelli signori di quella corte 
(de' principali, dico, perchè ho parlato con tutti), ho veduta una gran diffidenza de' 
Francesi, e l'ambasciator di Francia, che era a 
quella corte, era nella medesima de' 
Spagnuoli; sì che mi par che con buona ragione si possa concludere, che se vi fosse una 
secreta intelligenza non vi saria questa gran 
diffidenza. </p>
<p>Se la pace veramente sia per durar o no, se bene 
è difficile pronosticare, pur si dee concludere 
che ella sia per durare, più per necessità che 
per volontà. </p>
<p>Francesi hanno cesse (<foreign lang="spa"><hi rend="italic">cedute</hi></foreign>) 
tante cose in Italia, si hanno tagliata in gran 
parte la strada di venirvi con la restituzion del 
Piemonte, sono divisi in quel governo, impoveriti, 
con li nemici in casa; e il re Cattolico è nelle 
medesime necessità; sì che da stanchezza staranno 
quieti. </p>
<p>Vero è che se Francesi tentassero di 
occupar l'Inghilterra con le pretensioni che vi 
hanno per la Scozia, non saria da creder che il re 
Filippo lo patisse per l'interesse de' Paesi Bassi 
che stariano in pericolo: ma altramente la pace si 
può tener che sia per durare per alcun 
tempo. </p>
<p>Dunque con Francia è pace, e si dee creder che 
duri. </p>
<p>Con l'imperatore suo zio s'intertien molto bene ed 
amorevolmente; ma con Massimiliano re di Boemia non 
è amicizia niuna, anzi Massimiliano pretende di 
gran cose: ma perchè quelle sono state dette tante 
volte, non voglio attediar le Signorie Vostre 
Eccellentissime: ma morto l'Imperatore sarà guerra 
tra loro. </p>
<p>Con l'Inghilterra gli convien tener amicizia per 
le comodità che ne riceve, e così per la 
navigazione di Spagna in Fiandra, e per i commerci, 
come per la gelosia dei Francesi. </p>
<p>Con li altri principi lontani sta in pace, perchè 
non hanno che fare insieme. </p>
<p>Dai principi d'Alemagna è grandemente odiato, e 
dalle terre ancora. </p>
<p>Col Turco si dice che tratta non so che 
tregue, ma io non so altro se non che è natural 
inimicizia fra loro. </p>
<p>Del Pontefice era malissimo satisfatto, e si 
attenderà a quel che sarà eletto. </p>
<p>Con Vostra Serenità per suo utile dee tener buona 
amicizia, così perchè ha veduto dalle operazioni 
che Vostra Serenità non ha animo di torgli niente 
del suo, come per rispetto dei Turchi. </p>
<p>E da tutta la corte s'intende una buonissima mente 
di Sua Maestà e delli consiglieri suoi verso 
Vostra Serenità, e ne parla essa e loro sempre 
onorevolmente. </p>
<p>Vero è che don Antonio di Toledo in materia della 
precedenza ha avuto da dire, e anche alcun altro, 
che avemo fatto torto al re; ma lo fanno per 
ingraziarsi con Sua Maestà. </p>
<p>E poi ch'io parlo di questa benedetta precedenza, 
voglio dir che l'ambasciatore Vargas è stato causa 
di tutto questo male; e per quanto ho potuto 
penetrare non ha mai avuto ordine dalla corte 
di tentar questa cosa, ma da sè scrisse che gli 
dava l'animo d'intricarla, e ora ritornato, dà la 
colpa a chi non l'ha per discaricarsi; ma i buoni e 
grandi sentono che non si poteva far altro che 
quanto ha fatto Vostra Serenità. </p>
<p>Or dunque dico che si dee sperar che sia per 
continuar Sua Maestà con Vostra Serenità in buona 
amicizia: ma non si dee però negliger due cose; 
l'una di star in officio con Sua Maestà, mostrando 
farne la stima che si dee, l'altra non dar 
occasione a qualche suo ministro di farne 
all'improvviso qualche notabil danno, o per via di 
rubamento di fortezze, o per star noi sprovvisti di 
quanto fa bisogno per la guerra. </p>
<p>Degli altri principi d'Italia dirò poco, fuor che 
del duca di Fiorenza, del quale il re non è ben 
satisfatto, così perchè mancò nelle cose di 
Siena due fiate, come perchè nel trattamento della 
pace fece sapere al re che se Sua Maestà non 
gli dava le fortezze del Senese che avevano 
Francesi, egli le averia da loro, e il re gliele 
promise perchè non diventasse francese: e certo il 
re non lo ha in buon conto, ma il duca d'Alva e don 
Antonio di Toledo lo portano avanti e lo innalzano 
tanto, che è pur troppo; e le Signorie Vostre 
Eccellentissime devono ben avvertire alla sua 
grandezza. </p>
<p>Egli ha l'occhio alla repubblica di Lucca, la qual 
teme assaissimo: ha di belle fortezze, molti 
valenti capitani da guerra, venti mila fanti 
d'ordinanza, e non più di settecento mila anime. </p>
<p>Del duca di Ferrara Sua Maestà non si contenta 
troppo, così per causa della guerra passata, come 
per certo garbuglio che fa alli signori da 
Coreggio. </p>
<p>Genova ha interessi di sette milioni d'oro, e 
però è spagnuola. </p>
<p>Degli altri piccoli principi non mi par dir altro: 
e concludo questa parte, che l'animo di quel re è 
tutto volto alla pace, se non sarà per forza, 
ovver per qualche bella occasione, tirato alla 
guerra. </p>
<p>Dirò una parola dell'officio che Vostra Serenità 
mi ha commesso, per il quale mi ha mandato a Sua 
Maestà. </p>
<p>Io lo feci di quel modo che ella mi comandò, con 
dignità e con quella efficace forma di parole che 
facesse ben capace Sua Maestà della buona 
volontà di Vostra Serenità, e che era utile 
all'uno e all'altro che tutti sapessero questa 
mutua corrispondenza d'animi. </p>
<p>Il re mostrò  aver gratissimo questo 
officio, come io scrissi, e si poteva ben 
comprendere <foreign lang="lat">etiam</foreign> per i movimenti 
che se ne dilettava, e ben due volte replicò che 
era buono per l'uno e per l'altro che ognun sapesse 
questa mutua corrispondenza. </p>
<p>Ma oltre di ciò parlando Sua Maestà con li suoi 
del consiglio, ove era <foreign lang="lat">etiam</foreign> il signor 
Antonio Doria e don Alonso d'Aguilar, che dorme 
nella sua camera ed è molto amico mio, laudò 
l'officio da me fatto, e disse parole di Vostra 
Serenità molto amorevoli ed onorate; e mi sono 
state d'un medesimo tenore riferite da monsignor 
d'Arras e dai sopraddetti Doria e Aguilar, 
separatamente l'uno dall'altro. </p>
<p>Poi a tutta la Corte è piaciuto veder una tale 
ambasciata di Vostra Serenità a rallegrarsi delle 
felicità del re, e l'han riputata onore e favore a 
Sua Maestà. </p>
<p>Mi fu amorevolissimamente corrisposto da tutti li 
signori consiglieri e dalle duchesse di Parma e di 
Lorena con parole affettuosissime. </p>
<p>Poi il dì ch'io mi partii da Gand, Sua Maestà mi 
mandò una lettera, che è stata letta, e mi par 
che il suo secretario usò una grande inezia a far 
lettera di credenza; e Sua Maestà, nel tuor 
commiato, due volte mi disse che m'incaricava molto di dir a Vostra Serenità della 
benevolenza ec., e ne parlò con grande affetto ed 
allegrezza. </p>
<p>Qui è il fine della legazione e della Relazione 
ancora, e non vorrei già essere stato molesto a 
Vostra Serenità. </p>
<p>Ma so ben che non le sarà molesto intender che il 
nome di questo Eccellentissimo Dominio è in somma 
venerazione a tutte le nazioni, e ch'io ho trovato 
a quella corte la fama del clarissimo messer 
Michele Surian tanto onorata, quanto non 
saprei dir con parole, con grande onor di Vostra 
Serenità. </p>
<p>Ho trovato il ciarissimo messer Paolo Tiepolo 
tanto amato e accarezzato da tutti, che ognuno lo 
onora per la sua cortesia, gentilezza e bello 
ingegno e spesa che fa onoratissima con 
onor di Vostra Serenità e sua grande iattura in 
vero, e merita esser aiutato perchè possa 
continuar nel servizio di Vostra Serenità e resister alla spesa, la qual non per ambizione, 
ma per necessità, si convien fare a chi ha cuor 
d'uomo e ama l'onor di questa nostra dolcissima 
patria, e dee obliar tutti i suoi particolari 
interessi quand'è vestito della veste pubblica. </p>
<p>Che dove compaiono le più onorate persone del 
mondo, chi può esser sì sordido o sì ingrato, 
che non metta la mano a quanto ha al mondo e faccia 
quanto può per servir la patria? E a chi serviamo 
noi? Forse ad altri che a noi stessi? E l'onor 
è di Vostra Serenità, perchè non si tien conto 
di Marcantonio, nè di Piero, nè di Giovanni, ma 
delli ambasciatori di Venezia, che compaiono alle 
corti onorati, e tengono buone tavole, 
e vanno per diversi paesi con quaranta e cinquanta 
cavalli ben all'ordine: tutto l'onore, dico, è di 
Vostra Serenità, la qual mi ha dato obbligo di 
condur venti cavalli, e non ne ho mai 
avuti manco di quarantadue fino a quarantotto. </p>
<p>Ho avuti de' nostri gentiluomini, che è buono che 
vadano a veder del mondo per farne quasi un 
seminario da potersi servir nelli suoi servizi, sì 
come la potrà certo di messer Polio de' Prioli, 
messer Agostino Lipomano, messer Marcantonio Memo, 
messer Jeronimo Lipomano, messer Giambattista 
Bernardo, messer Marcantonio Gritti, e messer 
Almorò Tiepolo, che è venuto meco di ritorno, che 
son tutti di tanta bontà e candidezza d'animo e 
bei costumi e buon ingegno, che le Signorie Vostre 
Eccellentissime se ne ponno prometter assai. </p>
<p>Non ho <foreign lang="lat">etiam</foreign> potuto negar ad altri e 
forestieri, che mi hanno servito in servizio di 
Vostra Serenità alla corte dell'Imperatore, 
di condurli con me alla corte, e altri condurre in 
qua. </p>
<p>E però i tredici scudi al dì in circa, che mi 
dà Vostra Serenità, molti giorni non mi han fatto 
la metà della spesa, ma niun di pur uno ne ho 
speso manco di venti o venticinque fino a trenta, 
computati i molti e grossi salari, senza il vestir 
di raso e di velluto, la casa, e il passar per 
lochi dove bisogna strapagar ogni cosa fin 
all'acqua, e star alla parola d'un imbriaco, e dove 
si vuol far replica cresce sempre il pagamento di 
più. </p>
<p>Certo io non ho fatto boria e pompa, ma 
l'ordinaria spesa necessaria è stata tale, e non 
mi pento, perchè io mi credo esser in grazia di 
Vostra Serenità, e questo cresce il mio desiderio, 
e l'opere vanno in consegueuza nel servizio suo; e 
quanto sono di miglior core le opere, tanto conosco 
maggiore la grazia di Vostra Serenità, come un 
circolo che non ha nè principio nè fine tra il 
buon servizio e la grazia: e molte me ne han 
fatto le Signorie Vostre Eccellentissime, 
e di questa ultima, che sopra ogni mio merito le si 
son degnate di farmi, ringrazio umilmente ora le 
Signorie Vostre Eccellentissime, e consolo le 
amaritudini del viaggio e i pericoli della vita 
scorsi, i mali passi, la mala gente, il fuoco e i 
danni patiti, la perdita delle robe e i 
cavalli lasciati addietro; e tutto pazientemente 
porto, perchè, come ho detto altre volte, le ponno 
far di me, come fa un maestro d'una figura d'abbaco 
di un 2 o di un 3, purchè un dì di me non sia 
significato un nulla, ch'io son vecchio 
e debole, e faccio più ch'io non sperai mai: ma 
<foreign lang="lat">sufficit mihi gratia tua Domine</foreign>, colla quale 
spero che le Signorie Vostre Eccellentissime non 
vorranno che chi mette la vita in travaglio e 
pericolo per obbedirle e ben servirle, vi metta 
anche tanto del suo proprio per farsi le spese, 
come ho fatto io: ma non mi è lecito più dirne 
parola. </p>
<p>Il re mi mandò al mio partir una catena d'oro. </p>
<p>Questa è di Vostra Serenità, e tutto quei poco 
ch'io ho al mondo dee spendersi nel servizio suo; e 
questo ammontar della catena non arriva già a gran 
giunta alla metà di quanto ho speso del mio in 
questo viaggio. </p>
<p>Voglio sperar ch'elle non sian mai per mancarmi 
della grazia loro, alla quale con ogni riverenza mi 
raccomando. </p></div1></body></text></TEI.2>
