<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relatione della Pace di Munster del 1658</title>
    </titleStmt>
    <extent>44 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001417</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-05T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-05T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione della pace di Munster">
<head>Relatione fatta nell'Eccellentissimo Senato
Veneto della Pace di Munster del (1658)
(sic). Da Nob. H. Ambasciator della
Serenissima Republica</head>
<p>In Munster non altro da Ministri delle Corone
cercandosi, che di conciliarsi l'opinione, e
l'applauso di non abborire la Pace, fu da Francesi
rimesso alle unite Provincie, et al Principe di
Oranges l'arbitrio di cinque punti, che restavano
indecisi con li Spagnuoli.</p>
<p>Quatro di essi parevano facili d'aggiustarsi: la
libertà, cioè di D. Edouardo di Portogallo; le
cautele per la restitutione di Casale al Duca di
Mantoa acciochè in poter degli Spagnoli non
ricadesse; la facoltà di fortificare alcuni luoghi di
Catalogna durante la triegua di quella Provintia, e la
dichiaratione di ciò, che fossero le dipendenze delle
piazze conquistate ne' paesi Bassi.</p>
<p>Più difficile riusciva accordar l'impiego dell'Armi
Ausiliarie a favore del Portogallo, e s'aggiungeva
l'affare di Lorena, che da Francesi escluso
dall'arbitrio, quasi cosa separata, a parte si
maneggiava.</p>
<p>Proponevano essi di dar pensioni al Duca, e differir
per qualche Anno la restitutione dello Stato con altri
simili partiti, che confondendo il resto accrescevano
più tosto, che sciogliere le difficoltà.</p>
<p>Per questo si conosceva da ogn'uno la remissione
negli Olandesi non haver altro scopo, che di sturbare
la publicatione della pace loro con Spagna, perchè
convenendosi per questo nuovo progetto chiamar
l'Assemblea Generale, non solo il tempo si prolongava,
ma tra molti Deputati delle Provintie non era
difficile guadagnare alcuno, e con le discordie
confonderli tutti.</p>
<p>Apparendo per ciò senza maschera l'artifitio,
procuravano i Francesi in varie foggie abbellirlo,
ristabilendo in Munster il negotio, dove
promiscuamente da Mediatori, e dagli Olandesi si
manegiasse, e se alcuno de punti non potesse
accordarsi, per via di arbitrio si decidesse.</p>
<p>Così si avanzò qualche passo, poichè D. Edouardo
fu convenuto, che posto in libertà non portasse
contra il Cattolico l'armi.</p>
<p>Che in Catalogna stabiliti i Confini da Comissarij,
si perfettionassero solamente le cominciate
fortificationi.</p>
<p>Dell'armi ausiliarie rimanese com'era esteso
senz'altra dichiaratione il capitolo, e quanto a
Casale, et alle conquiste restando ad ogni uno quei
luoghi, dove teneva presidio, le cautele per l'uno, e
le dipendenze dell'altre, fossero determinate da
Mediatori, o dagli Arbitri.</p>
<p>Ma il Duca Carlo restava, a cui proponevano
finalmente i Francesi di rendere l'antica Lorena, e
gli Olandesi insinuavano per conciliar i
ripieghi, che gli restituissero quella parte, che non
rileva dalla Francia, nè da tre Vescovati, nè
sarebbe stata considerabile la differenza, se i
Francesi non havessero aggiunto la conditione di
demolir, Nansy con tutte le Piazze, sopra la quale non
senz'applauso si concitavano gli Spagnuoli, come che
al Duca non volessero lasciar alcun luogo, in cui
riposar potesse sicuro dalle sorprese di un vicino
potente.</p>
<p>Veramente Longavilla, et Avò sorpassando sì duro
partito volevano segnar il Tratatto, ma ripugnando
Servient, furono astretti a spedirne Dispaccio alla
Corte, dove giunto corriero, publicò con immenso
giubilo del popolo per conchiusa la pace.</p>
<p>Ma i pochi Ministri, che vi dissentivano, erano per
l'autorità loro più forti dell'universale consenso,
che la voleva.</p>
<p>Chiesta perciò dal Nuntio Bagni e dal Nani
Ambasciatore, della Republica alla Regina l'udienza,
il Cardinale dubbioso, che parlandole essi a parte
isvelassero lo stato vero di cose, fece introdurli
unitamente in Consiglio, dove la Regina, co' Principi
del Sangue, e co' Ministri si ritrovava, e
preoccupando il discorso con lunga, et elegante
oratione invehì contra la Spagna, come, che fosse
dalla pace aliena.</p>
<p>Poi esaltando la pietà della Regina, che
condescendeva ad importanti partiti, addusse alcune
raggioni per isensare il rigor de' patti, che si
prescrivevano al Duca Carlo, affine che disarmata la
sua inconstanza, valessero a tenerlo in freno, et a
custodire la pace. </p>
<p>In fine conchiuse comandarsi precisamente in Munster
a Ministri, che se in tempo di otto giorni non
assentissero gli Spagnuoli alla restitutione esebita
della vecchia Lorena, con le Fortezze abbattute,
la Francia rivocava l'assenso prestato a componimento
de' cinque punti indecisi.</p>
<p>Scosso il Nuntio dall'intimatione severa,
tramischiando per moderarla alle ragioni preghiere, e
procurando di abolir il concetto dell'avversione degli
Spagnuoli alla pace, uscì a dire nel fervor del
discorso, non doversi dalla Regina prestar tanta fede
a suoi Consiglieri, che non lasciasse luogo a lumi
più certi.</p>
<p>Di ciò il Cardinale offeso s'alterò grandemente, e
passandosi dal ragionamento al contrasto, si sarebbe
proseguito a più strepitoso umore, se l'Ambasciator
di Venetia non havesse con desterità placato gli
animi accesi, e riassunto il negotio con gravi, e
delicati concetti, e con sì forti raggioni, che senza
offenderne alcuno, commosse più d'uno di quei
Ministri, dimostrando, che non sarebbe la pace
durevole, se non quando fosse a tali giuste conditioni
conchiusa, che alcuna delle parti non dovesse presto
pentirsene, o sempre arrossirne.</p>
<p>Il decreto tuttavia non si cambiò perchè il
Cardinale fissamente credendo, che gli complisse di
sturbare la pace, procurò di dar ad intender alla
Regente, et agli altri, che gli Spagnuoli posti tra le
più dure necessità abbraciarebbero certamente il
partito, quando con risolutione fosse levata loro ogni
speranza di migliorarlo.</p>
<p>Ma questo giorno, che fu di Gennaro il vigesimo
quinto potrà numerarsi tra critici, et i fatali,
poichè non solo in quel Consiglio si disvelarono
molti arcani, e le arti, colle quali la Regina era
sagacemente delusa, ma decretata può dirsi la
continuation della guerra con odio, et abborimento de'
popoli, presero motivo le rivolutioni civili, che poco
meno, che non sovvertissero quel potentissimo Regno.</p>
<p>Esteso dunque dal Signor di Lionne così molesto
dispaccio, in esso si conteneva non solo la
commissione per la Lorena, ma un acerbo rimprovero
al Conte di Avò, perchè sedotto havesse Longavilla
ad annuir al progetto, obliquamente, benchè sotto
color di rispetto, ferendosi l'istesso Duca.</p>
<p>Poi si dilattava con ambigui concetti, sopra tutto il
trattato con termini così perplessi et oscuri, che
altro di certo non appariva, se non il Cardinale, che
dettato l'haveva, amar di esser meglio servito, che
inteso.</p>
<p>Perciò Longavilla preavvertito da suoi amici di tal
sentimento, vedendosi Ministro più delle passioni,
che della pace, senz'attendere il Coriero partì
dal congresso, preso pretesto, che gli Olandesi senza
l'assenso suo havessero sigillato l'accordo.</p>
<p>A tanto gli haveva Pignoranda indotti, pressandoli
con prescrivere loro un termine di quindici giorni a
publicar il trattato, con promessa però, se dentro
quel tempo il Corriero da Parigi non ritornasse, non
per questo di recedere dalle cose accordate a
Francesi.</p>
<p>Passato poi il termine, egli senza badar a puntigli,
si portò all'habitatione de' Ministri degli Stati
delle Provintie unite, e li persuase tutti ad ultimar
il trattato fuorchè il Niederhorst, che pure
dissentito vi haveva anche l'anno passato.</p>
<p>La sostanza di così importante capitolatione versava
in ampia dichiaratione, che il Re Cattolico per liberi
conosceva gli stati generali delle Provincie unite de
paesi bassi, sopra i quali niente per sè, nè per i
successori pretende, contrahendo perciò perpetua
pace, per la quale ad ogni una delle parti restava il
possesso de luoghi, che teneva, e de' lor territorij.</p>
<p>La navigatione delle due Indie fosse libera a medemi
stati nelle parti del loro dominio, o di quei
Principi, che sono sotto la loro protettione, e
tutela, prohibitasi però a sudditi di una parte di
portarsi a luoghi all'altra soggetti.</p>
<p>Il resto de Capitoli in gran numero conteneva il
commercio, la restitutione de' beni a diversi, e
particolarmente alla Casa di Oranges; a cui favore
s'esibivano gli Spagnuoli d'interporsi appresso
Cesare per la redintegratione del Contado di Meurs.</p>
<p>Si concertò parimenti, che a cinque di Giugno la
pace si publicasse in Olanda, un mese dopo in Italia,
et in Spagna, sei nell'Indie dell'Occidente, et un
Anno nell'Orientali.</p>
<p>Ammiravano alcuni la facilità degli Spagnuoli in
tutto concedere a chi havev'altre volte riconosciuto
la Sovranità loro, e compiangevano altri, che
attrettanto difficile riuscisse componere le due
Corone, di riligione non meno, che di sangue
congiunte.</p>
<p>Era dunque totalmente cangiato l'aspetto delle cose,
quando i dispacci di Parigi pervennero in Munster.</p>
<p>Non perciò i Mediatori ancorchè operassero contra
le loro proprie speranze, abbandonarono affatto il
maneggio, ma non potendo i Francesi alterar le loro
commissioni, Pignoranda esclamava, che la Francia ogni
cosa per sè, e per i suoi amici ottenendo, tutto
negasse all'unico confederato, che la Spagna teneva. </p>
<p>Si andò poi peggiorando, poichè chiamato Avò
alla Corte, nel solo Servient si ristrinsero i poteri,
e Pignoranda cambiate le ratificationi con le
Provintie, con nuovo genere di commissione si portò
all' Haya a congratulare la pace, e poi si ridusse a
Brusselles, lasciando in Munster al Bruni la facoltà
de' trattati.</p>
<p>Ma se da questa parte vedevasi distaccata dalla
Francia l'Olanda, in Osnaburg scorgevasi separato
l'Imperator dalla Spagna.</p>
<p>Procedeva in quel congresso con passi diversi la
negotiatione imperochè1 Christina dopo assunto il
Governo con esercitio d'eroiche virtù ripartendo il
tempo, e le cure tra lo stato, e gli studij, faceva
chiaramente apparire le sue inclinationi alla pace, e
conoscendo quanto il Cancellier Oxenstern co' suoi
partiali vi s'opponesse, vessandolo con varij disgusti
l'haveva indotto a ritirarsi dalla Corte per qualche
tempo.</p>
<p>In oltre per levar di mano il comando dell'armi al
Vrangel, spedì in Allemagna Carlo Gustavo Principe
Palatino, dichiarato successore della Corona, giachè
la Regina esprimeva la sua costante volontà di vivere
senza marito.</p>
<p>La prosperità de' successi in ogni parte all'armi
arrideva, ad ogni modo Christina all'Oxenstren, et al
Salvio inculcava le commissioni, che si superassero le
difficoltà per la pace.</p>
<p>Era stato costretto l'Elettor di Baviera a salvarsi
nell'Arcivescovato di Salzburg, abbandonando i suoi
Stati, poichè il Turena, e l'Vrangel entrativi per
castigare gli artificij suoi ne' trattati ponevano a
ferro, e fuoco ogni cosa.</p>
<p>Anzi abbattutisi appresso Angusta nell'esercito
Imperiale, l'havevano con la morte del Generale
Milander, intieramente sconfitto, e sarebbero entrati
nell'Austria, se un'improvisa innondatione dell'Eno
non havesse impedito il passo, e dato tempo al Duca di
Amalfi di raccogliere le reliquie disperse.</p>
<p>Poi havendo di notte tempo il Conismarch sorpreso la
Città nuova, et il Castello di Praga resistendo, la
vecchia, terminò la guerra in quel luogo, dove
n'havea trent'anni avanti havuto il principio,
imperochè l'Imperatore colpito da tante avversità,
cedè ad ogni cosa, e la Regina ancorchè vittoriosa,
non volle promovere maggiori vantaggi.</p>
<p>Dunque a vintiquattro d'Ottobre, fu in Osnaburg
segnata la pace.</p>
<p>Nel preambolo dedotte come è solito, le cause della
guerra, e le buone intentioni de' Principi, degnamente
si rilevava il merito della Republica Veneta
c'haveva per tanti anni procurato la quiete, e del suo
Ambasciator Contarini, che n'esercitava la mediatione
con lode d'indifferenza.</p>
<p>S'accordarono i generali capitoli di oblivion del
passato, e di obligo di non aiutare i nemici.</p>
<p>Si escludeva il circolo di Borgogna, come spettante
alla Spagna, e la causa del Duca di Lorena si
rimetteva a trattati di quella stessa Corona con
Francia.</p>
<p>Nel resto lasciandosi al Bavaro, et a suoi
discendenti il noto Ellettorale col superior Palatino,
e la Contea di Cham a conditione, che rinontiar
dovesse al credito di tredici Millioni di Fiorini, che
coll'Imperatore teneva, si restituiva l'inferior al
Palatinato, a favor di cui l'ottavo Elettorato
s'instituiva, ma con patto, che una delle due case
mancando s'unissero nell'altra gli Stati et il voto,
restando il nuovo abolito.</p>
<p>A Duchi di Vittembergh si rendessero dalla Francia le
piazze occupate.</p>
<p>Il Marchese di Baden com'era avanti i moti di
Bohemia, si rimettesse.</p>
<p>La causa della successione di Giuliers amicabilmente
si componesse.</p>
<p>Al Landgravio d'Hassia si assegnasse la Badia
d'Hirchefelt con quattro Prepositure del Vescovato di
Minden, e sei cento mila Talari se gli dessero da
Principi vicini, a quali egli dovesse restituir le
piazze occupate, potendo sino all'esborso tener
presidio in Hens, Coesfelt, e Nenuhaus.</p>
<p>Si restituiva l'autorità alle Diete, riservando
facoltà a Principi di Germania di collegarsi a
loro difesa con gli stranieri, purchè non fusse
contra Cesare, e contra l'Imperio.</p>
<p>Alla Francia si trasferì la sovranità de tre
Vescovati, Metz, Tul, e Verdun, compreso Moienuich,
dovendosi però in Tul rimetter il Vescovo, ch'era il
Duca Francesco di Lorena.</p>
<p>Se le cedè il diretto Dominio di Cesare sopra di
Pinarolo, et in oltre Brisach con la Suntgovia,
l'Alsatia alta, e la bassa, con facoltà di tenere
Filipsburg a titolo di protetione con moderato
presidio, restandone la proprietà al Vescovato di
Spira.</p>
<p>All'incontro dalla Francia si rimetterebero agli
Arciduchi d'Ispruch le Città Silvestri, e gli altri
luoghi detenuti in quel tratto esborsando loro in tre
amici tre Milioni di lire tornesi.</p>
<p>Il trattato di Chierasco si confermava,
assumendo la Francia l'obligo in sè di contentar il
Duca di Mantoa di quatrocento novanta sei mila scudi,
che deve dargli quel di Savoia, a cui Cesare
conferirebbe l'investitura di quella portione del
Monferrato, che lo stesso trattato gli assegna.</p>
<p>Al Duca di Mantoa rilasciar si dovessero Luzzara, e
Reggiolo, ma Cesare fosse giudice delle pretensioni,
che tiene il Guastalla per sei mila scudi di entrata.</p>
<p>Dopo altre conditioni per sicurezza e validità del
trattato la sola Republica di Venetia come mediatrice
vi si comprendeva, dati sei mesi di tempo per
dichiarare quei altri Principi, che nominar vi si
dovessero di comune consenso.</p>
<p>Era stato negli anni addietro discorso e poco meno
che stabilito, che rompendosi a Cesare da Turchi la
guerra, fosse egli dalla Francia con certa portione di
forze soccorso, ma hora nello stringere, se ne
ritirarono i Francesi col solito dubbio di
pregiudicare al commercio, et all'amicitia con la
Porta Ottomana.</p>
<p>Nè gl'Imperiali se ne curarono, essendo Cesare dopo
sì lunghi travagli altrettanto ansioso di respiro e
di quiete, quanto alieno dal provocare l'armi temute
dei Turchi.</p>
<p>Tutto ciò alla Francia spettava, ma la
capitulatione, che concerneva la Svetia, era in molti
capi l'istessa per tutto ciò, che alle conditioni
generali, alle cautele, et alle prerogative de'
Principi d'Imperio s'apparteneva, ma ne' punti della
Religione, e de' beni Ecclesiastici, mostrando i
Francesi di non ingerirsi confermata restava la
transattione di Passau del mille cinquecento cinquanta
sei.</p>
<p>Si rimettevano tanto il possesso de' beni di Chiesa,
che gli affari Ecclesiastici et insieme i civili,
nello stato in cui erano del mille seicento
ventiquatro per trattarne poi amicabilmente, senza che
per tal causa alterar mai si dovesse la pace.</p>
<p>Si compartiva in alcune Città il governo con voti
pari tra Cattolici, et i Protestanti, e ciò pure si
estendeva agli ordinarij conventi d'Imperio,
ammettendosi i Calvenisti a godere della pace
religiosa, che prima i soli Luterani abbraciava.</p>
<p>Per soddisfattione concedevasi alla Svetia
l'Arcivescovato di Bremen, salva la libertà della
Città, et il Vescovato di Verden, costituendosi con
ciò Stato immediato d'Imperio con voto nelle Diete.</p>
<p>In oltre la Città, et il porto di Vismar, la
Pomerania inferiore coll'Isola di Rugen, e
nell'ulteriore Stettin, Dam, Glocau, l'Isola di Volin,
e nel Vescovato di Camin i dritti, che vi tenevano i
Duchi di Pomerania.</p>
<p>Il resto della Pomerania ulteriore col Vescovato di
Camin cedeva all'Elettore di Brandeburg a conditione,
che la di lui linea masculina mancando, tutto
ricadesse nella Corona Svedese, e nel resto per
compensare l'istesso Elettore de' dritti, che
rinuntiava nella Pomerania, se gli assegnavano
l'Arcivescovato di Alberstat, et il Vescovato di
Minden, la Contea di Noberstein, e l'Arcivescovato di
Magdemburg dopo la morte del presente amministratore
Duca Augusto di Sassonia.</p>
<p>Erano i Duchi di Mechelburg risarciti di Vismar con i
Vescovati di Sverin, e di Ratzenburg, et alcune
comende dell'ordine Gerosolimitano, et a quei di
Bransvich e Luneburg, che tenevano le coadiutorie
d'alcuni de' Vescovati ceduti, fu assegnata
l'alternativa co' Cattolici nella successione al
Vescovato di Osnaburg, senza però, che in esso lo
stato della Religion s'alterasse.</p>
<p>Certi debiti in oltre furono loro rimessi, et
aggiunta l'investitura di alcuni Monasterij di rendita
ricca.</p>
<p>Per le paghe dovute alla militia svedese, si
obligarono i circoli dell'Imperio, eccetto l'Austria,
la Baviera, e la Borgogna ad esborsare cinque Milioni
di talleri in tre termini, dopo i quali ritrar si
dovessero i presidij dalle Piazze, e da' luoghi nella
guerra occupati.</p>
<p>Tale fu la capitulatione della pace d'Imperio con le
Corone confederate, con cui restò dubbio se fosse la
Germania più alterata, o composta, e se l'armi prese
per ritornare lo stato suo, valessero più a
deformarla, poichè se parve che a suoi Principi
restituite fossero le prerogative, e la libertà, et
agli Austriaci limitato il potere, ad ogni modo gli
stranieri furono introdotti, e col possesso di gran
Provincie stabiliti in autorità: l'heresia dilatata,
espilate le Chiese, et i loro beni quasi vilissime
merci, esposti in prezzo, et in preda agli usurpatori.</p>
<p>Pertanto a popoli restar può per documento ben
chiaro, che de forestieri sono di rado gratuiti gli
aiuti, e che si converte per lo più in abuso di
religione, et in catene di servitù quel ferro, con
cui vanamente si crede, o propagar il culto Divino, o
promuovere la libertà.</p>
<p>Non dimeno per la stanchezza della guerra piacque a
tutti la pace, e l'Imperatore dalle necessità sue, e
dalle premure del Bavaro fu costretto a segnarla.</p>
<p>Christina la volle per generosità d'animo, e
per levar l'armi, et il negotio di mano a quei, che
ambivano troppo participar del governo.</p>
<p>La Francia vi adherì per non perder l'amicitia degli
Svedesi, et de' Protestanti.</p>
<p>Gli Spagnuoli fremendo, che Cesare si separasse,
godevano tuttavia, che sciolto dall'angustie presenti,
rimetter potesse l'animo, e ristorasse a maggiore
bisogno le forze.</p>
<p>Il Pontefice amaramente mostrava disapprovarla per i
danni della Religione, e de' beni di Chiesa, ma si
contentò ripararne i pregiuditij con una protesta dal
Nuntio in Vienna posta in mano di Cesare, che non mal
volontieri la ricevè, forse a riserva, e pretesto di
ciò, che con qualche cambiamento di cose in avvenire
il tempo portasse.</p>
<p>Per l'esecutione fu nel mese seguente in Norimberg
tenuto congresso di Generali dell'armi, dove in tanta
confusione di cose non mancarono difficoltà capaci di
sconcertare il trattato, ma già essendo sospese le
hostilità, vollero i Principi, che s'aggiustasse ogni
cosa.</p>
<p>Frattanto i Francesi avidi ne' travagli di quiete, e
poi nella quiete impatienti, più satij di vincere, di
quello, che fossero stanchi di perdere i loro nemici,
si disponevano a cose nuove, et a quel cambiamento,
che gli Spagnuoli havevan'atteso sin'hora con gran
tolleranza.</p>
<p>Il Regno era tutto pieno di odio contra chi
governava.</p>
<p>Sfogavasi in ogni parte la maledicenza, ch'è
l'ultima vendetta de' miseri, e degl'impotenti.</p>
<p>Se nelle Case de' Nobili si piangevano tanti estinti
nelle fattioni, o si compativano tanti stroppiati per
le ferite, nelle plebee si gemeva per l'oppressione di
gravissime imposte.</p>
<p>Il Signor di Emery sosteneva la direttione delle
finanze; oriundo d'Italia, era egli da povero stato
pervenuto ad immense ricchezze; fecondo inventor di
angarie, sordo a lagrime, et a lamenti, altrettanto
avaro nel racoglier da tutti, quanto profuso nello
spender per sè con publica vanità et in vitij
palesi.</p>
<p>Il popolo pertanto mortalmente l'odiava, perchè con
le communi sostanze supplir conveniva non solo alle
necessità della guerra, ma alle spese, et alla
voragine de Ministri.</p>
<p>In fatti appariva esser il lusso padre, et insieme
figlio delle rapine.</p>
<p>Nel principio dell'anno prese in Parigi l'armi in due
borghi, alcuni disperati havevan proposto di
sacheggiar la sua Casa, che per la vicinanza a quella
di Mazarini, e d'altri principali soggetti
poteva produrre effetti peggiori, se le
compagnie delle guardie Reali, occupati i porti non
havessero impedito il passo a quei seditiosi.</p>
<p>Mancando perciò la plebe di condotta, e di capo,
sarebbe facilmente il rumore svanito, se la Reggenza
si fosse astenuta di venir alle prese co' Parlamenti.</p>
<p>Tentò il governo di abolire la Pauletta per atterire
i Parlamentarij, e per tal via indurli ad accordar
altri mezzi.</p>
<p>È questo un dritto, che molto rende, et è pagato da
quei, c'havendo comprato gli officij, acquistano con
ciò la ragione, o di trasmetterli per successione
agli heredi, o di rivenderli ad altri.</p>
<p>Ma cessando l'esborso, venivano ad essere gli officij
stessi caduchi, e nelle vacanze il Re ne poteva
disporre con immenso profitto.</p>
<p>Ha questo di biasmevole la Francia, che sono venali
le cariche, e come i Re ne tempi andati per trarne
danari n'hanno introdotto l'abuso, così senza rimedio
i danni sono patiti dal popolo.</p>
<p>Tra l'altre cose, che sotto l'ombra di tal
apprensione desiderava la Regenza di far passare nel
Parlamento di Parigi, una era l'accrescere il numero
de' Maestri delle richieste: ma questi opponendosi
havevano nella loro congregatione decretato di formar
processo contra uno de' partitanti, che sopra tal
editto esibiva danari. </p>
<p>Tutto speravano i Ministri di superare
coll'autorità, e con la forza.</p>
<p>Perciò introdussero di nuovo il Re in Parlamento
accompagnato da Principi, e con seguito armato, ma
questa volta non s'udirono le voci liete, e le
adulationi con le quali solevano quei, che si chiamano
le genti del Re accoglierlo, e persuader la
sommissione a Regij voleri.</p>
<p>Anzi il Talon Avvocato generale, proruppe in ardito
discorso, descrivendo con vivi colori miserabile il
Regno, e violente il governo.</p>
<p>Non dimeno tra l'armi, et il timore sfogate vanamente
simili voci, furono approvati gli editti, che
consistevano in erettione de dodeci Maestri delle
richieste, et in una tassa sopra quei, che godono
feudi, e terre del patrimonio Reale.</p>
<p>A qualche lenetivo rivocati furono gli odiosi decreti
dell'impositione sopra i benestanti, e di
accrescimento de' datij.</p>
<p>Il Mazarini con ciò credendosi nel poter stabilito,
indusse la Regina a chiamar a sè i vecchi Maestri e
ripresi del commesso trascorso sospenderli
dall'officio.</p>
<p>Essi all'incontro in vece di humiliarsi con profonde
preghiere, o di ricorrere, com' ei haveva supposto,
alla intercessione del Cardinale, congregati subito in
casa privata, implorarono la protettione del
Parlamento, che gli accolse non solo, ma aggiungendo
contumacia allo sprezzo abolì gli editti poco dianzi
alla presenza del Re confermati.</p>
<p>Ciò distruggeva i disegni, e con più fiero colpo
feriva l'autorità del governo, ma per cuoprire con
apparente fascia la piaga, fu al Parlamento permesso
di portarne alla Regina le sue rimostranze, et
insinuato a Maestri, che con moderato esborso
sarebbero nelle cariche loro confermati.</p>
<p>Tutto in vano, poichè preso ardire continuarono
senz'altra contributione nel loro possesso.</p>
<p>Mal opportuno in tal dispositione di cose, giunse
Longavilla in Parigi, e vi s'accostò il Conte di
Avò, che non osò entrarvi, non godendo propitio
l'occhio del favorito, ma così bene la presenza
dell'uno, che l'assenza dell'altro servivano di
manifesti per concitar il popolo contra il Cardinale,
creduto nemico publico della quiete bramata.</p>
<p>Ad ogni modo nell'interne agitationi erano
dall'ingegno di lui, in tal guisa sostenute fuori del
Regno le armi che si maneggiavano con prosperità non
isprezzabile de' successi.</p>
<p>In Catalogna per divertire dall'Italia l'Armata
navale di Spagna, fu espugnata Tortosa.</p>
<p>Il Cardinale Santa Cicilia in quel Principato era
andato per Vice Re, et essendo incapace di regger sè
stesso, non che quei popoli ad ogni freno sboccati,
fatto per vani puntigli discorde co' principali, se ne
partì, si può dir, fuggitivo.</p>
<p>L'armi restarono dirette dal Marcin, e poi di tutto
il governo al Marescial di Sciomberg fu racomandata la
cura.</p>
<p>In Fiandra indottosi il Principe di Condè a
comandare l'esercito, s'era impadronito con poca pena
d'Ipri sproveduta di gente, benchè nell'istesso tempo
per diffetto pur di presidio l'Arciduca orprendesse
Courtrè per assalto.</p>
<p>Madamigella d'Orleans havea segretamente introdotto
coll'istesso Arciduca maneggio di suo matrimonio, di
che dalla Regina, e dal Duca publicamente in Consiglio
ripresa, ella rimproverato il Padre di debolezza, et
accesa contra il Cardinale di sdegno, cominciò ad
accopiare le passioni sue coll'odio universale del
Regno.</p>
<p>In fatti la concordia gelosamente custodita, sin qui
tra Principi del sangue Reale horamai vacillava,
poichè ottenutosi dall'Orleans, che l'Abate della
Riviera suo favorito, nominato fosse al Pontefice per
il Cardinalato, il Condè lo chiedeva per il
Prencipe di Conty suo fratello, a cui ceder doveva
l'Abate, restando però con amarissimo senso contra di
Mazarini, creduto l'architetto della difficoltà
perchè non lo volesse suo pari.</p>
<p>I Parlamenti precipitavano poi ad ogni eccesso.</p>
<p>Quello di Rennes, decretò, che durante la minorità
i Ministri ricusar non potessero la Pauletta.</p>
<p>L'altro di Aix in Provenza era in aperta rivolta,
perchè duplicando le cariche, havevano tentato di
farlo semestre.</p>
<p>In Bordeos fugò il popolo gli Officiali, che
andavano per esiger l'imposte.</p>
<p>Ma in Parigi escluso dalla Regenza quel Parlamento
dall'editto della Pauletta, tant'è lontano, che si
appagasse, che arringando il Brusselles con forte
discorso, e dimostrando essere questo un artificio del
gabinetto per staccarlo dagli altri, e con renderlo a
tutti odioso indebolirli ugualmente ne uscì decreto
di unirsi più strettamente, ancorchè il primo
Presidente con ogni sforzo contradicesse.</p>
<p>Nello sfogo di tanti discorsi molte cose eran' scite,
come di scacciar i Ministri stranieri, di chieder i
conti di tanti milioni esatti dal popolo, di limitar
l'autorità del governo, e cose simili, che dalla
contumacia portavano gli animi a rebellione poco meno
che aperta.</p>
<p>La Regina chiamato a sè il Parlamento con la voce
del Cancelliere l'ammonì seriamente ad astenersi da
tali trascorsi, et insieme gli prohibì di più unirsi
coll'altre corti.</p>
<p>Ma in vano poichè l'istesso giorno appunto si
radunò, e la Reina fu astretta a far carcerare alcuni
pochi di quei Consiglieri, e mandarli lontano.</p>
<p>Ciò tutti gli altri offendeva; ma se a gli inquieti
l'animo non mancava, non sapevano tuttavia dove
scieglier un capo, poichè la maggior parte de'
Parlamenti, gente togata, si contentava di ostentare
la sua libertà ne' discorsi, e di acquistarsi l'aura
vana del volgo.</p>
<p>Il Brusselles valeva più a commovere l'assemblea con
la lingua, che dirigerla col giudicio, e coll'opera, e
ne' Principi ancora non si scopriva l'oggetto
ambitioso, a cui poi li portò forse (più)
l'occasione che il genio.</p>
<p>Ma come negli horologii concorrono tutte le ruote al
suono aggiustato dell'hore, così nell'attioni humane
al tocco fatale, et al momento prescritto, tutti gli
accidenti cospirano.</p>
<p>Già quasi cinque anni stava rinchiuso nel
bosco di Vincennes il Duca di Bofort dentro una torre
prigione, hora guadagnati alcuni delle guardie, si
calò dalle muraglie con corde, e si salvò in
diligenza.</p>
<p>Non si può dire a tal fama quale, e quanto diversa
fosse la commotione degli animi, in Corte tutto
apprensione, e spavento; in Città tutto giubilo e
festa, nelle provincie disegni e discorsi.</p>
<p>Egli veniva con piene voci acclamato dal popolo
destra de' Parlamenti; stella delle universali
speranze del Regno.</p>
<p>I malcontenti subito vi divisarono sopra le machine
loro, et il Duca ridottosi alla propria casa in
Bretagna a fronte dell'odio di Mazarini vi stava
sicuro, cinto da numeroso stuolo d'amici, e custodito
dall'amore di tutti.</p>
<p>In vano fremè il Cardinale, et inutili erano per
riuscirgli tutte l'arti per fermarlo di nuovo, troppo
forte essendo il partito del popolo, quando s'arma
contra la tortura, ancorchè grande di un solo.</p>
<p>La Regina di nuovo chiamato a sè il Parlamento gli
comandò di portar il libro de' registri per farne in
sua presenza stracciare l'Editto dell'unione: ma il
Parlamento, che lo prevedeva, senza il libro comparve:
et andando tutti a piedi con mesta pompa, e con le
faccie sommesse, ma co' cuori arditi, si trassero
dietro sin' al Palazzo Reale gran quantità della
plebe, che per le strade con voci libere altamente
raccomandava loro la libertà comune, e la salute del
Regno.</p>
<p>Perciò la Reggente cambiato consiglio si contentò
dissimulare l'inobbedienza, e solo gli ammonì
prohibendogli di nuovo coll'altre camere unirsi.</p>
<p>Appena uscito da quelle stanze il Parlamento si
congregò, e se mai con aperti discorsi alcuni haveano
declamato contra il governo, lo fecero tutti in quel
giorno, facendosi lecito ogn'uno dir,ciò, che volle.</p>
<p>Il Cardinale dell'insolite ingiurie fatto impatiente
voleva venire alla forza, e sentiva, che mandate le
compagnie delle guardie al Palazzo, coll'arresto de'
più insolenti, si dissipasse quella scandalosa
adunanza, ma il Sciavigni accorgiendosi, che horamai
con sensi liberi contradir si poteva a quei del primo
Ministro, tali ragioni allegò, che persuase gli altri
a tentare più placidi mezzi.</p>
<p>Il Cardinale aderendovi, teneva però fisso il
pensiero a guadagnare Condè mal' affetto alla Città
di Parigi, acciochè terminata la Campagna vi
s'accostasse coll'esercito, e castigasse i seditiosi.</p>
<p>Frattanto agitava perplessa la Corte, e non
meno la Città pareva confusa, poichè publicandosi
dal Parlamento di voler por mano sopra quei, che
amministravano le Regie finanze, mancando il credito
et il negotio, fallivano molti mercanti, altri
fuggivano, e confuse l'esattioni, e pagamenti, non
più si trovava, chi volesse somministrare danari, o
ingerirsi con la Corona.</p>
<p>Emeri fu scacciato per dar qualche consolatione con
la sua disgratia agli afflitti, e fu conferita la
carica di sopra intendente delle finanze al Marescial
della Milliarè ricco di credito, e di contante; non
dimeno il denaro mancava, et in particolar all'armata,
che nell'inopia languendo dopo l'impresa d'Ipri non
havea potuto ad altro applicarsi.</p>
<p>L'Arciduca all'incontro preso Lens, meditava per
accrescere le confusioni, invader la Francia.
Giunto era il Prencipe di Condè per soccorrer, la
piazza, ma troppo tardi, onde prese posto in sito
opportuno per contender il progresso a nemici.</p>
<p>L'Arciduca gli presentò la battaglia, e benchè il
Principe col suo genio martiale la sospirasse, ad ogni
modo esaminata la disparità delle forze, e pesato il
momento della congiuntura s'andò ritirando.</p>
<p>Gli Spagnuoli credendolo vinto dal timore,
l'incalzorono con tutta la cavalleria, mentre la
fanteria con più lento passo marchiava.</p>
<p>Il Principe attento alle cose sue, et agli errori
degli altri, teneva le squadre ristrette e lentamente
marchiando con singolar ordinanza, lasciava che
s'avanzasse il nemico disordinato, e fastoso, ma
veduto il proncinto del suo vantaggio, dato il segno,
e con la mano e con la voce mostrando, nella destra e
nella spada consister, la salute, e la vittoria, urtò
con tant'empito nella Cavalleria de' nemici, che
scompigliandola in un momento, l'astrinse a vilissima
fuga.</p>
<p>Poi avanzatosi ad assalire l'infanteria, che in
aperta campagna abbandonata dalla Cavalleria gridava
mercede, la tagliò e dissipò quasi tutta.</p>
<p>Appena poterono l'Arciduca, et il Conte di
Fuensaldagna salvarsi.</p>
<p>Il General Bech malamente ferito, morì poi appresso
in poter de' nemici, come pure prigioni si ritrovarono
suo figliuolo, il Principe di Ligni, e moltissimi
altri, restando il cannone, l'insegne, il bagaglio con
chiara vittoria a Francesi.</p>
<p>Giuntone l'avviso alla Corte, credè il Cardinale di
poter sotto l'ali della fortuna debellar l'ardire del
popolo, e castigare la contumacia del
Parlamento: ma nelle mani del fato, anche le fila
delle cose prospere servono a tessere la tela de' suoi
infausti decreti.</p>
<p>Resene publiche gratie a Dio, mandò la Regina ad
imprigionare i Consiglieri Brusselles e Blanemesnil, e
fatti porre in un Cocchio verso Haure di Grace
sollecitamente s'incaminò, argutamente scherzando
essere vinti gli Spagnuoli, e preso Brusselles.</p>
<p>Ma non sì tosto la fama dell'arresto si divulgò,
che il popolo apparve attonito, et afflitto, come in
causa di comune dolore, chiamandoli padri de' poveri,
tuttori della libertà.</p>
<p>Poscia in momenti cominciando il tumulto da pochi, vi
aderì la maggior parte, alcuni desiderando la
mutatione di cose, e procurandola tutti.</p>
<p>Tese le catene, barricate le strade, e prese l'armi,
alcuni gridavano con strepito, che si rendessero i
prigioni, altri consigliavano con furore, che si
vendicassero contra i Ministri.</p>
<p>Il Parlamento unitosi inviò subito deputati alla
Corte per sollecitare la libertà de' carcerati, e
riportate solo ambigue risposte, il popolo
maggiormente commosso, minacciò il primo Presidente
degli ultimi stratij, quasi che troppo partiale al
governo, non s'impiegasse col vigor opportuno.</p>
<p>Replicate dunque per nome del Parlamento stesso
l'istanze, la Regina credendo meglio vincer la plebe
col disarmarla vi acconsentì.</p>
<p>Ritornati i due Consiglieri in Parigi con
grand'applauso, si vidde con spontaneo, et improviso
trionfo gareggiar la loro ambitione con la semplicità
della plebe.</p>
<p>Accortosi tutti i Grandi in quel tumulto ad assistere
al Re, s'era tenuto il Cardinale allestito per
salvarsi con la fuga, se i sollevati avanzati si
fossero verso il Palazzo Reale, ma col ritorno de'
prigionieri, calmato lo strepito, e per editto del
Parlamento deposte le armi, credè di restarmi sicuro.</p>
<p>Non erano però quieti gli animi, poichè il popolo,
comandata la descrittione degli atti al armi,
conosceva le forze sue, e per il timore della Corte si
rendeva più ardita la plebe.</p>
<p>Il giorno tutto era pieno di mormorationi, la notte
passava in conventicole et in disegni: ad ogni capo di
strada libelli si vedevano affissi contra il governo,
il Parlamento s'univa, et ogn'uno presumeva di poter,
e di saper qualche cosa.</p>
<p>La Regina per sottrarsi da nuovi rumori, preso
motivo dalla stagione si portò a Ruel, e di là a St.
Germano.</p>
<p>Ma non tollerandolo il Parlamento, convenne
restituirsi a Parigi.</p>
<p>Il Mazzarini erudito nell'arti buone e cattive, che
l'uso del favore, et il costume della Corte ricerca,
hora con ambidue i Principi si stringeva, et hora
confidandosi in uno ingelosiva il rivale.</p>
<p>Stava egli attento all'ingiurie, et agli empiti della
fortuna, ben sapendo, ch'ella suol ripetere con
strepito, ciò che dona con soverchia indulgenza, e
perciò mirava se qualche caso violente lo
soprafacesse, ad una ritirata sicura, e conoscendo
quanto fosse odiato dal Papa, c'haveva fatto esebir il
Capello all'Abbate della Riviera, purchè di Francia
lo discaciasse, volle tentar l'animo de' Venetiani
ricercando di essere ascrito alla Nobiltà de'
Patricij.</p>
<p>Sodisfatto con prontezza ne ricevè egli con sommo
contento l'avviso, molto stimando di esser honorato da
un governo prudente, in tempo, che credendolo altri
abbattuto gli auguravano supplitij, o gli preparavano
scherni.</p>
<p>Per la pace tra tante nubi non appariva sereno, e
tacevano i Mediatori, accortisi che gli Spagunoli
assai confidavano nelle turbolenze de' Francesi, e che
questi all'incontro non disperavano di calmarle.</p>
<p>Al Cardinale non piaceva, nè la conclusione della
pace, nè la sospension del negotio. Insinuò per
tanto al Nuntio Bagni, che se Pignoranda in luogo
comodo volesse vederlo, potrebbe stabilirsi la pace,
giachè le Corone sciolte dall'obligo de' loro
Collegati potevano più facilmente riconciliarsi.</p>
<p>Ma quando il Conte abbraccando l'invito, al Cardinale
si rimise del luogo e del tempo, questi scansò col
riflesso, che troppo osservato sarebbe il congresso di
due così principali Ministri, e che con minor
apparenza sopplir poteva il Segretario Francesco
Gallarete, che di Fiandra in Spagna passava.</p>
<p>In fatti approvandolo il Conte, ne S. Germano il
Gallarete parlò al Mazzarini, ma stando all'hora
Parigi in rivolta, et affermando il Segretario di non
haver faccoltà, che di udire ciò, che detto li
fosse, nè si conchiuse, nè s'abbozzò alcun
trattato.</p>
<p>Non disuguale fortuna hebbe il viaggio di Agostino
Navarra, anch'egli pure segretario Spagnuolo, che in
luogo dell'altro passò in Fiandra a servir l'Arciduca,
poichè non havendo potere, altro non riportò dal
Cardinale, che complimenti officiosi.</p>
<p>La guerra con più vigore si maneggiava in
Italia, quanto vicina, altretanto molesta a Venetiani,
che con distrattione importante sei mila fanti ne'
presidij di Lombardia, e mille cinque cento cavalli
sù le rive dell'Oglio tenevano.</p>
<p>Il Duca di Modena assunto l'ambito Generalato
dell'armi Francesi in Italia, et accresciuto
l'esercito a dieci mila fanti e cinque mila Cavalli,
ruppe il trincierone del Marchese di Caracena, nuovo
governatore di Milano, tirato dal fiume Oglio al Pò,
e devastando il Paese s'accampò sotto Cremona nel
mese di Luglio.</p>
<p>Non gli mancavano intelligenze per haver una porta ma
scoperte, o svanite convenne applicarvi la forza.</p>
<p>In Cremona il presidio ascendeva a due mila fanti
pagati, quatro mila dell'ordinanze, cinque cento
Cavalli, oltre molti habitanti capacissimi all'armi.</p>
<p>Indrizzò il Duca contra il Castello principalmente
gli attacchi, ma non potè mai per il Pò impedir i
soccorsi, onde se nel principio parve, che qualche
impressione facesse, presto diminuito l'esercito, non
pottendo per le fluttuationi della Francia ricever
rinforzo, mancato, anche il pane, e le paglie convenne
levarsi.</p>
<p>Per qualche giorno egli potè tener la campagna, ma
sopravenute le piogge, gli fu forza di ritirarsi,
munendo però Pomponesco per haver aperto un passo del
Pò.</p>
<p>In ogni parte per gli humori corrotti de' popoli
insorgievano cospirationi o tumulti.</p>
<p>In Genova Gio. Paolo Balbi con intelligenze straniere
tentò di alterar il governo, ma ne fu con esilio
punito.</p>
<p>In Spagna più celebre fu la congiura del Duca
d'Icara, ed altri, che meditando di amazzar il Re ad
una caccia, et impossessarsi poi dell'Infanta,
volevano sposarla al Principe di Portogallo et unir le
Corone, ma come l'amor è loquace, parlandone Carlo
Padiglia ad una Dama, di cui era invaghito, e
dicendogli per iscusare la povertà, che gl'impediva
l'haverla per moglie, che presto sarebbe de' più
ricchi del Regno, impegnatosi con la curiosità della
donna, le andò tante cose accenando, ch'ella comprese
il disegno, et le propalò a Don Luigi primo Ministro.</p>
<p>Da questo per ordine del Re fatti arrestare i
congiurati, alcun d'essi patirono giustamente la pena,
altri con esemplare clemenza furono compatiti.</p>
<p>In Italia in alcune Città, così dello stato
Ecclesiastico, che altrove, il popolo o si risentì
per la fame, o si scosse per quel fatal furore, che
tutti agitava.</p>
<p>In Vicenza fu il moto leggiero, mentre imbarcati
alcuni grani per esser condotti a Venetia, una vil
femina cominciò a gridare, che il popolo sarebbe
perito di fame, a che accorsi alcuni giovani otiosi
svaligiarono quel poco tormento.</p>
<p>Poteva dilatarsi lo strepito, se i Deputati della
Città accorsi co' Nobili non havessero sopito il
rumore.</p>
<p>Spedito poi a Venetia il Kre. Vicenzo Negri a
protestare la loro publica fede, et a chiedere, che
dal Senato s'inviasse soggetto a castigar'i rei, e
consolar i migliori; vi andò Giovanni Capello
Proveditor in Terra Ferma, che col supplitio di quella
donna, e di un'huomo, vi stabilì la quiete primiera.</p>
<p>Poi vi fu mandato Luigi Foscarini, che molte cose
regolò nella politia, e nell'amministration del
governo.</p>
<p>La Sposa Regina di Spagna insieme col Re d'Ongheria
suo fratello, desiderò in quest'anno per lo Stato
della Republica passar d'Alemagna a Milano, et il
Senato deputò il Proveditor Capello, che li
accogliesse con degna magnificenza.</p>
<p>Il Re poi per lo stesso camino ritornò poco dopo in
Germania, poichè pensando egli d'andar, in Spagna con
la Sorella per mostrarsi a popoli, et alla Corte, e
disporre le nozze sue coll'Infanta, parve troppo
strano a Ministri, che con quelle di Filippo, gli
Alemani quasi confonder volessero i funerali della sua
successione, onde fecero saper in Milano al Re non
convenire ch'ei passasse più oltre.</p></div1></body></text></TEI.2>
