<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Lettera sulla tragedia</title>
      <author>Giambattista Giraldi Cinzio</author>
    </titleStmt>
    <extent>39 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001424</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trattati di poetica e retorica del Cinquecento</title>
        <title type="part">v.</title>
        <editor id="ed">Weinberg, Bernard</editor>
        <publisher>Laterza</publisher>
        <pubPlace>Roma [etc.]</pubPlace>
        <date>1970-1974</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/><language id="lat">Latino</language></langUsage>
    <textClass>
      <keywords scheme="CDD">
        <term>808.009031 - RETORICA. 1500-1599</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-06-26T00:00:00.000+02:00</date>
      <respStmt>
        <name>Valeriano Fiori</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-07-01T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<opener><salute>ALL'ILLUSTRISSIMO ET ECCELLENTISSIMO SIGNORE, SIGNORE MIO OSSERVANDISSIMO, IL S. D. ERCOLE II DA ESTE, DUCA QUARTO DI FERRARA.</salute></opener>
<p>Io non dubitai punto, eccellentissimo Signor mio, che non devesse percuotere la <title>Didone</title> mia allo scoglio al quale, per lo mal costume altrui, percuotono quasi tutte le composizioni degli uomini, non pure men che mezzanamente dotti, come sono io, ma di molto più eccellenti. Perché sono alcuni i quali, standosi sempre con le mani a cintola, pensano di acquistarsi nome e crescere in fama se agguzzano i denti contra le opere altrui; e passano questi tali tanto oltre che accusano Omero e Demostene, Cicerone e Vergilio, ingegni più tosto divini che umani, i quali per le rare virtù loro hanno superata ogni invidia. E non vi mancano anche di quelli che, essendo di torto e di confuso ingegno, pensano di saper ogni cosa e vogliono regolare, con la lor mala maniera di scrivere, ciò che altri face; e prendendosi la confusione per diritta regola, dicono ch'hanno la vera via di comporre. E ciò che non è simile al loro corrotto giudicio, biasimano continuamente, cercando di persuadere ai pochi intendenti, col male officio di mordere gli altri, che sono dottissimi. Nel numero di questi tali, mi pare che sia colui del quale, per parte di Vostra Eccellenzia, mi ha ragionato il Signore Bartolomeo Cavalcanti; però ch'egli mi ha riferito che, da poi che piacque a Vostra Eccellenzia che io le leggessi la <title>Didone</title> alla presenza di tanti begli ingegni e nobili spiriti, non è mancato cotesto novo Momo di voler spegnere, con la sua maledicenza, quelle lodi che Vostra Eccellenzia e quegli altri signori diedero a questa tragedia. Né io, per rispondere alle obiezioni ch'egli ha fatte contra me, avrei porta mano alla penna, parendomi ch'esse nell'istesso loro nascimento se ne fossero morte, se non che esso Signor Cavalcanti mi ha detto che sarà grato a lei che io non lasci costui senza risposta. Ho deliberato adunque, poiché vedo che così l'è a grado, di mostrare a questo morditore che s'egli avesse con miglior giudicio e più maturamente considerato quello che fosse convenuto ad uomo che faccia professione di sapere il tutto in ogni cosa, come egli fa, non si contentando della professione che è la sua propria, non si sarebbe lasciato trapportare tanto oltre al desiderio di biasimare quello che è stato lodato da' migliori giudicii.</p>
<p>Ora, venendo alle opposizioni fattemi, la prima è che sarebbe meglio ch'io avessi composta questa tragedia in prosa che in verso. La seconda, che biasima Aristotile l'introdurre gli dèi nelle tragedie. La terza, ch'è biasimevole dividere le favole appartenenti alla scena tragica in atti et in scene, perché ciò mai non fecero i Greci, da' quali si deono trarre le leggi e la vera regola di comporre lodevolmente favole tali, come gliele trasse Aristotile. La quarta, che non loda il gran numero degli interlocutori. La quinta, che i ragionamenti che fanno le persone di sé sono fuori del decoro. La sesta, che non ho nella <title>Didone</title> mia quella imagine dell'<title>Edipo tiranno</title> dalla quale ha tratti Aristotile i precetti, come dalla vera idea della perfezione della tragedia. La settima, che ella è troppo lunga nella rappresentazione. Le quali tutte cose veggo essere nate dalla poca intelligenza sua.</p>
<p>Vegnendo adunque alle opposizioni, dico alla prima che io non so come questo gran censore voglia che si compongan le tragedie in prosa, veggendo che non solamente Aristotele nella sua <title>Poetica</title> le vuol composte in verso , e mostra quali debbano essere i versi loro, ma che il medesimo si legge in Orazio; e si vede oltre a ciò che i tragici tutti ci hanno date le lor tragedie in versi. E quantunque egli dica che Monsignor Celio Calcagnini è di questa opinione, io (che molto spesso sono con questo dottissimo et eccellentissimo uomo e che di cose tali ragioniamo sovente insieme) non l'ho mai ritrovato di questa opinione. Né vale quel che questi dice, cioè che il <title>Milite</title> di Plauto tradotto nella nostra lingua in prosa da lui, può mostrare qual fosse l'opinione sua, quando a tradurlo si mise, intorno alle cose della scena, avendolo egli tradotto in prosa e non in verso. Ma se non si potesse avere da lui la sua opinione, io potrei dire che ciò fece egli per non essere avezzo a' versi volgari, che come egli nelle composizioni latine, così in verso come in prosa, contende con l'antichità, così non si è dilettato de' versi volgari; oltre che mi ha detto che quando il signor padre di Vostra Eccellenzia, signore di rara e felicissima memoria, gli commise che questa favola facesse volgare per rappresentarla nelle feste del Carnovale, gli fu mestieri di dar fuori le parti ad una ad una, come le giva trasportando dalla latina lingua nella nostra. E questo avenne anche al Signor Ariosto nel tradurre l'<title>Andria</title> e l'<title>Eunuco</title> di Terenzio, da esser rappresentata su quella maravigliosa scena che per simili rappresentazioni già avea fatta apparecchiare sua Eccellenzia per la rappresentazione della <title>Cassaria</title> del medesimo Ariosto. Perché ancora che questi avesse naturalissima vena ne' versi volgari e molto più felice che non l'aveva ne' latini, non gli bastò nondimeno il poco tempo che gli fu dato a tradurre quelle favole in verso. Perché i versi non si sputano né si gittano a stampa, ma vogliono in lunghezza di tempo molta considerazione. Ma mostrò l'Ariosto qual fosse la mente sua intorno alle materie, della scena nelle comedie sue; perché essendo elle prime uscite in prosa, veduta egli la sconvenevolezza ch'esse portavano seco in quella guisa, le ridusse in versi, parendogli che punto non si convenisse a simili favole la prosa. Come parve anche al Signor Trissino ch'ella punto non convenisse alla tragedia, onde compose la sua <title>Sofonisba</title> in quella maniera di versi ch'egli, prima di ognuno, diede convenevolissimamente alla scena, in luogo del iambo ch'usano i Greci et i Latini nelle scene. Però che parve a lui che la medesima ragione portassero con loro que' versi, sciolti dalla obligazion delle rime, che portavano anche i senarii composti de' iambi nella greca e nella latina lingua, cioè che fossero simigliantissimi al parlare famigliare de' nostri tempi e cadessero, come i iambi, dalla bocca de' favellatori (ancora ch'essi non vi pensassero) ne' communi ragionamenti. Alla opinione di questo eccellente tragico si accostò il Ruscelli nella sua <title>Rosmonda</title>, che uscì con molta loda e poco dopo la <title>Sofonisba</title>. E credo che anche nell'avenire vi si accosteranno tutti coloro che a tali composizioni si daranno e ne cercheranno onore. E questo potrà anche bastare per rispondere a quell'altro che, per favorire la costui opinione, disse che la nostra lingua non have versi che alla scena si convenissero, e che perciò noi devevamo comporre queste favole in prosa.</p>
<p>Quanto alla introduzione degli dèi che parlano nella tragedia, io dico prima che, pigliando questo soggetto da Vergilio, ho tenuto quell'ordine in legarlo e nello scioglierlo (quanto ha potuto la qualità del tempo e della rappresentazione) ch'egli ha tenuto in menare a fine quella sua finta favola; né maggior numero de dèi né minore vi ho posto ch'egli posto vi abbia. Ma oltre a ciò è da considerare che questo avenimento non poteva aver principio, essendovi contrario il fato, se non per maggiore opera che umana, né poteva con decoro essere condotto a fine senza commissione di Giove, dal quale dipendeva quella fatale disposizione. E però convenevolissimamente vi sono introdotte potenze superiori, per opera delle quali quell'avenisse che nella <title>Didone</title> si contiene. Né, a mio parere, dipendendo il nodo della favola da questo maneggio divino, come si vede in Vergilio, potevasi acconciamente introdurre in scena se non col mezzo di quelle deità dalle quali ella aveva avuta la origine, le quali dessero principio et accennassero il successo. Perché non poteva forza mortale ciò fare, come bene giudicò Vergilio.</p>
<p>E ciò considerò molto convenevolmente Aristotele quando disse che o ad aver notizia delle cose passate, delle quali non si poteva aver notizia per umana cognizione, od a predir le future, non si introduceva il dio se non convenevolmente. E vi si possono far venir queste deità (se non mi inganno) senza l'aiuto della machina, presupponendole essere in terra per questa cagione; come si vede venir Bacco nelle <title>Bacchide</title>, e nelle <title>Troadi</title> Nettuno, appresso Euripide. E vedesi nell'<title>Ione</title> che Mercurio, all'uscir di Ione, si ritira nella selva dei lauri, il che mostra che in questi maneggi non è fuori del convenevole presupporre che gli iddii che vi hanno ad intervenire si ritrovino in terra, secondo il bisogno o del nodo o della soluzione; il che forse non converrebbe sempre in poema eroico. Però che i migliori poeti fanno scendere i celesti dèi dal cielo e gli infernali dalle parti inferiori; però che gli dèi v'introducano non determinatamente a legare od a sciogliere il nodo della favola, ma secondo gli accidenti che occorrono, come usano di fare i tragici quando la favola il ricerca. E forse qui mirò Vergilio quando fece comparire Venere ad Enea nella selva in forma di cacciatrice, per dargli certezza della reina Didone e del regno di Cartagine. E simile fu forse l'apparir che fece Pallade in forma di forestiera a Telemaco appresso di Omero. Però e Venere e Pallade si presuppongono in terra. Ma comunque si sia la cosa, non hanno bisogno i poeti eroici di machina nella introduzione degli dèi, però ch'essi sono narratori e non rappresentatori. Ma quando anche nelle tragedie avesse ad intervenire la machina per lo legame del nodo, io non l'averei se non per cosa convenevole, non, essendo ciò fuore del costume de' migliori poeti, come può agevolmente conoscere chi si dà con giudizio a leggere Sofocle et Euripide. E perché questi dice che dà biasimo Aristotele a chi usa nelle scene questa introduzione degli dèi, gli posso rispondere che s'egli meglio non intendesse gli auttori della sua professione che intenda in questa parte Aristotile, non sarebbe appresso Vostra Eccellenzia nella riputazione in che egli è. Biasima Aristotele nella scena la introduzione degli dèi che diano, solo per loro potenza e loro auttorità, la soluzione della favola. La qual soluzione dee venire dalla natura del soggetto e dall'ingegno del poeta, e quando manca questo e quello a ciò fare, e vi si introduce la machina che porti lo dio che il fine v'imponga, come si vede nella <title>Ifigenia nella taurica regione</title> e nell'<title>Andromache</title>, et in altre simili, e nel <title>Filotette</title> appresso di Sofocle, non merita ciò punto di loda. E che questa fosse la mente di Aristotile si comprende benissimo da quello in ch'egli accusa Euripide, dicendo che, ancora ch'egli si possa addimandare sommamente tragico e gli dia loda d'ingegnosamente legare il nodo delle favole, dice e le scioglie nondimeno alcuna volta inettamente; e ciò disse Aristotile perché rifugge Euripide nella soluzione alla machina. Onde si vede ch'egli non dannò la introduzione degli dèi ne' principii e nelle altre parti delle tragedie, levatene quella che alla soluzione appartiene, s'ella si fa solo per lo intervenimento del dio; per la qual cosa diede anche Marco Tullio alla debolezza dell'ingegno de' poeti la soluzione delle favole introdotta solamente per lo intervenimento degli dèi, dicendo nel primo <title>Della natura divina</title>, rivolgendo il ragionamento a «voi»: «<quote>Fate come fanno i poeti tragici; perché non possendo voi esplicare il fine dell'argomento, ve ne ricorrete a Dio</quote>».</p>
<p>Ma, ritornando ad Aristotile, s'egli avesse così biasimato lo introdurre gli dèi nel principio (come si vede in Sofocle et in Euripide), non avrebbe detto ch'egli ingegnosamente legasse, e non avrebbe (come ho detto) solamente biasimata la soluzione ma il principio anche e le altre parti, veggendosi che nel legarle vi sono in molte introdotti gli dèi. Oltre a che, mi pare di poter dire ragionevolmente che, quando la soluzione ha necessariamente bisogno di dio, non solo non è inconveniente lo introdurlovi, ma sarebbe vizio il tralasciarlo; come nell'<title>Ione</title> fu convenevolmente introdotta Minerva per far sapere che Ione era nato di Appolline, onde si sciolse il nodo facilmente, il quale avea accennato nel principio Mercurio.</p>
<p>E perché questo bello ingegno si ha voluto servire di Orazio in, favor della sua opinione, mi pare di poter dire a Vostra Eccellenzia ch'egli così male abbia inteso Orazio come male anche intese Aristotele. Perché quando Orazio disse che non si introducesse dio nelle tragedie, intese come ha inteso Aristotele, quanto alla soluzione della favola. E così mi credo io che si debba esporre quel luogo d'Orazio:
<quote rend="block" lang="lat"><lg><l>Nec Deus intersit nisi dignus vindice nodus</l>
<l>Affuerit.</l></lg></quote>
Perché il dire «<quote lang="lat">nisi dignus vindice nodus</quote>» manifestamente mostra che non parlava del legare ma di sciogliere il nodo, perché la parola «<foreign lang="lat">vindex</foreign>» ha rispetto alle cose fatte, non a quelle che si deono fare. Onde si dice «<foreign lang="lat">vindex libertatis</foreign>», presupponendo già la libertà, e «<foreign lang="lat">vindex iniuriae</foreign>». E posto ch'io vi potessi addurre molti luoghi del padre della eloquenza romana a questo proposito, io mi voglio contentare di due, de' quali questo è nella sua <title>Retorica</title>: «<quote lang="lat">concesso peccato, difficile est ab eo qui peccatorum vindex esse debet, ut ignoscat, impetrare</quote>»; quest'altro è nella epistola ch'egli scrive a Bruto: «<quote lang="lat">Si vindex illius mali, auctor extitit alterius</quote>», Quindi chiaramente si vede che «<foreign lang="lat">auctor</foreign>» in questo luogo è delle cose che si hanno da fare, e che «<foreign lang="lat">vindex</foreign>» appartiene alle già fatte. Et il medesimo Orazio disse nell'Ode:
<quote rend="block" lang="lat"><lg><l>... dubiisque rectus,</l>
<l>Vindex avarae fraudis...</l></lg></quote>
E però mi pare che male adducesse Servio quella auttorità d'Orazio su la esposizione di quel verso di Vergilio nel principio dell'<title>Eneide</title>, cioè: «<quote lang="lat">Musa mihi causas memora</quote>», etc., imperò che non intese Orazio, come abbiamo detto, del principio, né parlò del poema eroico ma delle tragedie.</p>
<p>Ora, passando da questa obiezione a quella ch'è intorno alla divisione della tragedia in atti et in scene, confesso che i Greci questo artificio non usarono, perché mai la scena non rimaneva vòta appresso loro. Perché sempre vi era il coro, come oltre a l'auttorità di Aristotile si vede manifestamente nelle favole greche che hanno superata la ingiuria del tempo. Ma tengo certo che in questa parte molto meglio vedessero i Romani <add resp="ed">che</add> i Greci, imperò che non è punto verisimile che le grandi e signorili persone vogliano trattare le azioni di molta importanza, come sono quelle che vengano nelle tragedie, nella moltitudine delle genti, quantunque famigliari. Ma in simili negozii, ove si tratta o dell'onore o del vituperio, o della vita o della morte delle persone grandi, hanno solamente con loro i segretari, i consiglieri e le altre persone prudenti e sagge delle quali essi si fidano, et a cose tali sono state da loro elette e bene spesso da lor soli favellano delle cose importanti. E non è anche verisimile con le altre persone di corte negli affanni loro, ne' loro ragionamenti appartenenti a quella azione, vogliano favellare di essi fra moltitudine di persone. E se i Greci non conobbero questo decoro, lo conobbero i Romani e seppero dare alla maestà delle azioni reali le persone, che in quel modo le maneggiassero, che si conveniva a tanta maestà.</p>
<p>Ebbe veramente la nazion greca, in quella età et in que' tempi, non pur questa imperfezione ma molte altre, le quali non conosciute da' poeti nati e nutriti in que' costumi, le posero nelle composizioni loro eroiche e tragiche. La qual cosa conoscendo Marco Tullio, disse che ancora che la inezia fosse in abbondanza fra' Greci, essi vi erano tanto avezzi che non si ritrova, in quanti autori ha la lingua greca, come si possi nominare lo inetto. E quantunque Orazio dica che Omero «<quote lang="lat">nil molitur inepte</quote>», si dee ciò intendere non di tutta l'opera ma degli argomenti proposti nel principio delle sue poesie; il che mostra il verso che segue: «<quote lang="lat">Fortunam Priami cantabo, et nobile regnum</quote>», biasimato da lui, e quegli altri ch'egli lodò:
<quote rend="block" lang="lat"><lg><l>Dic mihi musa virum, captae post tempore Troiae,</l>
<l>Qui mores hominum multorum vidit et urbes.</l></lg></quote>
Ma conobbe egli che nella disposizione di tutta l'opera vi erano cose da essere poco lodate e degne di reprensione, onde disse: «<quote lang="lat">Quandoque bonus dormitat Homerus</quote>», et altrove: «<quote lang="lat">Laudibus arguitur vini vinosus Homerus</quote>». I quali versi mostrano ch'Omero alcuna volta non considerava quel che conveniva alla maestà delle azioni ch'egli avea per le mani. Della qual cosa io potrei addurre qui molti essempi, se non volessi schivare il tedio che apporta la troppa lunghezza, specialmente offerendosi essi da se stessi a chi legge con giudizio l'uno e l'altro poema.</p>
<p>Avendo adunque i poeti romani, o vogliam dire latini, avuto riguardo alla maestà delle persone nelle loro poesie introdotte, usarono altri modi et altre maniere più convenevoli e più atte al verisimile che non furono le greche. E questa fu una delle primiere cagioni che li disponessero a lasciare di atto in atto la scena vòta. E perciò non volsero che stesse di continuo il coro in scena, sì perché (come abbiam detto) ciò non conveniva alla azione, sì perché il vedere ivi molte fiate stare una moltitudine di persone, come è quella del coro, muta e senza necessità, occupare la scena, arreca noia e fastidio agli spettatori; come gliele arreca anche il vedere tuttavia la scena piena di favellatori, onde non abbiano mai riposo gli occhi né gli orecchi loro. E ciò si è veduto manifestamente nella comedia poco ha rappresentata, che per essersi prolungato uno degli atti per lo spazio di un'ora e più, quantunque non vi fosse cosa soverchia, venne a tanto odio ciò agli spettatori che bisognò finire la favola avanti il fine. E però avendo i Romani la maestà sempre per guida, ciò che colsero da' Greci e dall'altre nazioni, ridussero essi sempre a vie di maggiore perfezione, come dimostra Ateneo nella fine del settimo libro. E ciò fecero anche nella scena, all'ornamento et al decoro della quale posero tanta diligenza quanta si legge in Livio. E si comprende in Marco Tullio, per le lodi ch'egli dà agli istrioni, e comici e tragici, et a' poeti istessi. Parve adunque a que' gran giudici, i quali le cose avute altronde affinavano poscia colla loro diligenza, che la scena di atto in atto devesse rimaner vòta, e si conoscesse in questa guisa la distinzione degli atti, e si desse di atto in atto ricreazione all'animo degli spettatori colla musica o vero con qualche intermedio, come vogliono alcuni che intermedio fosse la satira nelle tragedie (la qual cosa non credo io, per le ragioni che ho addotte sulla poetica di Orazio, ove egli di ciò ragiona). E di qui avenne ch'Orazio ci disse che la favola non deveva avere né più né meno di cinque atti. E prima di lui Cicerone, ove egli tratta delle lodi della vecchiezza (il quale non senza cagione disse che vero era che i Latini aveano tolte molte cose da' Greci, ma ch'e' le avevano ridotte a miglior forma), lasciò scritto che dee cercare l'istrione, nel rappresentare la favola, ch'egli sia lodato in ciascuno atto. E contra Verre, ragionando per metafora allora, disse: «<quote>qual'è che dubitasse qual dovesse essere costui nel quarto atto della sua malvagità?</quote>». Potrei addurre altri luoghi, e di Cicerone e d'altri, ma non voglio essere più lungo del convenevole in cosa da sé chiara.</p>
<p>Veggendosi specialmente Seneca, che ci ha solo lasciato la ingiuria de' tempi, il quale, quantunque togliesse molti argomenti delle sue tragedie da' Greci, ridusse egli nondimeno la azione a quella lodevole forma che già aveva introdotta l'uso romano nella rappresentazione. E perciò si veggono le sue tragedie divise in atti et in scene, et i cori, quando non favellano come istrione, separati di uno in uno dalle altre parti de' favellatori; il che ci può mostrare che tali anche fossero le altre de' poeti romani. E Donato, eccellente interprete delle comedie di Terenzio e diligente osservatore dell'antichità, dà l'ordine di conoscere la divisione degli atti, e ciò disse che è quando rimane la scena vuota, cioè senza alcuno istrione. Ma, per porre la cosa sotto gli occhi manifesta, sa Vostra Eccellenzia che i reverendissimi Cardinali Salviati e Ravenna vollero la terza volta vedere la rappresentazione della mia <title>Orbecche</title>, e tratti dalla persuasione del Greco che è al servigio del reverendissimo Salviati, vollero che si servasse il modo greco. Il quale venne loro tanto a noia che non si potrebbe dire quanto il biasimarono; e Vostra Eccellenzia ne può render testimonio per la relazione che gliene ferono le lor Signorie. Alle quali piacque che la seguente dominica ella di novo si rappresentasse secondo l'usanza priina, e ne rimasero sodisfatte, et insieme con esse Vostra Eccellenzia, che mi fe' favore di ritrovarsi così a l'ultima come era stata alla prima rappresentazione.</p>
<p>Conchiudendo adunque questa parte, dico che quando questi non si voglia acquetare, né all'uso accettato né alle ragioni addotte né alla prova fatta, io lascerò ch'egli, quando si conoscerà da tanto che gli basti lo ingegno et il sapere a comporre tragedie, segua l'uso greco; et io non mi pentirò mai in questa parte di aver seguito il romano, conformandomi con Orazio, che de' Romani disse che aveano lasciate le vestigia greche e che ne aveano riportato non picciolo onore. Oltre a che, questo modo di rappresentazione è accettato non pure in tutte le parti dell'Italia, ma nella Europa tutta, ove si rappresentano favole in scena. E l'<title>Orbecche</title>, rappresentata novamente in Parma da que' grandi e giudiciosi signori e da quella onorata Accademia, ha dato chiaro testimonio quanto loro sia piaciuto vederla nella forma nella quale io l'ho composta e fatta rappresentare; come quegli che doppo tanti secoli ho rinovato l'uso dello spettacolo delle tragedie, il quale era poco meno che andato in oblivione. Ché, ancora che il Trissino sia stato primo di tutti a comporre lodevole tragedia in questa lingua, non fu però introdotta in scena la sua <title>Sofonisba</title>. E mi do agevolmente a credere che, poi che sotto il favore e sotto l'autorità di Vostra Eccellenzia si è cominciato a conoscere quanto sia più degna la rappresentazione delle cose reali che delle umili e basse, vedremo i bassi ingegni più dilettarsi di quelle che di queste.</p>
<p>Ora, ritornando alla <title>Didone</title>, che doppo l'<title>Orbecche</title> è nata, voglio credere che, tenendo ella quella istessa forma ch'ebbe l'<title>Orbecche</title>, quantunque con meno terribile spettacolo, quando piacerà a Vostra Eccellenzia ch'ella si scuopra in scena (poiché per piacere a lei io la composi di favola antica) non sarà ella meno grata nel suo genere (siami lecito così dire) agli spettatori che sia stata l'<title>Orbecche</title>.</p>
<p>Ma lasciando il ragionare di ciò e passando alla quarta opposizione, la quale è intorno al numero degli interlocutori, si vede manifestamente che non è certo e determinato il numero loro nelle tragedie antiche. Perché alcuna ve ne ha sei, alcuna sette; vi se ne veggono tallora otto e nove e tallora dieci e undeci; né vi mancano di quelle che ne hanno dodeci e tredici. La qual cosa mi ha dato indicio che tanti possino essere gl'interlocutori quanti bastano a condurre di parte in parte, magnificamente, la favola al fine senza confusione. E mi son tanto più confirmato in questa opinione quanto veggio che gli antichi che hanno dato il loro giudicio sulle tragedie greche lodano molto quelle che portano con esso loro maggior numero di persone. Né senza cagione, per quanto a me ne paia; perché le azioni reali sono di gran maneggio, e vi intervengono persone singolari di varie condizioni tanto per la parte di chi patisce quanto di chi è cagione dell'azione, la quale non si condusse al fine se non con intervenimento di gran discorsi. E però a me pare che il numero delle persone introdotte rappresenti in gran parte la reale maestà dell'azione, pur che vi sia introdotto questo numero di persone giudiciosamente, e specialmente quando v'intervengono re di diverse nazioni i quali vi abbiano le corti loro. So ch'ha veduto Vostra Eccellenzia, nel tempo dell'illustrissimo signore suo padre, quanto riuscì infelice quella comedia che fu rappresentata solamente con cinque interlocutori, e con quanta malagevolezza (quantunque l'argomento fosse piacevole) ella si potè condurre al fine, rimanendo infastiditi gli spettatori dall'aver sempre le medesime persone negli occhi e nelli orecchi. E se questo parve strano nelle comedie, ove entrano solamente azioni popolaresche e di non molta importanza, quanto disdirebbe egli nelle rappresentazioni reali, e specialmente ne' tempi nostri in cui si veggono le corti de' gran prìncipi copiose di moltitudine di nobilissima gente. Però, pure che gli istrioni non vi siano introdotti oziosi e non faciano confusione, ma portino con essi loro le parti e gli effetti a loro convenevoli, riuscirà sempre più magnifica e più grata nel maneggio della scena la copia, che la povertà delle persone. Né vale la ragione ch'egli adduce dell'<title>Edipo tiranno</title>, sì perché Aristotile non adduce quella favola per cagione del numero delle persone ma solamente per la qualità del nodo e della soluzione dell'argomento, sì perché, se quella tragedia avesse devuto prescrivere il numero a tutte le altre, non si vederebbe nelle antiche tragedie minore il numero in alcuna et in alcuna maggiore. E questo maggior numero tanto più conviene nella <title>Didone</title> quanto vi entra il maneggio di due reali persone di diverse nazioni, le quali avevano le lor corti di persone degne del grado che tenevano. Ma senza tante ragioni vederassi vera la opposizione di costui quando la <title>Didone</title> farà mostra di sé in scena, e s'egli si ritroverà fra gli spettatori, non dubbito punto che non gli debbano dolere gli occhi, come interviene agli invidiosi del bene e dell'onore altrui.</p>
<p>Quanto a quello ch'egli oppone alle persone che ragionano da sé, non so altro che dirmi se non con l'essere egli allevato e cresciuto nella qualità dello stato in che egli è nato, non gli lascia veder quello che alle persone grandi si convenga. Ma lasciando stare che simili ragionamenti si ritrovino nelle latine e nelle greche tragedie, e che se ciò conviene nelle comedie dee tanto maggiormente convenire nelle materie tragiche, ove entrano maneggi della importanza che detto abbiamo, essendo egli continuamente (come egli è) con Vostra Eccellenzia, nella quale (siami lecito dire il vero) riluce la maestà non pure di gran Duca ma di sommo Re, potrebbe pur vedere con che maniera ella da sé discorra le cose gravi e di molto momento. E se bene ella non manda fuori parole significanti le facende signorili ch'ella fra sé discorre, non resta mica perciò ch'ella non ragioni entro a sé, e con la sua somma prudenza non vada scegliendo quello che far si debba nell'occorrenze dello stato e nella vicendevole mutazione delle cose umane. E l'auttore che vuole introdurre questa signorile imagine di discorso e di pensamento, la fa spiegare nella scena con parole degne della persona e del soggetto ch'egli ha per le mani.</p>
<p>E la opposizione, che fa costui, che non è verisimile che facciano ragionare nel publico i re delle cose ch'essi vanno da sé soli fra sé discorrendo, è tanto sciocca ch'io arrossisco a rispondergli veramente. Se questa sua opposizione valesse, non bisognarebbe anche introdurre nella scena ragionamenti de re né di reine co' segretari loro e co' loro consiglieri e con altri loro famigliari; perché niuno de' detti ragionamenti si fa nel publico, e pure s'introducono nelle scene. Ma, povero ch'egli è, non si avede egli che quantunque la scena rappresenti una città, non si considera ella nondimeno in tali ragionamenti altrimente che se essi si facessero nelle più segrete e più riposte stanze de' signori? E perciò s'introducono nella scena in quello istesso modo che se favellassero nelle camere loro, perché così ricerca la rappresentazione. E questo parlare di sé solo mi pare apportar tanto di gravità reale all'azione che il tralasciarlo sia più tosto vizio che no. E ciò fu tanto approvato dall'uso romano che vi furono molto frequenti e nelle comedie e nelle tragedie. Et il poterono essi fare acconciamente come quei che secondo il bisogno della rappresenpresentazione introducevano a parte le persone nella scena. Onde solamente quelle vi si ritrovavano (come facciamo ancor noi ne' tempi nostri) che o sole od accompagnate favellavano, rimanendo tuttavia il coro fuori della scena se non quando egli era introdotto interlocutore e divideva l'uno dagli altri atti. E non so come egli, a confirmazione di questa sua opinione, adduca che gli spettatori gli odono pur favellare; perché devrebbe egli almen conoscere che gli spettatori non sono in considerazione agli istrioni, ma che ragionano come fossero nelle proprie case e ne' luoghi particolari ove occorresse loro ragionare de' negozii loro.</p>
<p>E perché questo è tanto da sé manifesto che l'allargarsi in ragionarne è soverchio, mi volgerò a rispondere alla sesta accusa ch'egli mi ha data, cioè che la <title>Didone</title> non è simile all' <title>Edipo tiranno</title>. E ciò gli concedo io senza questionare quanto alla materia, imperò che il soggetto dell'<title>Edipo tiranno</title> è tale che un simile non fu mai prima, né ora è, né sarà forse mai. E se Aristotile si scelse questa favola come per Idea del compor tragico, fece egli ciò con quel giudizio ch'egli ha usato in tutte le altre sue composizioni; perché questa materia è veramente fra le altre singolare. E chi fu l'autore di favola tale mostrò senza alcun dubbio una solenne acutezza d'ingegno, perché la favola gentilmente da sé si lega e si scioglie. E ritrovò Sofocle la materia talmente disposta, e poca fatica ebbe nel ridurla in tragedia, e solo gli bisognò ornarla di parole degne del soggetto. Ma se vogliamo noi considerare il giudizio di questo morditore, debbiamo dire che tutte le tragedie che sono state composte innanzi e dopoi l'<title>Edipo tiranno</title> non vagliono nulla, imperò che niuna ve ne ha che, quanto al soggetto, sia simile a quella. E quando tutte le altre greche e latine abbiano ad essere per questa cagione da nulla, io non mi voglio vergognare che anche questa mia e le altre che conporrò io (per comissione di Vostra Eccellenzia o per desiderio ch'io abbia di giovare in questa parte agli uomini dell'età e della lingua nostra, quanto meglio saprò e potrò) corrano con loro una istessa fortuna.</p>
<p>Ma se il desiderio ch'ha costui di contradirmi non gli appannasse gli occhi della mente, potrebbe egli vedere manifesto quello che si offerisce a tutti i giudiziosi, cioè che quantunque Aristotile istimasse molto l'<title>Edipo</title>, non fe' nondimeno sì poco conto delle altre che non si servisse anche di loro nel dare gli ordini e le leggi di comporre le materie tragiche lodevolmente. Confessarò io adunque, senza esser ponto celato, che la <title>Didone</title> in quanto alla materia è diversa dall'<title>Edipo tiranno</title>, Ma non voglio già concedere che nelle parti che alla tragedia convengono e nell'artificio ella non sia tale quale è l'<title>Edipo</title>, quanto ha potuto portarne il soggetto tratto da Vergilio che io ho auto per le mani. E se forse in qualche parte mi son partito dalle regole che dà Aristotile per conformarmi co' costumi de' tempi nostri, l'ho io fatto coll'essempio degli antichi. Perché si vede che altrimente diede il principio alle sue favole Euripide che Sofocle, e con altro modo disposero le loro favole i Romani (come poco ha dicemo) che i Greci. Et oltre a ciò lo mi ha concesso il medesimo Aristotile, il quale non vieta punto, quando ciò richiede o luogo o tempo o la qualità delle cose che sono in maneggio, il partirci alquanto da quell'arte ch'egli ha ridotta sotto i precetti che dati ci ha.</p>
<p>E quanto all'ultima opposizione, io non gli voglio rispondere altro se non che tale ha voluto Vostra Eccellenzia ch'ella sia composta, che pigli almeno lo spazio di sei ore, parendole che composizione di questa maniera non debba rappresentarsi in minor spazio di tempo; e ch'io conformandomi col giudicio di lei, parendomi che non senza molta ragione ella sia venuta in questo pensiero, tal l'ho composta quale l'è piaciuto ch'io la componga e quali forse devrebbono essere queste composizioni gravi, per lo molto apparecchio che si fa nella loro rappresentazione, e di scena e di abiti e di altre cose alla real maestà appartenenti.</p>
<p>Questo è quello, eccellentissimo Signor mio, che mi è venuto in mente, non dirò di aggiungere alle ragioni dette da Vostra Eccellenzia contra quello che mi ha opposto questo mio aversario, perché bastava abondevolmente quello che mi ha detto il Signore Cavalcanti ch'ella desse con eloquenza non minore della sua signorile auttorità, ma per mostrarlemi ubidiente non meno in questa cosa che le mi sia mostrato in qualunque altra che le sia piacciuto di commandarmi. Il fare la tragedia dell'argomento che ci porgono gli avenimenti di Cleopatra e di Marco Antonio suo marito (alla qual cosa, oltre la comissione che me ne diede Vostra Eccellenzia, mi ha anche ora per nome di lei sollecitato il Signore Cavalcanti) mi si è offerto, alla prima vista, cosa tanto grave e faticosa, per la maestà delle persone che v'intervengono, che ne sono rimaso spaventato; parendomi ciò peso non dalle mie braccia (pure non essendo cosa alcuna tanto da sé malagevole che, imponendolami Vostra Eccellenzia, non vi ponga ogni ingegno et ogni forza per condurla a fine in sodisfazione di lei). Io cercherò in ciò di vincere me medesmo per comporne, quanto meglio potrò e saprò, la tragedia; e vi porrò ogni industria perché ella possi occupare nella rappresentazione le sei ore che desidera Vostra Eccellenzia. Il che farò anche nell'altre ch'ella vuole ch'io componga secondo le correnti occasioni, poiché le piace che questa grave rappresentazione tanto oltre si estenda. Ma se forse tardarò più nel compor la <title>Cleopatra</title> che non ho fatto nel comporre le altre due, accusine (prego Vostra Eccellenzia) non dirò la fatica ch'ora mi soprastà delle publiche lezioni di filosofia, ma il gran maneggio che porta questo real soggetto con esso lui, non la volontà mia prontissima a sempre servirla.</p>
<p>Le bacio ben riverentemente la signoril mano, et umilissimamente nella sua buona grazia mi raccomando. Prego nostro Signore Iddio che li dia piena contentezza di tutti i suoi alti e nobili desiderii. M.D.XLIII.</p>
<p>Umilissimo e devotissimo servitore</p>
<closer><signed>Giambattista Giraldi Cintio</signed></closer>
</body>
</text>
</TEI.2>
