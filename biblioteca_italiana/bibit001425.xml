<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relatione di me Alvise Mocenigo K.</title>
      <author>Alvise Mocenigo</author>
    </titleStmt>
    <extent>450 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001425</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-05T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-05T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di me Alvise Mocenigo  K.">
<head>Relatione di me Alvise Mocenigo K. ritornato oratore
de la Cesarea Maestà di Carlo V</head>
<p>Poichè Dio per la gratia soa mi ha concesso il
ritornare alli piedi di Vostra Sublimità Principe
Serenissimo gravissimi et sapientissimi padri, fornita
già la legatione, alla quale voluntieri volsi andare,
per ubidire, sì come era il debito mio, alla voluntà
della Serenità Vostra et di questo Eccellentissimo
Consiglio, giudicarei (essendo massime questo il costume
delli soi oratori) mancare in gran parte da quello, ch'io
debbo, se venendo hora da un principe, dal quale, come
chiaramente si vede, sono per procedere quasi tutte le
guerre et pace, che a questi tempi possono nascere
fra Christiani, et che di ragione la molta grandezza sua,
che ogni dì si va augumentando, deve essere sospetta a
molti Principi et forse più che a gli altri a questo
Serenissimo Dominio, il quale hoggidì si può
dire, che resta sola republica libera fra Christiani, la
quale convien esser odiata dalli Principi come natural
nemici de Republiche, se venendo dico da un Prencipe
tale, io non dechiarissi a Vostra Serenità et alle
Eccellentissime Signorie Vostre, per quanto ho potuto
comprendere per il tempo, ch'io son stato a quella corte,
quale sia la natura, quanto grande la potentia, et qual
sia la dispositione et animo suo, imperochè intendendosi
particolarmente queste cose, le Eccellentie Vostre per
aventura potrano nelle presenti occorentie, et in quelle,
che di giorno in giorno possono appresentarsi, fondar
meglio il sapientissimo giudicio suo.</p>
<p>Procedendo adunque quanto più ordinatamente potrò, et
con quella maggior brevità, che mi serà possibile,
dirò prima delle cose, che appartengono alla genealogia,
al corpo et all'animo di Cesare, dapoi parlarò delli
stati et delle forze sue, ultimamente narrerò quale sia
la dispositione di Sua Maestà verso cadauno delli
principal Signori di Christianità et specialmente di
questa Eccellentissima Republica et quali si possino gli
huomini savij imaginare et giudicare, che siano li
disegni suoi, et come li possi mandare ad effetto,
sforzandomi di rapresentare in parole alla presentia di
Vostra Serenità et di Vostre Eccellentissime Signorie
uno ritratto del corpo, del animo et delle
dispositioni di Cesare quanto più simile potrò, et
imitando in questo li buoni pittori, li quali volendo ben
trazer un corpo dal naturale, studiano nella pittura sua
non ommetter cosa, che in quel corpo si veda, acciochè
 'l ritratto suo pari più simile, ancor io ritrovandomi
massime in questo sacrario, ne 'l quale l'huomo po et deve
liberamente parlare, ingenuamente et sinceramente li
dirò tutto quello, che ho potuto comprendere delle
qualità di questo Principe, per quanto ho io seco
negotiato, et per le considerationi, che ho sentito fare
sopra li presenti et passate sue operationi, nelli
ragionamenti, che molte volte ho havuto con persone
grandi et molto intelligenti delle cose di Sua Maestà.</p>
<p>Carlo di questo nome Quinto Imperator de Christiani
nobilissimo di sangue, hebbe principio, come si dice, da
Feramondo Duca di Franconia, et poi primo Re della Gallia
celtica nell'anno doppo Christo 420, dopo il
quale fuorono cinque altri Re fino a Clotario, il quale
havendo molti figlioli, il primo fu Re di Franza, et un
altro Re de Austrasia nominato Sigisberto, dopo questo
furono dui altri Re di Austrasia, l'ultimo delli quali
Theodeberto hebbe uno figliolo, che fu prima Duca di
Alemagna, dal quale nacque Othberto primo Conte di
Habspurg, loco hora posseduto da Svizzari, dapoi il quale
furono poi XII conti di detto titolo fino a Rodolfo, che
fu Re di Romani, et che morì del 1297, dal
quale nacque Alberto, che fu primo Arciduca di Austria,
investito dal padre essendo vacato quel stato senza
heredi, di onde si principiò a chiamare questa casa
d'Austria, la quale prima era di Habspurg. </p>
<p>Questo Alberto fu anche egli Re di Romani hebbe per
moglie Helisabetta unica figliola di Menardo Duca di
Carinthia, et conte di Tirol, con la quale hebbe figlioli
2l et per lei pervennero quelli stati in casa
d'Austria. </p>
<p>Costui morì del 1308 et a lui successero
Alberto, Leopoldo et Hernesto, che furono anche essi
Arciduchi d'Austria. </p>
<p>Di questo Hernesto nacque Federico, chi fu di questo
nome terzo Imperator di Romani, chiamato Pacifico, il
quale fu a Roma, in Hierosalem et a Venetia et morì del
1493. </p>
<p>Massimiliano fu figliolo di costui, il quale fu eletto
Re de Romani inanzi la morte del padre, hebbe per moglie
Madama Maria unica figliola relitta di Carlo duca di
Borgogna et hebbe seco fra gli altri figlioli
Filippo, che restò solo, il quale si maritò in Madama
Giovanna figliola di Ferdinando  Catholico Re di
Spagna, la quale anchora vive con fama di esser poco
savia, morì Filippo del 1506 lassando sei
figlioli dopoi se, dui maschi et quatro femine, cioè
Carlo al presente Imperatore et Ferdinando Re di Romani,
Helionora hora relitta di Francesco Re di Franza, et che
fu prima moglie di Hemmanuel Re di Portugallo, co 'l quale
hebbe una figliola, che al presente è da marito, et
che ha di dote quasi un milion d'oro. </p>
<p>Isabetta seconda, che fu maridata in Christierno
all'hora Re de Dannimarch et chi al presente espulso di
quel Regno vive ivi privato con alcune poche entrate, che
li sono state assignate dal Re, che al presente domina in
quelle parti. </p>
<p>Questa Isabetta co 'l predetto Re hebbe due figliole,
l'una è al presente moglie di Federico conte Palatino
Elettore, il quale per questo conto pretende ragione in
quel Regno, et l'altra fu prima maritata in Francesco
Sforza ultimo Duca di Milano, et nel secondo matrimonio
nel Duca di Lorena. che morì gia pochi anni. </p>
<p>Maria fu la terza sorella, che al presente è
governatrice nella Fiandra et paesi basi et che prima fu
maridata nel Re Ludovico d'Hungaria, chi guerregiando con
il presente Signor Turco, perdè la vita et buona parte
di quel Regno, con il quale essa non hebbe figlioli, ne
ha dapoi voluto altro marito, se ben come ci disse il Re
di Romani un tratto, havea potuto ben maritarsi. </p>
<p>Catherina quarta sorella dell'Imperatore è al presente
moglie del Serenissimo Giovanne Re di Portugallo, con il
quale ha un figlio maschio et hebbe due figliole.</p>
<p>Il Serenissimo Imperator nacque in Fiandra nella città
di Gant del 1500 a 24 di Febraro, talchè
viene hora ad esser nelli 49 anni. </p>
<p>In detto loco fu educato fino alli 16 anni, della qual
età andò in Spagna, perchè morì il Re Catholico suo
avo materno, ove ritrovandosi del 1519 fu
eletto Re de Romani, il che fu subito dapoi morto
Massimiliano suo avo, al quale inanzi la morte sua dalli
Elettori così fu promesso di fare, dalli quali fu
mandato il Conte Palatino Federico Elettore, che hora
vive fino in Spagna, a portarli la nova della detta sua
Elettione.</p>
<p>Si maritò del 1526 et del 29
fu poi coronato Imperator in Bologna.</p>
<p>La moglie sua fu Madama Isabetta sua germana cuggina,
che fu figliola del Serenissimo Emanuel Re di Portugallo
et sorella del presente Re Giovanne, la qual morendo del
1539 ti ha lassato tre figlioli, cioè
Filippo, Isabetta et Giovanna. </p>
<p>Il detto Filippo Principe di Spagna al presente ha 21
anno in circa, hebbe per moglie una figliola del detto
Serenissimo Giovanne presente Re di Portugallo, la quale
nel principio del 1546.
morì di parto et li ha lassato un figlio maschio
nominato Carlo, il quale se ben è appresso tre anni, si
intende, che anchora non proferisce parola, et in questo
potria esser simile a Massimiliano suo attavo, che di
12 anni appena principiò a parlare. </p>
<p>La prima delle due figliole di Cesare, la quale come si
dice, è molto amata dalla Maestà soa, è gia come sa la
Serenità Vostra maritata nell'Arciduca Massimiliano, et
la seconda, che è di anni XI fu per inanzi promessa al
Principe over infante di Portugallo, che è della istessa
età., Cesare è de commune statura, più tosto carnoso
che magro, non però tanto carnoso, che si possi chiamar
grasso, ha persona molto bien disposta, et di carne
delicata et bianca, ma senza colore, et è di pelo di
color di castagna , se ben hora è in gran parte canuto,
non è bello di faccia , imperochè la bocca grande et il
mento, che se li estende molto in fuori , la disconcia
assai, ha il naso un poco grande, ma aquilino, et
questa parte del viso molto pressa et valliva, ha la
fronte spaciosa, et li occhi soi sono bianchi, ma hanno
in sè tal gratitudine, modestia et gravità, che li
acconciano tutta la faccia, onde se ben in quella poche
parti sian belle, insieme tutta a me pare, che sia faccia
ragionevole et assai grata quella della Maestà Sua. </p>
<p>La temperie over sua complessione, per quanto dicono li
medici, è difficile che si possi simplicemente
diffinire, imperochè nelle principal parti del corpo suo
si ritrova varia, pure concludeno, che 'l frigido et
humido prevaglia nel corpo di Sua Maestà. </p>
<p>Questo provano per diverse ragioni, et le principali
sono, perchè sua Maestà appetisce sempre il caldo, onde
aviene, che la esta cavalca voluntieri sul mezzo giorno
con il sole ardente, et l'inverno ama stare nelle stuffe,
che abbruggiano, et perchè vedeno sua Maestà esser
sempre piena di molto catarro, per il quale ha patito
molte volte et patisce anche al presente certa
difficultà di respiratione, che si chiama l'asmo, tanto
che spesso li è convenuto stare senza dormire per tutta
la notte appoggiato ad una tavola con il capo dritto per
poter respirare. </p>
<p>Questo male dicono li sui medici, che quasi sempre suol
terminare nella gotta, onde aviene, che come essa gotta
li dà molestia, quella difficultà di respirare li da
minor travaglio, et molte volte cessa del tutto, patisce
anco alle volte il flusse delle maroele et la ittericia,
che hormai due volte li è sopravenuta molto grande. </p>
<p>Nel viver suo è pochissimo regulato, perchè
mangia et beve tanto nel disnare, che a tutti pare
cosa meravigliosa.</p>
<p>È vero che la sera non cena, ma fa solamente una
collacione de confetti et altre cose condite, et se ben
li medici, che mangiando li sono sempre presenti, molte
volte li aricordano, che qualche cibo li sia nocivo, non
se ne astiene però, anzi sempre mangia per l'ordinario
più voluntieri tutti li cibi grossi et quelli che li
sono più contrarij, et peggio è, che non mastica il
cibo, ma come tutti dicono, lo divora, il che succede in
gran parte, perchè ha li denti rari et così tristi, che
molte volte sua Maestà si ha dubitato rimanerne senza
per il che usa molti rimedij per conservarli, et fra li
altri il nettarsi li denti co 'l legno di Susinaro, la
qual cosa dicesi, che li ha giovato assai. </p>
<p>Non fa Sua Maestà, come è firma in qualche città
quasi mai essercitio alcuno, et quel poco, che fa ben
rare volte, et solamente andare, come chiama soa Maestà
alla cazza, la qual non è poi altro, che trazer di sua
mano un arcobuso a qualche vecello, o altra selvaticina
et dorme asai per l'ordinario, dalle qual tutte cose
aviene, che communemente si giudica, che l'habbi a viver
poco, et è anche opinione di Aristotele, che la rarità
di denti sia indicio di poco vita, pur questa cosa sta in
mano di Dio, il quale si deve pregare, che ge la dia più
lunga o più corta, sì come conosce, che sia maggior
utile de Christiani. </p>
<p>Ho detto fin qui della geneologia et delle qualità del
corpo et modo di viver di Sua Maestà, ma per finire
questa prima parte, dirò al presente di quelle, che
appartengono all'animo suo, et qui in alcuni parti non mi
pare restar di dir anco alla Sublimità Vostra quello,
che ho sentito considerare da molti huomini d'intelletto,
cioè, che se ben l'Imperator è grandemente per natura
inclinato ad una cosa, opera alcune volte contra questa
sua inclinatione, et parlando prima circa la giusticia
dico, che Cesare in tutte le occorrentie, ove non
intervengano dependentie di stato, dimostra sempre esser
giustissimo Principe, vole che ognuno habbia il suo, et
che alcuno per violentia non usurpi quel d'altri, attende
sempre a tutte le promesse che 'l fa, et non vol che si
facci ingiuria a persona che vivi, onde quelli della
corte sua, che conoscono questa voluntà, sono tanto
modesti et accostumati, che non si vede quasi mai far da
loro alcun atto men che honesto. </p>
<p>È l'Imperatore anco religiossimo, ode due messe ogni
giorno, una per l'anima dell' Imperatrice, et l'altra per
la sua, si confessa et communica almeno sei volte
all'anno, et tutto ciò fa con tanta devocione, quanta
appena si potria dire, et quanto sia l'animo suo (per
quello che da extrinseco si vede) religioso et
christiano, si potte comprendere anco quel giorno quando
prese il Duca di Sassonia, che havendo passato il fiume
Albis, et a quella riva veduto uno crucifisso con li
braccia rotte, fermatosi et fattoli riverentia disse, o
Christo favorisci, favorisci chj procura di vendicare
l'ingiurie, che ti vengono fatte, et quando anco dopo
essa vittoria, che hebbe quella giornata, essendoli
detto, che ancor lui poteva dire, <foreign lang="lat">veni, vidi, vici,
</foreign>  come disse Giulio Cesare, quando in Armenia vinse
Farnace, rispose, che Giulio Cesare poteva ben parlare di
quel modo, ma che a lui conveniva solamente dire, <foreign lang="lat">veni
et vidi, sed vicit Christus, </foreign> perchè di Christo era
quella vittoria et non soa.</p>
<p>Ho detto di sopra , che Cesare è giusto principe, ove
non intervengono rispetti di stato , imperochè, come ho
sentito discorrer a molti, intravenendo quelli pare, che
si vegga alcune volte il contrario. </p>
<p>Allegano costoro fra l'altre cose il caso di Castelnovo,
che dovendosi per capitulo espresso consignarlo a Vostra
Serenità, non lo volse fare, se non quando il Signor
Turco mandò essercito et Barbarossa con armata per
ricuperarlo, che all'hora Sua Maestà lo fece offerire,
come sa la Serenità Vostra, et il caso parimente del
tener nel istesso tempo serrate a Vostra. Serenità le
tratte di biave di stati sui, che per obligatione dovea
lassare libere et aperte. </p>
<p>Nell'ultima guerra, che fece l'Imperatore, contra la
Franza allegano anco questi tali, che sua Maestà era
anco obligata non fare compositione alcuna co 'l
Christianissimo senza la saputa et consentimento del Re
d'Inghilterra (come di tal cosa invero ho sentito
ragionar l'Orator Anglo dolendosi assai)  et che non
dimeno trattò la pace senza che esso Re di Inghilterra
ne sapesse o consentisse a cosa alcuna, onde avenne, che
esso Re, essendoli dapoi mandato da Cesare Monsignor di
Aras per darle conto della detta pace, vedendo, che per
quella si dava al Duca d'Orliens li stati di Fiandra et
paesi bassi con la figliola, o con la nipote di Cesare il
stato di Milano, mostrando meravigliarsi di tal cosa
addimandò, se l'Imperator suo fratello si era salvato,
innuendo credere, che l'havesse combattuto et perso, poi
che 'l contentava dare al Christianissimo così gran parte
delli sui stati. </p>
<p>Nella cattività di Lanthgravio pare anco alla maggior
parte, che Cesare non sia proceduto con molta giustitia,
affirmando massime il Duca Mauritio et Marchese di
Brandimburg, Elettori, che furono mediatori di quella
compositione, haver havuto da Sua Maestà et dalli
conseglieri soi promessa firma di non farlo priggione,
seben dapoi vedendo, che Cesare havea a male, che
parlassero a questo modo, dissero, che potriano haver mal
inteso, affirmando però loro sempre constantemente,
haver assicurato il predetto Lanthgravio, che non
resteria priggione. </p>
<p>È vero, che Cesare affirma non haver mai promesso di
non rittenerlo, ma ben di non darli priggion perpetua,
onde si pensa, che sopra alcune parole Tedesche, che
dette in questo proposito, si potevano interpretare in
dui modi, possi in tal cosa esser stato preso equivoco. </p>
<p>Questo è vero, che Cesare mai per inanzi volse
assentire di far accordo con lui, se non rimetteva la
persona sua alla discrettione di sua Maestà, et che esso
Lanthgavio mai volse a questo assentire, ma sia come si
voglia, pare a molti, che havendo li doi Elettori
assicuratolo, se ben loro havessero mal inteso Sua
Maestà, che lei non doveva rittenerlo, ma non
contentandosi dell'accordo fatto di quel modo, non
volendo egli rimaner priggione, doveva fare, che la
conventione fusse nulla, ma vogliono alcuni, che questo
sia stato giudicio di Dio et honesta cosa, che sia
intervenuto ad esso Lanthgravio col mezzo del Duca
Mauritio quello, che il medesimo Lanthgravio con il mezzo
del istesso Mauritio fece nelli anni passati al Duca di
Pransvich, che havendolo fidato, sì come vogliono
alcuni, lo fece però da poi priggione. </p>
<p>Un'altra cosa più fresca, che fa parere l'Imperator non
così giusto nelle cose di stato, è il caso di Piacenza,
et tanto più, quanto si tiene per certo, che tutto sia
stato pensato et ordinato molto inanzi l'essecutione, del
qual caso sapendo io, che Vostra Serenità l'intende
meglio di me, non parlarò altramente.</p>
<p>Il levar anco il stato al Signor di Piombino con volerli
dare ricompensa contra sua voglia per darlo poi al Duca
di Fiorenza, non ha parso troppo giusta cosa, essendo
massime quel Signoretto putto et lassato per testamento
del padre sotto il governo di Sua Maestà, et non essendo
egli vassalo della Maestà Sua, ne quel stato sottoposto
all' Imperio, ma ben confederato per capitulatione fatta
co 'l padre.</p>
<p>Queste attioni per universal opinione machiano in
qualche parte il nome di giusto nella Maestà sua, la
quale altrimente in ogni cosa saria giudicata
giustissima, ma credesi, che 'l suo confessore, il parer
del quale, come dice ogn'uno, Cesare vuol sempre nelli
casi di conscientia, in tutte le soprascritte operationi
habbi consigliato Sua Maestà che giustamente le habbi
potuto fare , nè si po ragionevolmente creder anco
altrimenti, imperochè havendo il detto confessore havuto
altra opinione, confessandolo non lo assolveria, nè li
daria licentia di communicarsi tante volte all'anno come
fa, ma quelli, che vogliono salvare  anco il
confessore, dicono, che giudicando lui, la grandezza
dell'Imperatore esser utile all'universal de Christiani,
li pare, che quasi ogni cosa , che sia utile et che
ingrandisca Sua Maestà sia honesta e giusta, come iniqua
et inhonesta ogni altra, che li inferisca qualche danno.</p>
<p>Cesare (il che parerà forse difficile a creder), come
dicono tutti li sui famigliari, di natura è timido, et
timido di sorte, che ha molte volte paura grande fino
quando si vede venir appresso un sorze, o un ragno, et
alcuna volta per qualche gran timore anco trema, come
fece quel giorno quando l'esercito di Protestanti si
presentò ad Englestat, che essendoli venuta tal nova,
ritrovandosi nel letto subito, per quanto ho inteso da un
famigliar suo , che si ritrovò presente, principiò a
tremare, et non dimeno se ben è inclinato, come dico,
dalla natura a tale timidità, si vede, che superando
l'instinto naturale con la ragione si è dimostrato in
molte occorrenze importanti et pericolose così forte et
così intrepido principe, quanto forse alcun'altro, che
sia stato giamai, et specialmente nell'istessa giornata
di Englestat, che passati quelli primi moti, nelli quali
l'huomo, benchè prudente, non può dominare la natura,
subito levatosi dal letto, armatosi et montato a cavallo,
se ben da nimici erano sbarrati molti colpi di
artigliaria contra di noi, andò nel suo squadrone, et
cavalcando per il campo et intorno le trincee, ordinava
tutte le cose necessarie per la difesa, visitava tutte le
nationi, inanimandole, et persuadendole, a star ferme
nelli ordini soi, et li diceva, che l'artegliaria non
dovea metterli molto terrore, imperochè, se ben pareva
cosa spaventosa et di rumor grande, la facea però
pochissimo danno, et dapoi che hebbe disposto et ordinato
tutto il suo esercito in battaglia, sua Maestà si firmò
nel suo squadrone tutto quel giorno, et li altri tre
sussequenti fece delle altre simili operationi senza
dimostratione pur di un minimo timore, et se ben da molti
era eshortata a ponersi in qualche parte
dell'alloggiamento più sicura, non lo volse mai fare,
tanto che Monsignor di Granvella, che non ben sano era
dentro della terra, mandò un tratto anche egli per il
confessor di Sua Maestà a dirli, che la faria bene
ritirarsi in qualche parte più sicura, dimostrandoli di
quanta importantia fusse a casa sua, a quell'esercito,
che la governava, et a tutta la Christianità la sola
persona della Maestà Sua, et facendole dire (perchè li
parla sempre con grande libertà) che si havea bisogno
d'Imperatore più savio et manco valente, ne però
queste parole potero operare cosa alcuna, imperochè sua
Maestà rispose, che niuno Re o Imperatore fu morto mai
da colpo di artegliaria, et se 'l fusse così disgratiato,
che questo dovesse principiare in lui, li saria meglio
morire, che restar vivo, tutti quelli giorni adunque
volse stare continuamente ad ogni pericolo come il minimo
di quel esercito, et se ben ogn'hora vedea, che le balle
dell'artegliaria levavano via d'inanzi li occhi soi, a
chi una gamba, a chi un brazzo et a molti la vita, non si
smariva punto, anzi dicea verso quelli, che li erano
appresso, vedete quanto poco danno che fa questa
artegliaria, et non dimeno furono morti da quella un buon
numero d'huomini. </p>
<p>Stette Sua Maestà, come ho predetto, sempre constante,
sempre intrepida, il che dette animo a tutti gli altri,
et per il vero non li voleva minor fortezza et
constantia, imperochè ogni poco di paura, che Cesare
havesse dimostrato, l'esercito suo (che per dir il vero
tutto era in gran terrore) abbandonando l'ordinanza tutto
si poneva in fuga, il che li nimici havendo dapoi veduto,
subito ne assaltavano, et così vi era poco rimedio alli
fatti nostri. </p>
<p>Questo solo esempio, senza che altri vogli allegare,
basta assai a dimostrare, che Cesare in fatto sia
fortissimo Principe, se ben in molte altre imprese, et
specialmente in quelle di Tunis et d'Alger Sua Maestà
dimostrò grandissimo corragio, imperochè Cesare in
quelli giorni, che fu serrato nell'alloggiamento di
Englestat, si trovò in maggior pericolo, che alcun altro
Principe già molti centenara d'anni, perchè oltra che
l'esercito nimico (all'hora che non era gionto il conte
di Bura) era almeno il doppio più grande del cesareo si
di cavallaria, come di fanteria e di gran quantità di
artigliaria, et che le trincee nostre fussero picole, et
in alcuna parte dell'allogiamento nostro non ancor fatte,
Cesare si teneva poco sicuro delle genti Thedesche, che
l'havea nel suo esercito, et sapeva, che 'l popolo di
Englestat di certezza quando havessero havuto qualche
speranza, che vincessero nimici, harria pigliato anche
egli l'armi contra sua Maestà et non dimeno ella con il
valore et constantia sua superò tutte queste
difficultà.</p>
<p>Cesare in tempo di pace è sempre benigno, sempre
pietoso, ne si sa, che mai in tale tempo habbi usato
crudeltà contra alcuno, ma nella guerra assai volte,
come dicono molti, ha dimostrato non esser tale. </p>
<p>Quando quelli di Gant si sollevorno per non voler
sopportare alcune angarie insolite, Cesare, che havendo
il passo per la Franza venendo di Spagna entrò nella
detta città, fece decapitare un buon numero delli
primarij  di quella Terra, nella quale fabricò poi
quella fortezza, con la quale non solamente ha posto
freno a detta città tanto potente (che si soleva dire,
quando Gant vuol gantar tutta la Fiandra fa tremar)
ma a tutti quelli altri paesi bassi. </p>
<p>Don Francesco da Este ragionando un giorno in Ratisbona
con l'orator di Ferrara affirmava anco, che Cesare in
vero si era alcune volte dimostrato assai crudele et
disse per esempio, che essendo lui nell'ultima
guerra di Franza capitano di leggieri di Sua Maestà fu
mandato da lei ad una chiesa, o casa, dentro la quale
certo buon numero de Francesi era stato da Cesarei
astretto a rettirarsi, et che hebbe ordine di tagliarli
tutti a pezzi, ma gionto, che fu al loco, dove si dovea
fare l'effetto, alcuni principi Thedeschi, che erano
seco, principiorono a mormorar assai dicendo, che era
cosa purtroppo impia, havendoli tutti in podestà et
potendoli far priggioni, il volerli far morire come
agneli alle beccarie, et che per tal causa parve ad esso
Don Francesco soprastando espedir uno alla Maestà Sua
per dirli di queste mormorationi, sperando che li fusse
rivocato l'ordine, che havea, ma Cesare rimandò il messo
con farli rispondere, che 'l dovesse essequire quanto da
prima li havea ordinato, per il che fu astretto farli
tagliar tutti a pezzi, come dissi, con infinito suo
dispiacere. </p>
<p>Tale animo nel tempo della guerra Germanica si è anco
veduto in Cesare quel giorno, che 'l ruppe et prese il
Duca di Sassonia, imperochè quelli poveri soldati, che
già erano rotti et posti in disordine, gettando l'armi
in terra dimandorono, che in gratia li fusse perdonata la
vita, et non di meno Cesare, che si ritrovava presente,
commandò efficacemente, che fussero tutti morti, come fu
fatto in gran parte, per modo, che fino li gentilhuomini
et paggi di sua Maestà ne amazzorono assai, et fu anco
detto, che l'Imperatore ne amazzò alcuni di sua propria
mano.</p>
<p>Soleva Cesare nelli primi anni soi esser molto
piacevole, affabile et domestico con tutti, et della
natura del Re di Romani, ma Covos suo consigliero lo
eshortò, a voler mutar costumi, dicendoli, che con
Spagnoli bisognava mostrarsi grave et severo, che voleva
tenerli in freno, imperochè loro, che sono di natura
superbissimi, domesticandosi seco, vorriano poi esserli
compagni. </p>
<p>Questo consiglio accettato da Cesare fece, che sua
Maestà si governò poi per altra maniera di quello
facea, tanto che fino al presente non si è mai
domesticato con alcuno, ma con tutti è stato sempre
grave, et ha usato pochissime parole, di modo, che con li
proprij della camera sua non parla mai se non di
qualche servitio domestico. </p>
<p>Tale consiglio, sì come è stato alla Maestà sua di
molto utile et dignità, cosi fu a Covos di grandissimo
giovamento, et principal causa della grandezza sua,
imperochè Cesare ogni dì più conobbe, che era stato
molto savio et fedele, onde esso Covos hebbe dapoi sempre
grande credito et auttorità appresso di Cesare, havendo
massime veduto sua Maestà, che essendo egli Spagnolo non
era perciò restato di darli uno così libero et util
consiglio contra la sua propria natione.</p>
<p>Se ben usa questo Imperatore, come ho predetto, molta
gravità in tutte le attioni sue, e poi tanto modesto,
mansueto et affabile, quanto si possi dire, non è punto
iracondo, onde non si sa, che mai habbi pur detto vilania
ad alcuno d'i soi, è paciente nell'ascoltare quelli, che
parlano seco, et se ben ama il risoluto negociare, et il
lungo parlare li sia sempre ingrato, ode però tutti
sempre con molta benignità et patientia, se ben
parlassero lungamente, nelle risposte sue usa poche
parole, ma con quelle satisfà sempre prudentemente a
tutti li capi delle propositioni non omettendone alcuno,
non esce mai parola della bocca sua, che non sia prudente
et ben ponderata tanto che si dice, che rare volte è
occorso, che si sia pentito di parola, che habbi detto.</p>
<p>Non si move questo Principe mai a furia ne
precipitosamente nelle soe deliberationi, ma sempre è
molto tardo a risolversi, et questo aviene, perchè vuol
ben et minutamente considerare tutte le cose, et se ben
ha de gli huomini savij, che lo consigliano , si tiene
però communemente, che 'l giudicio di sua Maestà. sia
lo migliore et più prudente di tutti gli altri. </p>
<p>Poi che 'l si è risoluto in una deliberatione, è molto
presto et sollicito nella esecutione, et come si risolve
tardemente, così dapoi che ha deliberato una cosa, è
tanto difficile a rimoverlo, che si reputa da ogn'uno
quasi impossibile, perchè si fissa in tal maniera, che
per ottenere l'intento suo reputa poco il poner a
pericolo la persona et tutti li stati sui, onde è
giudicato, che le sia poi come ostinato.</p>
<p>È stato l'Imperatore et è anchora (per quanto dicono
li sui phisici, et quelli, che lo hanno praticato
famigliarmente) da natura molto inclinato alla libidine,
non dimeno niuno è che dichi Sua Maestà (se ben ha
portato grande amore a molte Donne et Signore) haver mai
fatto per cotal causa atto alcuno men che honesto, ni
violentia alcuna pur minima, anci sempre in questi
piaceri si è dimostrato così continente et temperato,
che ha fatto stupire ciascuno. </p>
<p>Questa così gran continentia  quanto più rare
volte si ritrova nelli principi grandi tanto maggiormente
orna la Maestà sua , la quale in vero si po dire, che
hoggidì sia al mondo un spechio di honestà.</p>
<p>Volendo finire questa prima parte non mi par fuor di
proposito dir anco a Vostra Sublimità et alle
Eccellentissime Signorie Vostre che governo sia quello di
Cesare in spender li denari, che li vengono in mano. </p>
<p>Dico adunque, che nelle cose, dove va il denaro, Sua
Maestà è sopra modo diligente, et sì come quando
bisogna et nelle cose necessarie spende voluntieri ogni
gran quantità, così fuori di tempo et nelle cose
superflue non po patire, che si spendi un ducato del suo. </p>
<p>Questo si è veduto in tutte le guerre, che ha fatto,
che 'l non ha mai voluto principiare a spendere, sì non
appunto quando è stato il bisogno et necessità di
farlo, et così subito finita l'occasione, ha sempre
licentiato li genti, et sollevatosi dalla spesa. </p>
<p>Tal cosa, per non esser troppo lungo in dir anco delle
altre, si è vedutta pur troppo chiaramente nella guerra,
che l'anno 1546 ha fatto in Germania, che
non principiò a spendere se non alla fine di Luglio, et
subito, che si partì lo esercito de nimici da Loingen,
per ritornarsene alle case loro, havendolo per alcuni
giorni seguito, mandò via il Conte di Bura con le sue
genti, accordata poi Ulma, et il Duca di Virtemberg,
subito andò licentiando delle altre genti, tanto, che
essendo dapoi nesessitato andare in Sassonia,
ritrovandosi con poco esercito, convenne andarvi non
senza poco pericolo suo, con pochissime forze, et andar
facendo delle genti per camino.</p>
<p>È Cesare stretto et tardo rimuneratore di quelli, che
lo serveno, tanto, che pochij si chiamano contenti, ma
come principia ingrandir uno, lo esalta poi tanto, che
mai si satia di farli beneficio et honore. </p>
<p>Questa è in vero cosa notabile nella Maestà Sua, che
mai si sa, che 'l habbi disgradato uno dall' honore, che
li ha dato una volta, ma o veramente fattolo maggiore, o
almeno mantenutoli quel grado. </p>
<p>Dico se ben questo tale non fusse stato quel buono et
sufficiente suo ministro, che li saria convenuto, et
questo si po facilmente comprobare con molti esempij, ma
bastarà il solo del presente Vicerè di Napoli, che le
molte continue et crudelissime querelle fatte contra di
lui molti anni di lungo appresso Sua Maestà da tutto
quel Regno non l'han potuto far rimovere da quel governo,
nè manco minuirli punto dell' auttorità sua. </p>
<p>Dico che è stretto rimuneratore, et perchè il dono,
 che a questi tempi passati si dicea haver fatto
Sua Maestà al Duca d'Alva delli scudi 200.000, come fu
scritto alla Serenità, facesse all' hora parer
l'Imperator liberalissimo, si poteva risponder, che esso
Duca lo havea servito per molti anni continui con
infinita sua spesa senza haver havuto mai rimuneratione
alcuna da Sua Maestà et che essendo stato general in
quelle guerre di Germania cosi gloriose per la Maestà
sua, nelle quali particolarmente sua Eccellenzia havea
speso assai del suo, conveniva alla grandezza di Cesare
fare verso di lui qualche larga dimostratione, oltra che,
come fu scritto anche all'hora alla Sublimità Vostra,
esso Duca fra tutti li grandi di Spagna fu solo contento,
che si mettesse certa angaria insolita a loro proprij
Signori et nobili di Spagna per satisfare al desiderio di
sua Maestà, per la qual causa sì come esso Duca è stato
da poi sempre favorito da Cesare, così è stato odiato
dalli grandi di Spagna. </p>
<p>Ma perchè sappi la Serenità Vostra (per quanto si ha
dapoi inteso) come passi la cosa di quel donativo, se ben
all'hora fu voce commune, che tutti quelli 200.000
scudi li fussero dati in dono, mi è stato dapoi
affirmato da persone fidedigne, che tal denari andavano
in tante mani et per tanti conti diversi, che ad esso
Duca non sono restati in dono oltra 14.000 scudi. </p>
<p>Nelle cose domestiche et familiari mostra Cesare esser
anco strettissimo, imperochè di prima tiene (considerata
la grandezza sua) pochissima corte, tanto che fra tutti
quelli, che li serveno, la guardia ordinaria della sua
persona et il piato suo non spendi all'anno più di scudi
120.000. </p>
<p>Questi della detta corte sono anco quasi sempre molto
mal pagati, imperochè stanno qualche volta un anno con
molto incommodo suo, che non toccan danari, et
ultimamente stettero anco 15 mesi, è ben vero, che
dopoi li da in un tratto alcuna volta il pagamento di un
anno. </p>
<p>Fa vestire al presente li sui paggi (contra quello, che
per inanzi solea) tanto rare volte, che quasi sempre hano
li vestimenti squarciati. </p>
<p>Nel vestire anco della sua propria persona Cesare spende
manco, che un honorevol gentilhuomo dice, che non si deve
pagar una fodra di pelle più di scudi 200, et che è
una pazzia comprarla per maggior precio, tien memoria,
per quanto si dice de tutti li sui drappi anche minuti,
tanto che se li manca una camisa o un fazoletto, spesse
volte se ne accorge, et molte fiate si fa anco riconzare
li drappi.</p>
<p>Dicesi però, che Cesare usa questo vesstire
così positivamente non tanto per spender poco, quanto
perchè quelli della sua corte, che si dillettan sempre
d'imitarlo, non habbino causa di far molta spesa,
et questo esempio per il vero si vedi nelle guerre di
Germania, che havendosi Cesare vestito di certo fustagno
beretino, che tutta la veste non valeva un scudo, et
portando un capello di lana pur di detto colore, che
valeva un marcello, quasi tutti li gran Signori et altri
di quella corte si vestirono all'istesso modo, et questo
basti quanto alle dispositioni dell'animo et costumi di
Sua Maestà. </p>
<p>Hora principiando la seconda parte, parlarò delli stati
et potentia di questo principe, il quale è il maggiore
che sia stato fra Christiani da Carlo Magno in qua, et
forse maggiore, che non fu esso Carlo, ma sì come Carlo
Magno con le armi acquistò assai, così Carlo Quinto con
la buona fortuna sua principalmente per via di
successione per causa di donne è pervenuto a quella
grandezza, che si vede, et se ben la Maestà Sua ha usato
l'armi quanto alcun altro Principe, non ha però con
quelli acquistato cosa di molto momento, se non in queste
guerre di Germania, che per giudicio mio ha guadagnato
assai, come a suo loco poi si dirà. </p>
<p>Dovendo aduque parlare di tal cosa dividerò questa
seconda parte in tre capi. </p>
<p>Nel primo dirò delli stati, che sono hoggidì soggetti
alla Maestà Sua, la qualità et grandezza di quelli, et
l'utile, et commodità, che di essi ne estraze. </p>
<p>Nel secondo mi sforzarò dechiarire a Vostra Santità et
alli Eccellentissime Signorie Vostre tutti li Principi
christiani che adheriscono alli voleri della Maestà Sua,
et delli quali lei può disponere come delle cose
proprie, et le dependentie, che ha con alcuni altri. </p>
<p>Nel terzo dirò della grandezza et potentia di Germania,
essendoli anche ella come ad Imperatori in certo modo
soggetta et al presente assai più che di prima. </p>
<p>Parlarò qualche cosa delle guerre ultimamente fatte in
detta provintia et delle cause di quelle, et finalmente
dimostrarò a questo Eccellentissimo consiglio, in che
termine era Cesare con essa Germania inanzi si facesse la
guerra et in quale hora si ritrovi, che dispositione sia
al presente quella di Germania verso Sua Maestà et
quanto si po credere, che Cesare in qualche sua
occorrentia di quella si potesse servire, et con che
ordine si possi obligarla a qualche fattione. </p>
<p>Mi dispiace assai Serenissimo Principe et
Eccellentissimi padri, che mi sia quasi necessario in
questa parte ragionare di tanti stati, che possede Sua
Maestà non havendo io veduto alcuno di essi, per esser
stato sempre nella Germania, ma quanto più difficile mi
serà parlare di tanti Regni et Stati, che non ho veduto,
tanto maggior avantaggio serà il mio appresso
Vostre Eccellentie perchè con la sua solita bontà mi
harranno più facilmente per iscusato, se vederano, ch'io
non li dia tutte quelle particolar informationi delli
detti stati, che saria la voluntà sua et il desiderio
mio. </p>
<p>Questa nobilissima casa d'Austria stette fino a
Massimiliano avo del presente Imperatore, che come di
sopra è detto, non possedeva altro, che l'Austria, et
Contado di Tirol. </p>
<p>Il detto Massimiliano havendo havuto per moglie la
figliola di Carlo Duca di Borgogna, come ho predetto, con
queste nozze fece, che per heredità della madre,
Filippo, che fu padre dell'Imperatore, successe nella
Contea di Borgogna et nelli paesi bassi, che antiquamente
erano parte della Gallia belgica, et hora si chiamano la
bassa Alemagna. </p>
<p>La Contea di Borgogna è situata fra Svizzari, et la
Ducea pur di Borgogna, che è posseduta al presente dal
Re di Franza. </p>
<p>Questa Contea ha di circuito forse miglia... Italiani,
da di entrata, per quanto ho inteso, circa 40 in
50.000 scudi, la quale si estraze per la maggior parte
de sali, ma la spesa è tanta, quanta la entrata, et
forse maggiore, imperochè si convien tener sempre munite
alcune fortezze, che sono a quelle frontiere, et far
molte altre spese necessarie, vi sono in detta Contea
alcune buone città, in una delle quali vi è
Arcivescovato et in .... Vescovi, et vi è, per questo
intendo, grandissima quantità di baroni et nobili. </p>
<p>Li paesi bassi hanno sopra il mar occeano riviera lunga
1470. </p>
<p>Da levante confinano con la Germania et nell'altre parti
con il Regno di Franza, contengono in sè questi paesi
quatro Ducati, sette Contadi, et cinque Signorie. </p>
<p>Li Ducati sono, Brabantia, Gheldria, Lucemhurg, et
Limburg. </p>
<p>Li Contadi sono Fiandra, Artois, Hainault, Hollanda,
Zelanda, Namur et Zuthfanur. </p>
<p>Le Signorie sono la Frisia, il paese oltra Meusse, il
paese oltra Vanche, Tornai et il paese oltra Isla. </p>
<p>Sono in questi stati per le informationi, ch'io ho
havuto, più di 110 Terre grosse oltra molte altre Terre
et castelli non vi sono però più di sei Vescovati, ma
ben assai Abbatie, et altri beneficij di molta
importanza, li quali sono conferiti dall'Imperatore. </p>
<p>Ha Sua Maestà in questi paesi molti vassali, che sono
Duchi, Principi, Marchesi et Conti, che hanno assai
grosse entrate fino alla summa di 25 in 30.000 scudi
all'anno. </p>
<p>Sono questi paesi molto populosi et richi, et la
richezza sua viene principalmente dalla industria grande,
che vi è in quelli habitanti, imperochè ivi si
fanno gran numero di panni di lana, una infinita
quantità di tele bianche et sottili, et quasi tutte le
tappezzarie, che hoggidì si adoperano per cadauna parte
del mondo oltra poi, che vi sono molti comercij di altre
sorte mercantie, essendo la maggior parte di quelle Terre
alla marina, o poco luntane dal mare, et mi è stato
affirmato da persona degna di fede, cosa che per certo
pare meravigliosa, che nel porto solo di Amsterdam, che
è in Hollanda, sono state numerate in un giorno solo
forse 500 navi da gabbia assai grosse cariche la
maggior parte di mercantie de diverse sorte, ma il forzo
di vittuaglie et che li all'hora si diceva, altre volte
esservi state numerate fino al numero di mille, et che vi
erano in quella città forse sei in sette mille huomini,
che non vivevano d'altro, che di caricar et discaricar
navilij. </p>
<p>Fra le altre molte Terre grosse et riche, che sono in
Fiandra et quelli paesi, vi è la città di Anversa, dove
hora capitano tutte le speciarie, che vengono di
Portagallo, et dove habitano, o in persona, o per
commessi tutte le maggior dite, che hoggidì siano fra
mercanti christiani. </p>
<p>Delle faccende et cambij, che si fanno in questa città.
certo è meglio tacere, che parlarne poco, perchè invero
sono infiniti, et poi Vostra Serenità et
l'Eccellentissime Signorie Vostre possono molto ben
saperle essendo così famose come sono. </p>
<p>Questa città già alcuni anni si fortifica, et è gia
ridotta a buon termine, la spesa de 'l fortificarla vien
fatta per la propria città, appartenendo ad ella, come
anco a tutte le altre di quelli paesi, tutti li datij, li
quali sono per gran somma de dinari, che fra li altri. </p>
<p>Quello del vino et birra di essa città di Anversa
solamente li dà di entrata scudi 150.000 all'anno. </p>
<p>È vero, che 'l detto vino et birra paga di datio il
quarto del suo valore, et tale così gran datio di vino
et birra ritrovo esser anco in molte città di Germania,
dove mi son ritrovato, et massime in Norimberg, Ulma et
Augusta, che io prima non credeva fusse in alcun loco il
maggiore, che questo di Venetia, il qual datio è poi
tanto maggiore, quanto è più grande il valor del vino
in quelle parti, che in queste, pagandosi, come ho detto,
di datio non per misura il quarto del valor suo. </p>
<p>L'entrata ordinaria, che soleva haver Cesare di quelli
paesi, era un million et mezzo d'oro, che era pagato da
quelli sudditi in anni sei, ma dapoi il caso di Gant
molto ben noto alla Serenità Vostra fu riddotto questo
pagamento in tre anni, talchè l'entrata ordinaria
veniria ad esser hora mezzo million d'oro all'anno, ma
quello,  che Sua Maestà ne cava di estraordinario
è molto più, imperochè s'intende, che da otto o diece
anni in qua ha estratto per via di servitij (come chiaman
loro) forse quatordici milliona d'oro, et dapoi che
Cesare ha in poter quelli paesi, si dice, che ne ha
estratto trenta sei milliona d'oro, et l'ultimo taglion,
che li impose del 1544 fu de quatro
milliona, et novecento millia di quelli fiorini, che
fanno circa tre milliona di scudi per pagare in quattro
anni, onde si tien per certo, perchè hora finisce il
tempo di tal pagamenti, che l'Imperatore debbi andare
presto in Fiandra, per metterli qualche novo taglione,
imperochè, per quanto intendo, come quelli populi
facilmente, quando Cesare si ritrova presente, non li
sano negare cosa alcuna, così in absentia sua fariano
voluntieri il contrario. </p>
<p>La spesa veramente, che per l'ordinario convien fare
l'Imperatore, è molto grande, imperochè oltra le genti
d'arme, che tien ordinariamente, oltra le terre di
frontiera, che sempre si convengono tenir fornite di
gente et munitione, oltra li molti denari, che consuma la
Regina Maria per le spese sue, ogni volta che si sente
fare qualche moto dal Re di Franza, il che spesso
succede, si fano nove genti in quelli paesi, tanto che
Cesare, per quanto ho da buon loco, se ben cava assai,
non si po servire però oltra li bisogni delli proprij
loci di più de 400.000 scudi all'anno in circa, ma la
Maestà sua molte volte si serve in un anno di quello,
che estraze in tre, et questo fa con grande interesse
suo. </p>
<p>In quelli paesi si ritrova molta gente atta alla
militia, tanto che si fa conto, che per impresa fuor de'
l paese Cesare potria estrare 20.000 fanti et 4.000
cavalli da guerra in circa, et per difesa di quelli,
almeno 30.000 fanti et sei mille cavalli. </p>
<p>Del valore di queste genti a suo loco non mancarò di
dirne qualche parola. </p>
<p>Po Cesare far anco in quelle bande occorrendoli un gran
numero di navi armate per esserne gran copia in quelle
parti, come di sopra è detto. </p>
<p>Li populi di quelli paesi non sono, per quanto intendo,
molto devoti di sua Maestà, prima per le molte grandi et
insolite angarie, che li vengono messe, per le quali
restano assai mal contenti, da poi perchè essendo essi
intrinsecamente quasi tutti Lutherani, patiscono gran
dolore, vedendo, che in quelle parti per causa di
religione siano ogni di fatti morire in esecutione delli
ordini di Sua Maestà gran numero di persone, alle quali
si confiscano anco li beni, et in vero ho udito dire cose
da fiamenghi proprij, che mi ha spaventato, cioè che da
pochi anni in qua sono sta fatti decapitare in quelli
paesi per causa di religione più di 40.000 persone. </p>
<p>Et questo  basti per quanto a quelli stati, se ben
si potrian dire molte altre cose, doi delle quali, che
forse in altro loco non si ritrovano per certo non voglio
tacere, l'una è, che per esser molta charestia et
manchamento di legni, la maggior parte di quelli
habitanti abbrusciano certa terra, che seccata apprende
il foco, fa fiama, et serve al bisogno sufficientemente,
della quale si vende per una gran quantità de denari;
l'altra è, che alcuni di quelli lochi, che sono
propinqui al mare, sono tanto bassi, che se per caso si
rompeno li ripari fatti alli lidi da quelli habitanti con
pietre et altre materie, il mare aniega et affonda
talmente quelli paesi, che non si vede nelle città
appenna le cime di campanili, come intervenne del
1532. </p>
<p>Sì come la Fiandra et quelli altri paesi bassi, eccetto
la Gheldria acquistata ultimamente, sono pervenuti
nel'Imperatore per causa, come ho predetto, della moglie
di Massimiliano suo avo, così la Spagna tutta, eccetto
il regno di Portugallo, alcune Isole, che sono propinque
a detta Spagna nel mar Mediteraneo come Maiorica,
Minorica et Jevizza, molte Isole nel mar occeano, et quel
paese, che si chiama Perù over Mondo novo, Oran et Buzia
nella Barbaria, le Isole di Sardegna et di Sicilia, et
tutto il regno di Napoli, li sono pervenuti per la madre,
che, come predissi, anchora vive in Spagna, et che fu
figliola di Ferrando Re Catholico, il quale essendo Re di
Aragon, Valentia, Cathalogna, di Napoli et di Sicilia,
con prender per moglie Isabella sorella di Henrico Re di
Spagna, che morì senza figlioli, congionse li Regni di
Castiglia con quelli di Aragon, et per dimostrare in
questo caso la gran fortuna di Carlo Quinto, non voglio
già ommetter di dire, che quando esso Re Catholico dette
Gioanna sua figliola a Filippo padre dell'Imperatore, si
ritrovava vivo un figliolo maschio et una figliola
maggiore di Gioanna, la quale con Emanuel Re di
Portugallo haveva anco un figliolo maschio, onde era
necessario, che morissero tre persone inanzi che la madre
del Imperatore potesse esser herede di quelli Regni, et
non dimeno per buona fortuna sua l'avenne, che tutti
questi tre premorsero, onde la madre di Sua Maestà
rimase herede delli prefati Regni, delli quali hora dirò
alla Serenità Vostra quello, che mi parerà, che si
convenga, et prima non voglio restar di dirli, che sì
come il Re Catholico congionse li Regni di Castiglia con
quelli di Aragon per via della moglie, così Cesare per
riddure tutta la Spagna in un Regno, desidera et spera
per via parimente di donne unir co 'l resto anco il Regno
di Portugallo, la qual cosa non è al presente
molto lontana dal suo disegno, imperochè il
Principe di Portugallo, che hora non ha più che XI anni,
non è molto sano. </p>
<p>A questo Cesare ha promesso una sua figliola, che è di
pari età, talchè convengono scorrer ancor molti anni
inanzi si consumi questo matrimonio, et morendo egli
senza heredi, quel Regno perviene nel figliolo del
Principe di Spagna, per esser figliolo di una sua
sorella. </p>
<p>La Spagna soleva esser anticamente divisa in 14 Regni,
coiè Leon, Castiglia vecchia et nova, Aragon,
Cathalogna, Navarra, Asturges, Granata, Valentia, Toledo,
Galicia, Algarbes, Murtia, Corduba et Portugallo, volge
intorno tutta questa Provintia 2870 miglia in circa,
principiando da Parpignano, che è su 'l mare Mediteraneo
fino alli confini di Bischaia, che è sopra il mare
Occeano, et contigui alla Guascogna, vi sono poi li monti
Pirenei, che la divideno dalla Franza, li quali dal mare
Mediteraneo all'Occeano, da Levante in Ponente si
estendeno miglia 290, tanto che la circumferentia di
tutta la Spagna veniria ad essere 3160 miglia in circa,
delle quali forse 600 alla marina appartengono al Re di
Portugallo, ma entrano poco fra terra. </p>
<p>Il restante tutto è posseduto dall'Imperatore. </p>
<p>Dove la Spagna è più larga, che è del stretto di
Zibilterra fino al capo di Santa Martha, sono miglia
560 in circa. </p>
<p>Sono in la detta Spagna nelli Regni dell'Imperatore
grandissime entrate nelli Ecclesiastici, et prima vi si
ritrovano sette Arcivescovati, il maggiore è quello di
Toledo, che dà di entrata ducati 80.000 d'oro, il
minore, che è di Tarracon, da ducati 8.000.</p>
<p>La entrata di tutti insieme è di 175.000 ducati
d'oro, vi sono poi 40 Episcopati, delli quali 13 sono
da ducati X fin 20.000 d'entrata, 14 da cinque fin X
mila et 13 da 1500, che è il minore fino a cinque
milia. </p>
<p>Et la summa della entrata di tutti 40 è di 301.000
ducati d'oro, che in tutto con li Arcivescovati faria
ducati 476.000.</p>
<p>Vi sono poi molte altre entrate sotto diversi titolj nel
clero di Spagna, eccettuate le Abbatie, che per le
informationi, che ho havuto, dano il doppio maggiore di
entrata, che quella delli Vescovati et Arcivescovati,
onde ascenderia alla somma di ducati 952.000 d'entrata. </p>
<p>Le Abbatie et monasterij sono poi in gran numero, tra li
quali vi sono molti, che hanno da 10 fin 15.000 per
uno, et molti da 4 fin 10.000 ducati d'entrata, le
quali si fa conto, che rendano al meno un million d'oro. </p>
<p>Onde si viene a concludere, che tutte le entrate
ecclesiastice della Spagna ponendole insieme, ascendino a
doi milliona quatrocento et più mille ducati
d'oro, et tutti questi beneficij quando vacano sono
conferiti et dispensati da Cesare. </p>
<p>Un altra sorte di beneficij è nella Spagna, cioè nelli
Regni di Castiglia et Leon, che si chiamano commende,
delle quali sono tre ordini, il primo et più importante
ha nome di San Giacomo, il secondo di Calatrava, il terzo
di Alcantara. </p>
<p>Questi ordini al tempo, che Mori possedevano gran parte
della Spagna, furono instituiti per testamento di alcuni
ricchi personaggi christiani pur della Spagna, li quali
volsero, che certo numero di cavalieri godessero le sue
entrate con obligatione di guerreggiare contra Mori. </p>
<p>Questi cavalieri al principio furono, per quanto
intendo, solamente 13, li quali facendo guerra con Mori
andavano ogni giorno acquistando de 'l paese, et tutto
ponevano in questi ordini, tanto che acrebbero tal beni
grandemente, onde avenne, che ritrovandosi in questi
ordini gran quantità d'entrata s'andò crescendo anco il
numero di cavallieri, et ogni giorno tal cosa andava
augumentando, talmente che nel tempo del Re Catholico
tali ordini si ritrovavano regulati di questo modo, che
in ciascuno di quelli vi era un gran Maestro, che sotto
di sè havea molti cavalieri, che hora chiamano
commendatori, il qual Granmaestro et cavallieri haveano,
come ancor hanno, grosse entrate con obligatione di tener
tante lanze per uno, et andar, come ho predetto, contra
Mori ogni volta, che occorreva il bisogno, portavano per
insegna, come ancor fanno l'ordine di S. Giacomo un
bordon rosso tirato come in forma di croce, quello di
Calatrava una croce rossa, et quello di Alcantara una
verde, non potevano questi cavaglieri prender moglie, et
ogni volta, che vacava un gran maestro li cavalieri di
quel ordine li eleggevano successore, et morendo li
cavalieri il Granmaestro poneva altri in loco loro. </p>
<p>Questa forma durò fino al Re Catholico avo materno
dell'Imperatore, il quale havendo preso il Regno di
Granata, che ultimo nella Spagna era rimaso in man di
Mori, et vedendo, che questi Maestri delli ordini erano
divenuti troppo grandi et troppo esistimati nella Spagna,
sì per le grosse entrate, che loro haveano, come perchè
tutti li grandi di Spagna li portavano maggiore
riverentia che ad esso Re, desiderando ciascuno
d'impetrare, chi per il fratello, chi per il figliolo, et
chi per lui proprio alcune delle commende, che vacavano,
deliberò, dico, esso Re Catholico di pigliare nella
Corona tutti quelli tre Maestrazzi, come fece con
l'assenso del Pontefice, onde è avenuto, che il Re di
Spagna è al presente Maestro di tutti questi tre ordinj,
per li quali ha d'entrata ducati 260.000 d'oro, et
dispensa tutte le commende di tempo in tempo, si
come vacano, le quali per il più sono di molto grossa
entrata, imperochè io, che me ne ho voluto
particolarmente informare, ritrovo, che nell'ordine di S.
Giacomo solamente si dispensano commende 91, delle
quali sono 30 da 1500 fino a XI mila scudi d'entrata,
et la minima dell'altre è di 300 scudi, et tutte 91
insieme rendono scudi 143900. </p>
<p>Nell'ordine di Calatrana vi sono commende 34 delle
qual vinti sono da 1500 fin 5.000 scudi d'entrata, et
il resto da lì in giù, che fra tutte queste 34
commende vi sono scudi 65500 d'entrata. </p>
<p>Quello di Alcantara ha sotto di sè commende 55, delle
quali forse 20 sono da scudi 1500 fin 4000
d'entrata. </p>
<p>Il resto da lì in Zoso, et tutti insiemi ascendeno alla
summa di scudi 80.000 in circa d'entrata, talchè in
tutte tre le soprascritte commende Cesare ha da
dispensare scudi 280.000 in circa d'entrata in persone
180. </p>
<p>Et perchè ho detto di sopra, che questi cavalieri, over
commendatori, come è vero, per inanzi non potevano
prender moglie, dico hora, che il presente Papa Paulo ha
concesso, che possino maritarsi, quelli però, che
fussero eletti dapoi la detta concessione, il che fa
appretiare queste commende molto più di quello si facea
per inanzi, et che però vi siano molto più competitori. </p>
<p>Vi è poi un altro Maestrazzo, che si chiama di San
Giovanni, il quale da scudi 30.000 d'entrata, è
conferito anche questo per li Re di Spagna, ma con
l'assenso del Granmaestro di Rhodi, et hora l'Imperatore
con licentia del Pontifice l'ha diviso in doi parti, et
la mità ha promesso ad un figliolo naturale, et l'altra
mità ad un cognato del Duca d'Alva nominato Don Antonio
di Toledo. </p>
<p>Ha dunque libertà, come ho predetto, Cesare come Re di
Spagna di elegger tutti li Arcivescovi, Vescovi et
prelati, et di dispensare tutte le commende già narrate
in quella provintia, onde succede, che al presente tutti
li Principi, baroni et nobili di Spagna li portano
maggiore riverentia, li fanno più servitù, et lo temeno
maggiormente di quello, che solevano esser riveriti et
temuti li Re passati inanzi che havessero la libertà di
tale elettione, et questo aviene maggiormente, perchè
andando tutti li stati et signorie di Spagna nelli
primogeniti solamente, li altri fratelli, che vengono, a
rimanere senza heredità alcuna, non sano, ni possono
ritrovare altro modo di poter viver honorati secondo la
conditione loro, che con fare qualche lungo è rilevato
servitio a Sua Maestà, veder di ottenere secondo
la lor professione diversa, chi uno Vescovato, over altro
beneficio, Ecclesiastico et chi alcuna delle soprascritte
commende, onde aviene, che quelli, che non sono
primogeniti, se ben figlioli o fratelli di Duchi,
Marchesi o Conti, segueno voluntieri la Maestà sua nelle
peregrinationi et nelle guerre, che la fa, con molto
incommodo, periculo et spesa loro. </p>
<p>Di questi tali ne sono buon numero in quella corte, da
molti delli quali, che mi sono praticati in casa
familiarmente, ho udito dire molte volte, che se non
fussero li detti beneficij et commende, pochissimi
sariano quelli, che in Spagna fussero di qualche
conditione, li quali volessero servire et seguire sua
Maestà stando lei sempre in moto et in continue guerre,
ma che con questa speranza molti, come ho detto, la
segueno per lungo tempo, tanto che spesse volte alcuni
invechiano inanzi che possano pervenire al desiderio suo,
onde ho udito dir, a molti, dolendosi che si hanno
indebitato assai per seguire la Maestà Sua, et che erano
hormai stracchi, et che havendo qualche beneficio o
commenda subito si partiriano dalla corte, ma Cesare, che
conosce molto bene li sui humori, differisce sempre il
premiarli per mantenerli al servitio suo. </p>
<p>Sono però pochissimi Spagnoli, che servendo non
ottenghino finalmente appresso poco quanto desiderano,
sì perchè Sua Maestà senza dar cosa alcuna del suo ha
largo modo di premiarli, come perchè procede con
grandissimo rispetto verso detta natione et massime verso
quellj, che sono di gran sangue, li quali però, per
quanto ho potuto intendere, più tosto teme che ama,
essendoli molto odiosa la superbia et alterezza sua. </p>
<p>Havendo detto fin hora delle commende, che sono nelli
Regni di Castiglia solamente per finir di parlare di tal
cose, dirò anco alla Sublimità Vostra, che nelli Regni
di Aragon, Valenza et Cathalogna vi è un altro ordine,
che si chiama della Montesa, il Granmaestro del quale ha
scudi sei mille d'entrata, et 13 commende sotto di sè,
che la maggiore è di scudi 1200 d'entrata, et le altre
minori. </p>
<p>Questo ordine si governa, come ho predetto, che solevano
fare li tre altri ordini di Spagna, cioè, che 'l Maestro
elegge li commendatori, et li commendatori il Maestro. </p>
<p>Per quanto ho inteso, Cesare si volse ben fare Maestro
anche di questo ordine, ma li commendatori con il lor
Maestro sollevandosi si posero in certo suo castello con
animo di difendersi in caso, che sua Maestà volesse
farli violentia, perilchè Cesare dubitando di non far
nascere qualche tumulto abbandonò all'hora quella
impresa, la quale dapoi non ha tentata. </p>
<p>Sono in detti Regni di Spagna molti Principi,
Baroni et Nobili vassali di sua Maestà et prima vi è il
Contestabile di Castiglia, che è primo Camerier del Re,
l'Armiraglio di Castiglia et Granata, et il Contestabile
di Navarra. </p>
<p>Vi sono poi 16 Duchi, 17 Marchesi et 49 Conti,
delli quali Duchi, Marchesi et Conti sono alcuni, che
hanno da 50, 60 fin 100.000 scudi d'entrata, molti
da 20, 25 fin 40, et quello che ha manco, ha tre
mille scudi d'entrata, tanto che si fa conto che questi
grandi fra tutti habbino doi milliona d'oro d'entrata. </p>
<p>Si ritrovano anchora molti altri nella Spagna, che non
hanno titolo, ne dignità et che possedeno 10 fin
15.000 scudi d'entrata. </p>
<p>Sono poi molti Reguli, che da Spagnoli sono chiamati
pastori, li quali hanno 25, 30 et 40.000 pecore per
uno et gran quantità di bovi, cavalli et muli, con li
qual animali fanno grandissima richezza. </p>
<p>Queste così gran entrate et facultà sono però in
poche teste, considerata la grandezza della Spagna, et il
restante del popolo per il più è poverissimo. </p>
<p>Produce questa provintia in alcune parti grandissima
quantità di lane, delle quali alcune sono più et alcune
manco fine, delli manco fine, per le informationi, che ho
havuto, per mare vengono condotti sacchi 40.000 nella
Fiandra et paesi bassi, delle quali la città di Bruges
lavora la maggior parte, et queste lane vagliono al meno
scudi 20 il sacco, che sariano scudi 800.000. </p>
<p>Ne vengono poi tratti per Italia circa sacchi 20.000
de la sorte più fina, che il valor suo è di 40 scudi
l'uno, che sariano altri 800.000 scudi. </p>
<p>Onde de lana sola quella provintia ogni anno trazeria un
million et 600.000 scudi. </p>
<p>Esce poi gran quantità di sede finissime, et panni di
seta per Italia et Inghilterra, che sono di gran valore. </p>
<p>Si trazeno anchora della Spagna per li paesi bassi et
altre provintie assai fino per Moscovia, Rossia et
Lituania gran quantità di vini de più sorte, oglio,
zuchero, cera, mel, zaffarano, uvepasse, alumi, rozza,
grana, cordovani et molte altre sorte di frutti, et
massime conditi co 'l zuchero. </p>
<p>Quella parte di Spagna, che è sopra il mare Occeano ha
sempre bisogno di grano, et di questo si serve dalla
Franza per la maggior parte, ma ne viene anco di
Hollanda. et altri loci. </p>
<p>Le cause perchè non produchi la Spagna massime in
quella parte tanto grano, che facci per il bisogno suo,
intendo, che sono due, l'una, che il terreno è poco
fertile, l'altra, che è forse la maggiore, perchè è
mal habitata, onde aviene, che pochi sono, che
cultivino le terre, et la causa perchè ella habbi
hora così pochi, che la habitino, sono due principali,
l'una perchè essendo quelle parti del Perù et altri di
quelli lochi ad essa propinqui così fertili, come
ogniuno affirma, assai si parteno di Spagna, et vanno ad
habitare in detti loci, et se non fusse la prohibitione
fatta da Cesare da sei o sette anni in qua, che alcuno
non vi possi andare senza licentia in scrittura della
Maestà sua, si sariano già partiti la maggior parte
delli habitanti di Spagna per andare in detti loci. </p>
<p>L'altra causa è, che Cesare traze ogni anno gran
quantità de soldati per Italia et altrove, delli quali
ne ritornano pochi in Spagna, vengono poi menati via da
fuste barbaresche continuamente molti di quelli habitanti
alla marina. </p>
<p>Questo essere mal populata fa non solamente, che le
terre non siano cultivate, ma che si lassi il lavorare
atorno le miniere, delle quali si dice, che sono assai di
ogni sorte metali in quella provintia, il che si po
creder, perchè dalli antiqui era chiamata aurifera. </p>
<p>Sono li Spagnoli per la maggior parte huomini piccolj,
secchi et negri, nel mangiar spendeno pochissimo, ma
studiano di vestir bene, sono tutti naturalmente soperbi,
ma quelli, che sono di qualche sangue nobile,
superbissimi, tanto che li pare esser più tosto dij, che
huomini sopra la terra, fra di loro con parole et
riverentie si honorano assai, ma di quelli di altra
natione fanno pochissimo conto et massime d'Italiani, li
quali oltra che naturalmente odiano, disprezzano anche,
perchè li hanno come per sudditi, vedendo, che il Re suo
ha il dominio della maggior parte d'Italia, et parendoli,
che sempre che 'l vogli possi facilmente soggiogare anche
il restante. </p>
<p>In questo proposito di casade nobili di Spagna non
voglio tacere a Vostra Serenità uno costume, che si
chiama de lì, che forse non si ritrova in alcuna altra
parte del mondo, et questo è, che cadauno a beneplacito
suo po pigliare il sopranome della casata non tanto dal
padre, ma dalla madre, dall'ava et bisava sua, onde
aviene, che tre o quatro fratelli, figlioli d'uno istesso
padre, si fano chiamare molte volte ciascun di loro di
casada diversa, il che ha fatto, che molte famiglie
ignobilissime hanno preso per via di donne il nome delle
casade più nobili et illustri, che siano nella Spagna,
imperochè molte volte uno di nobil illustre sangue, che
sia povero, si contenta con poca o qualche volta con
niuna dote dar sue figliole a persone ignobili purchè
sian ricche, tanto che sicome alcuni Spagnoli illustri di
sangue mi hanno detto sono fino delli confessi, che hanno
preso il nome della lor propria casata, et confessi
si chiamano quelli, li passati d'i quali, essendo giudei
quando dal Re Catholico et Regina Isasetta furono
cacciati li giudei di Spagna, per non partirsi si fecero
christiani, et uno, che da questi tali sia discesso, se
ben suo bisavo solamente fusse stato giudeo, et tutti li
altri descendenti christiani anchora si chiama confesso,
che è nome infame nella Spagna, et non solamente non è
estimato, ma mostrato a deto uno di tal nome dalli altri
Spagnoli, che si reputano buoni christiani et da buoni
christiani discesi anticamente. </p>
<p>Un altro costume voglio narrare all'Eccellentia Vostra
che nella Spagna, et non è in alcuna altra provintia, è
prohibito alli hosti, che sono nelle città di Spagna di
dar da mangiare ad alcun viandante, che li capita in
casa, ma solamente dano il servitio per dormire et
cucinare et paglia et biada per cavalli, per le qual cose
sopra le lor porte è scritto puntualmente quanto si deve
pagare, sono ben tenuti essi hosti volendo il viandante
comprare da mangiare o bevere, condurlo dove bisogna per
comprarne. </p>
<p>Da questo modo, che par strano, succiede un buono
effetto, che mai non vi è causa tra l'hoste et viandante
di cridare, il che avienne in contrario nelli altri
paesi, et massime nella Germania, dove li hosti dano da
mangiar et bevere, et altro che bisogna alli viandanti
non essendovi poi una limitatione di pretio tanto che
nelle hostarie poco luntane l'una dall'altra, il
pagamento molte volte è diverso di cinquanta per cento,
onde vien ad esser sempre qualche difficultà. </p>
<p>Questa institutione fu introdotta dal Re Catholico et la
causa fu, perchè li hosti, che erano troppo avidi al
denaro, volevano sempre far pagare alli viandanti il
doppio di quello era il dovere, onde aveniva, che sempre
oltra che li viandanti erano mal trattati seguivano anco
fra loro et li hosti molte parole, che hora in un tratto
si paga l'hoste senza differenza alcuna. </p>
<p>Havendo fin hora detto molte cose di quella provintia,
mi resterà dire solamente di quelle, che però importano
più, cioè delle entrate, che de quella ne estraze la
Maestà sua così ordinarie, come estraordinarie, et
delle spese, di che sorte et di che quantità di gente da
guerra in quelli Regni si possi servire, et finalmente
della qualità del Dominio, che come Re ha sopra li detti
Regni, et come quelli Signori et populi li siano
obedienti. </p>
<p>Principiando adunque da questa ultima parte dico, che se
ben quello, che nella Spagna gode l'Imperatore, era
diviso anticamente in 13 Regni, al presente si
paria come se fussero solamente sette, sotto li quali
però li altri s'intendeno compresi. </p>
<p>Questi sette anco si divideno in tre parti solamente,
imperochè Castiglia, Andolosia et Granata fano da per
sè, Aragon, Valentia et Cathalogna separatamente, et il
Regno di Navarra per sè solo, li primi tre Regni, che
erano delli antiqui Re di Castiglia, sono molto più
soggetti, che li altri et di quelli Cesare può disponere
più a suo modo, come parimente fa del Regno di Navarra,
ma quelli di Aragon, Valenza et Cathalogna, che furono
dei Re Catholico, conoscono ben il Re come superior suo,
ma li dano obedientia fino a certi termini, li quali
quando esso Re per qualche suo disegno volesse
trapassare, non li viene sopportato da quelli Baroni et
Signori non si riputando elli manco illustri di sangue,
che esso proprio Re, et quando giurano alcuno in novo Re
di Aragon, come hanno anco fatto nel presente Imperatore,
li usano queste formal parole: -Noi che siamo tanto
nobili quanto voi, eleggemo voi per nostro Re, con animo,
che administriate buona giustitia in fra di noi, ma per
regulare qualche ingiustitia, che vi potesse venir voglia
di fare, deputaremo giudici sopra di voi, li quali
haverano carico di emendare qualche mala sententia
vostra-, et intendo, che così si osserva fino ai dì
d'hoggi, che fatta una sententia per il Re, o
representanti soi, per la quale fusse condennato <foreign lang="lat">etiam
</foreign>  alcuno alla morte, è licito al condennato appellarsi
a quell'altro officio, il qual si chiama la giustitia
d'Aragon. </p>
<p>Questo officio in tal cosa leva il reo dalle mani dei
Re, o soi representanti, ha termine 80 giorni per
vedere se la sententia fatta contra il reo è giusta, o
non, et parendoli ingiusta, ha libertà di tagliarla, et
è molte volte seguito, che questo officio ha levato
dalle mane dei Re huomini, che già si conduceano
all'ultimo supplicio, et che li ha anco assolti. </p>
<p>La entrata ordinaria, che ha l'Imperatore delli Regni di
Castiglia, Andalosia et Granata, che, comme ho detto,
sono li più soggetti, è di un million et ducento mille
scudi. </p>
<p>Li Regni di Aragon, Valenza et Cathalogna, che, come ho
detto, sono più liberi, dano solamente scudi 100.000,
et il Regno di Navarra 35.000 scudi, onde con li
Maestraggi delle tre commende dette di sopra, che danno
scudi 260.000 saria l'entrata ordinaria di tutta la
Spagna un million et mezzo et novanta cinque mille scudi. </p>
<p>La maggior parte di queste entrate sono impegnate, et
non restan liberi, per quanto intendo, alla Mastà sua se
non scudi 500.000 in circa all'anno, delli quali si
fano poi le sottoscritte spese. </p>
<p>Vengono pagati 800 huomini d'arme, che con do cavalli
per uno et con 120 scudi all'anno serveno alla custodia
di quelli Regni, fanti 1500, che si tengono fra
Parpignano, S. Sebastiano et altre fortezze alle
frontiere della Franza, le 20 galere del Principe Doria
a 500 ducati d'oro al mese per una, et altri 15 di
Spagna a ragion de 500 scudi al mese.</p>
<p>Si fano poi molte altre spese necessarie, tanto che si
dispensano in tal cose tutti li sopradetti denari, onde
non resta a sua Maestà altra entrata, della quale si
possa servire, che quella, che po cavare per via di
estraordinarij, il che è per via delle Corte, che gia è
però ridotto come in ordinario, et per via di decime del
Clero; le corte si chiamano in Spagna quelli, che in
Alemagna Diete, et in altri regni Parlamenti si nominano. </p>
<p>Queste Corte si sogliono fare ogni tre anni nelli Regni
di Castiglia, et nelli Regni di Aragon separatamente,
dove si regulano molti disordini, che occorreno nelli
detti Regni, et si fanno nove leggi et constitutioni, sì
come pare che ricerchi il bisogno, et diverse altre cose. </p>
<p>Il costume delli Re, li quali vanno sempre in persona,
è stato sempre di addimandare nella fine di esse Corte
qualche donativo sì per le spese, che fanno in andare,
stare et ritornare, come per altre necessità di quelli
Regni, et il solito è, che li Regni di Castiglia donano
scudi 800.000 se ben alle volte habbino dato ancor
più, et li Regni di Aragon scudi 600.000 in circa, li
qual denari si obligano pagare in anni tre sussequenti. </p>
<p>Di tal denari li Re spendeno una parte nel andar, come
ho detto, in persona a far le Corte, che non vi andando,
come intendo, non se li faria donativo alcuno, et molti
denari vanno anco in pagar debiti, che hanno li Re con
private persone, imperochè massime nelli Regni di Aragon
è in libertà di cadauno, che pretende esser creditore
del Re, impedire, che le Corte non li diano il donativo,
se lui particolar non è prima satisfatto, onde aviene,
che è necessario al Re satisfare in contadi o accordar
tutti per ottenere il suo donativo. </p>
<p>Di questi tali accordati intendo, che ne sono per buona
somma di denari, alli quali ogni volta, che si fanno le
Corte si deve esborsare certa parte del suo credito, onde
fra debiti vecchi et novi, che ogni dì sorgono, et le
spese in far le Corte, si fa conto. che vadino a male al
Re 200.000 scudi almeno, veniriano adunque a restar
liberi un million et ducento mille scudi da esser scossi
in tre anni come ho predetto, delli quali volendo Cesare
servirli in contadi per via di mercanti, come fa sempre,
ne perde almeno il terzo, et questo danno in gran
parte li aviene, perchè sua Maestà non vuol
trarre l'oro della Spagna, onde vengono a restar di netto
solamente scudi 800.000, li quali partendo in tre anni
vengono ad essere scudi 270.000 in circa a ragion di
anno. </p>
<p>Nè alcuna altra angaria ha inteso io, che Cesare poni
alli Laici nella Spagna. </p>
<p>È vero, che nelle Corte di Castiglia con qualche buona
occasione in loco di 800.000 scudi ha ottenuto qualche
volta, che se li accresca quel donativo fino ad un
million d'oro, et quando ritornò dall'impresa d'Alger,
dove patì tanto danno, come sa la Serenità Vostra,
hebbe Cesare nelle Corte, che all'hora si fecero in
Castiglia, donativo di un million et ducento mille scudi,
imperochè dimostrò il grandissimo danno, che haveva
patito, et disse, che l'amor, che portava alla Spagna,
era stato di quello sola cagione, imperochè per
liberarla da Corsari haveva tatto quella impresa. </p>
<p>Suole ancor Cesare nelli Regni pur di Castiglia, non in
quelli di Aragon ottenere, che paghino quel donativo in
dui anni, il qual per l'ordinario, come ho detto,
sogliono pagare in tre. </p>
<p>Traze denari Cesare della Spagna alle volte con ottener,
come è predetto, qualche decima sopra le entrate delle
chiese, come li fu concesso per la guerra di Germania,
che hebbe mezza annata di tutte le entrate ecclesiastice
della Spagna, da esser scossi però, sì come ho inteso,
in anni tre, la quale sì come ne disse il Nuntio Verallo
per le stime vecchie di quelle entrate po rendere mezzo
million d'oro, che veniria ad essere scudi centomille per
decima. </p>
<p>Ottene anco Cesare dal Pontefice con l'occasione di
quella guerra, di poter vender l'entrate delle Abbatie,
che sono sopra vassali con redintegrarli però in altre
ma equivalenti entrate. </p>
<p>Intendo però che Sua Maestà non si ha per anchora
servita di questa concessione, ma che usandola trazerà
gran quantità di denari, imperochè queste entrate sopra
vassali, che sono propriamente giurisdittioni sopra
castelli et altri lochi, sono molto appretiate nella
Spagna, et si vendeno a ragion di doi per cento, che
l'altre entrate si ritrovano a sei, onde Cesare potria
vendendo sei scudi delle entrate dette sopra vassali
trazer scudi 300.000 et con cento soli comprandone sei
d'entrata reintegrarle. </p>
<p>Questa istessa libertà di vender l'entrate sopro
vassali con darli l'equivalente hebbe Cesare dai
Pontifice sopro le commende di San Giacomo, delle quali
molte già ha alienato con assignarli altra intrata sopra
il datio della seta di Granata et altrove. </p>
<p>Tentò anco Sua Maestà con instantia grande, che 'l
Pontefice li volesse concedere il poter prender la
mità delli argenti delle chiese di Spagna, sì come mi
ricordo haver scritto a la Sublimità Vostra, delli quali
intendo, che haveria tratto gran quantità di denari, ma
il Pontefice, ch'io sappi mai non ge l'ha voluta
concedere. </p>
<p>Sono nella Spagna tre altre cose estraordinarie, le
quali dano così incerta entrata, che mal si può
determinatamente dirla, pur si mette, che diano un anno
per l'altro scudi 100.000. </p>
<p>Et queste sono come da Spagnoli si chiamano le tre
Santissime, cioè Bulla, Inquisitione, et Hermandat. </p>
<p>La Bulla è un breve, che quasi ogni anno per
l'ordinario li vien concesso dal Pontefice. </p>
<p>Questo è come un perdono, che dà licentia di poter
mangiar carne in certi casi nelli giorni prohibiti, et
che assolve di alcuni altri peccati. </p>
<p>Tal perdono bisogna, sì come ho inteso, che lo pigli
ogn'uno, et che pigliandoli paghi doi marcelli d'argento,
perchè non portando la fede di haverlo pigliato
malamente saria assolto dal confessore, nè haveria
licentia di communicarsi. </p>
<p>Questo tal breve si suol affettare a qualche particolar
persona per quel maggior pretio, che si può, la quale
poi con ogni Industria procura di cavarne quel maggior
utile che può. </p>
<p>La inquisitione è un officio tanto tremendo in tutta la
Spagna, che come uno è chiamato per quello, si ritrova
in estrema disperatione. </p>
<p>Questo officio fu instituito a tempo dei Re Catholico
doppo cacciati li giudei della Spagna, principalmente
inquirisce circa la religione et usa in questo tanta
severità, che una parola sola detta da alcuno, per la
quale possi dare un poco di sospetto di heresia, è atta
a farli perder la vita et la robba. </p>
<p>Inquirisce anco questo officio per lo vitio contra
natura et altri, et castiga asprissimamente, fa molte
confiscationi, delle quali il Re ha certa parte. </p>
<p>La Hermandat è una fraternanza, che è per tutte le
terre et castelli della Spagna, che è come una schola di
Venetia, la quale è instituita, perchè li mal fattori
non habbino modo di fuggire la mano della giustitia,
imperochè quando uno, che ha perpetrato qualche atroce
delitto, fugge, si suona certa campagna, la qual udita si
vanno sonando dell'altre per tutti li lochi di quelli
contorni, al suono delle quali tutti che sono della detta
fraternità si pongono in armi, vanno alle strade et
passi usando ogni diligentia per prendere quello, che è
fuggito, onde rarevolte occorre, che il delinquente non
li capiti in mano. </p>
<p>A questo tale subito si confiscano li beni, et per
inanzi subito preso soleva esser morto con le
frezze, ma pare, che al presente li diano altra sorte di
morte. </p>
<p>Si po adunque da quanto è di sopradetto concludere, che
Cesare anco di queste entrate estraordinarie non possi
servirsi di più di 350.000 scudi in circa a ragion di
anno, et tanto manco seriano quando il Papa non li
concedesse la bulla, dico, che non si può servire di
maggior quantità, perchè Cesare non pone alcuna altra
angaria in quelli Regni, perchè non li saria sopportato
et saria causa di qualche sollevatione. </p>
<p>Nè voglio restar di dire quello, che di molti ho
inteso, che Cesare potria anco estrazer una buona
quantità di denari, se 'l volesse dar licentia, che si
cavalcassero mule della Spagna, ma questo non vuol fare,
perchè facendolo si perderia quelle poche razze di
cavalli, che restano nella Spagna. </p>
<p>Le genti da guerra, che Sua Maestà può fare in questa
provintia, si deveno intender in dui modi, l'uno per la
difesa di quella, et l'altro per estrarle a guerra
esterna. </p>
<p>Per la difesa, sì come son informato, si potriano fare
25 fin 30.000 fanti et 4.000 cavalli. </p>
<p>Tal numero intendo, che fu fatto et con fatica quando
del 1542 francesi andorono all'impresa di
Parpignano. </p>
<p>Volendole mò estrazer de 'l paese, con gran diligentia,
che si usasse, intendo, che si duraria gran fatica a far
X mila fanti et cavalli 500. </p>
<p>Nè si vede, che Cesare estrazi altri cavalli, che
quelli che lo serveno seguendo la corte sua. </p>
<p>Del valore et qualità di questa gente Spagnola mi
riserverò a parlarne quando dicendo più abasso del
Esercito, dove mi son ritrovato, mi occorrerà fare un
poco di consideratione sopra la qualità delle diverse
nationi, che in quello si ritrovavano. </p>
<p>Questi populi di Spagna, per quanto intendo, sono molto
obedienti a Sua Maestà, li quali però come predissi,
sono molto altieri et soperbi, onde bisogna, che Cesare
procedi con gran rispetto verso di loro, et che non tenti
volere da quelli cosa alcuna, che per l'ordinario non li
venga perchè facilmente si sollevariano, come fecero
quando del 1521 Sua Maestà volse, che
Signori et nobili di Spagna pagassero certi datij et
angarie, delle quali sono stati sempre esenti, che loro
si sollevorono, et posta una borsa in cima una picca
dissero, che chi la volea, andasse li a pigliarla. </p>
<p>Vedeno massime li grandi di Spagna mal voluntieri il Re
suo star fuori di quelli Regni, sì perchè molti
convengono seguirlo con molta sua spesa, come perchè li
pare, che la Spagna in molte occasioni possi conseguire
molto utile dalla presentia del Re et dall'assentia
sua niuno, et li dispiace anco vederlo a far tante guerre
dicendo, che con quelle lui fa povera la Spagna di denari
et di gente, et questo basti quanto alle cose di Spagna. </p>
<p>Possede Cesare nel Mare Mediteraneo alcune isolette,
come Maiorica, che volze miglia 180 in circa, Minorica,
che circonda 120, et Gievizza, che ha di circumferentia
cento miglia. </p>
<p>Ha poi l'Isola di Sardegna, che è grande et circuisce
miglia 630, le qual tutte Isole sono male habitate per
essere continuamente danneggiate da Corsari, et Cesare
per quelle ha più spesa, che entrata, convenendo tenir
muniti li lochi di marina, et fare delle altre spese per
sicurtà sua. </p>
<p>Ha poi nell'Africa la Goletta di Tunis, Oran et Buzia,
le qual tre fortezze li dano spesa assai, et niuna
entrata. </p>
<p>Le Indie occidentali possedute al presente in buona
parte da Cesare, et che furono ritrovate da Cristoforo
Colombo del 1492 a tempo del Re Catholico,
contengono in sè grandissimo paese molto fertile et
molto ricco d'oro, la maggior longhezza sua, che è da
tramontana all'ostro, è di sette mille miglia, et la
maggior larghezza da levante al ponente, è circa il
quinto meno. </p>
<p>Questi Indie quando ultimamente furono ritrovate si
chiamorono, come hoggidì ancor si chiamano, il Mondo
novo, et questo credo, che avenisse, perchè a quelli
tempi non si havea notitia di quelle, et perchè Tholomeo
di questo paese non fa mentione alcuna. </p>
<p>Sono però state conosciute da assai più antichi auttori
di Tholomeo, imperochè Plinio et Diodoro Siculo fano
mentione di questi paesi, et Aristotele, ove parla de
<foreign lang="lat">mirabilibus naturae </foreign>  dice, che alcune navi de
Cartaginesi uscite del stretto di Zibelterra et navicando
per molti giorni verso Ponente ritrovorno un gran paese,
l'amenità et fertilità del quale li piacque tanto, che
si firmorono in detti lochi, dove poi condussero le mogli
sue, et dubitando, che altri navicando in quelle bande
non venissero a scacciarli, prohibirono, che alcuno non
vi potesse più venire. </p>
<p>Quelli lochi ne potevano adunque esser altri, che
questi, li quali hoggidì si chiamano il Mondo novo,
imperochè navicando dal stretto di Zibilterra verso
ponente non si trova altra Terra, che questa, la quale è
anco luntana dal stretto di Zibilterra per molte
giornate, imperochè dal detto stretto al Perù vi sono
4200 miglia. </p>
<p>A questi paesi dalla Spagna vanno ogn'anno 50 a 60
navilij non tutti al Perù, ma in diverse parti del detto
paese, conducono panni di lana et seta, et altre
sorte di merce et estrazeno oro et argento, del quale il
quinto è del Imperatore, et legno da medicina et alcune
altre cose, et sempre delli Spagnoli, che navicano a
questo viaggio ne rimangono molti in quelle parti, tanto
li diletta quel paese perchè è fertile et abondante di
ogni cosa, onde molti credeno, che per ciò meglio saria
per la Spagna, che 'l non fusse mai sta ritrovato,
perchè, se bene li è prohibito, ogni anno ne passano
molti. </p>
<p>Non vi soleva essere formento in questi paesi, ma li
habitanti, come intendo, si pascevano di radice et altre
cose, et quei terreno rende tanto, ch'io ho rispetto, et
non oso dirlo, pur io dirò, mi è stato affirmato da
persone, che vi sono state, che per uno, che si seminò
in quel principio si raccolseno 600, et che hora per
l'ordinario si raccoglie 250 fin 300 per uno. </p>
<p>L'utile, che di questi paesi cava sua Maestà non vi è
alcuno, che possi affirmare per certo, dicesi però, che
 'l Imperatore soleva havere più entrata libera di quelli
paesi, che della Spagna, ma per le controversie, che sono
nasciute tra li proprij Spagnoli in quelle bande,
l'imperatore da 5 o 6 anni in qua ne traze pochissimo
utile, et questi tumulti, che si sono suscitati in quelle
parti intendo esser successi perchè a molti Spagnoli
andati ad habitar di lì furono assignati per nome di
Cesare diversi terreni et lochi, dove si semina, et anco
si ritrova cavando quantità di oro et argento, delli
qual metali, come ho predetto, il quinto è
dell'imperatore. </p>
<p>A questi tali pare, che per il vicegerenti di Cesare sia
stato detto, che li detti terreni li sono ben stati
concessi in vita loro, ma non per li sui successori, come
pretendevano elli, onde essi sdegnati per questa causa
hanno abbandonato li cavar dell'oro, dicendo, che da poi
che li figlioli loro non sono per goder le loro fatiche,
vogliono più tosto lassar andar il tutto in ruina, che
affaticarsi per altri, onde ne è seguito et segue gran
danno all'Imperatore. </p>
<p>Ho voluto dire quel poco, che ho detto delle Indie
occidentali prima, ch'io parlassi delli altri Regni del
Imperatore, imperochè questi paesi sono in gran parte
dependenti dalle cose di Spagna. </p>
<p>Hora da quelli partendomi farò un grandissimo viaggio
in poche hora, imperochè venirò al presente al Regno di
Napoli. </p>
<p>Prima adunque dico, che questo Regno da Terracina, Terra
del Papa, che è sopra il mare Mediteraneo, circundando
intorno fino al fiume Tronto, che spande nei Colfo di
Venetia. che son li proprij sui confini volze
1320 miglia in circa, et da Terracina pur al Tronto per
via di terra tirrando una dritta linea sono miglia 130
in circa, talchè questo Regno in tutto vien ad esser
circundato da 1450 miglia. </p>
<p>Sono nel detto Regno Arcivescovati 15 et Vescovati
61, delli quali Sua Maestà ne elegge alcuni, et altri
sono eletti dal Pontefice, delli Arcivescovati il
maggiore, che è quel di Taranto, rende scudi 4500
d'entrata, in altri molto meno, talchè vi sono di
quelli, che non rendeno oltra scudi 150 in 200. </p>
<p>Delli vescovatj pochi sono, che diano da 1000 fin
2000 scudi d'entrata, et li altri cosi tenui, che molti
non arrivano nè anco a scudi 100 dico d'entrata. </p>
<p>Le città, castelli et casali di questo Regno sono
13.000 et tanti, et li fochi nelle fattioni sono
numerati per 400.000, ma intendo per ottima via, che in
fatto sono più di 600.000. </p>
<p>Alla marina da Gaeta, che è sopra il mare Mediteraneo
circuendo intorno il detto Regno fino a Francavilla et
Peschara, che sono sopra questo Colfo Adriatico, vi sono
38 Terre, che stano come guardiane di quel Regno, et
fra terra poi ne son molt'altre. </p>
<p>Questo Regno è molto ricco, et procede la ricchezza
sua, perchè 'l produce assai copia di biavi, oglij, vini,
gale, gottoni, risi, mandole, ma le principali sono la
gran copia di bestiami di ogni sorte, che vi nasce, le
sede di calavria, delle quali intendo, che ogni anno si
vende per scudi 500.000 et zaffarani delli quali
ogn'anno nascono per scudi 300.000. </p>
<p>La entrata che ne estraze l'Imperatore consiste fra
pagamenti fiscali, datij, tratte di biave, et cavalli,
sali, razza di canali, ferri, che si conducono nel Regno,
vini, et bestiami, che si estrazeno fori, tanto che con
tutto quello, che è augumentato per una numeratione di
fochi fatta novamente ascende a ducati 800.000 correnti
li quali stano alienati la maggior parte a X per cento,
parte sono sta concessi per li Re passati a diverse
persone, et parte anco per sua Maestà Cesarea. </p>
<p>Quelli, che restano liberi, vano tutti in pagare le 13
galere, che si tengono in quel Regno ordinariamente
computate le sei di Antonio Doria et doi del Marchese di
Terranova, in tener muniti et guardati li castelli et
altre fortezze, in pagar officiali et provisionati, fra
li quali vi sono molti greci forusciti, che quando fu
abbandonato Coron da Cesarei, perchè s'hanno mostrato
partiali dell'Imperatore, fuggirono della Morea,
dubitando della lor vita, alli quali Sua Maestà fa dare
scudi 4.000 all'anno. </p>
<p>Si pagano poi li huomini d'arme, che sono 1200, li
quali hanno 100 ducati all'anno per uno. </p>
<p>La maggior parte et alcuni 90 et dalli villani per li
alloggiamenti li vengono dati scudi 36, li qual
huomini d'arme sono obligati tenere tre cavalli per uno. </p>
<p>Si pagano poi ordinariamente 300 leggeri, delli quali
chi ha cinque, chi sei ducati per uno al mese et per li
allogiamenti dalli villani ducati 18 all'anno. </p>
<p>Si spendeno poi molti denari in fabriche et altre
occorrentie estraordinarie, come poste et altre simil
cose, sono anco pagati di questi denari li tre mille
fanti spagnoli, che per l'ordinario si sogliono tenere in
questo Regno tanto che delle entrate ordinarie Sua
Maestà fuori del Regno non si può servire di un scudo. </p>
<p>La entrata estraordinaria, che di questo Regno estraze
sua Maestà, è tanto varia et diversa dall'uno all'altro
anno, che mai si può determinatamente dire quanto la
sia, imperochè l'anno, che Cesare fu ultimamente a
Napoli et che poi passò in Franza, hebbe di donativo un
million et mezzo d'oro. </p>
<p>Ma passorono da poi alcuni anni, nelli quali non hebbe
cosa alcuna. </p>
<p>Computando mò un anno con l'altro per le informationi,
ch'io ho havuto da persona, che perfettamente intende le
cose di quel Regno, Cesare può estarne di tal donativi
scudi 250.000 a ragion di anno, li quali sono pagati
doi terzi dalli populi, et l'un terzo dalli Baroni et
Nobili di quei Regno, li quali si fanno aiutare in tal
pagamenti dalli sudditi et feudatarij sui. </p>
<p>Di questi denari Cesare si può servire per dove più li
piace, ma ben sempre con interesse, volendo servirsi
inanzi il tempo. </p>
<p>Di tal donativi, di alienatione di stati et altre
entrate vendute in quei Regno da sua Maestà, che sono
state per grandissima summa di denari Cesare dapoi che è
patrone di quel Regno dalla morte del Re Catholico fin
hora, che sono circa 31 anno, si ha valuto di esso
Regno, sì come per via certa intendo, per più di 25
milliona d'oro. </p>
<p>Pone sua Maestà anche quasi ogni anno con licentia
però del Pontefice qualche decima al Clero di quei
Regno, la qual però risponde poco, per esser poveri
quelli Ecclesiastici. </p>
<p>Havendo voluto intendere, se in quei Regno vi è
quantità di Navilij, delli quali occorendo Cesare si
potesse servire per causa di guerra, son informato, che
non vi sono se non quatro o cinque navi et tutti li altri
navilij picoli non atti a fattione alcuna. </p>
<p>Potria farsi bisognando in detto Regno per difesa di
quello, fanti numero 30.000 et cavalli X mila, li quali
cavalli sariano, sì come intendo, la maggior parte de
Nobili et della sola città di Napoli se ne
estraria la mita, ma volendo servirsi fuori del
Regno, non potria haver Cesare il terzo di dette genti. </p>
<p>L'animo di quelli Signori et populo verso la Maestà sua
al presente è così mal disposto per le tante ingiurie,
che hanno patito da quel vicerè, che più non si potria
dire, et tanto maggiormente si senteno ingiuriati et mal
trattati tutti quelli Sigri et populo, quanto, che le
querele sue fatte per diversi in suo nome da molti anni
in qua, et ultimamente per il Principe di Salerno, sono
state poste in poca o niuna consideratione appresso la
Maestà Sua, della qual cosa havendomi per nostre lettere
assai volte scritto alla Sublimità Vostra, non mi pare
al presente dir altro se non, che da tutti li
gentilhuomini Napolitani, che sono a quella corte et che
serveno Sua Maestà, li quali ogni dì praticavano in
casa mia molto domesticamente, ho udito fare per questa
causa le più crudel lamentationi contra di Cesare, che
sia possibile ad imarginarsi, tanto che molte volte li ho
veduto parlare con le lachrime agli occhi et con tanta
passione, che mi movevano a gran pietà. </p>
<p>Il Principe di Salerno che è in tanto favore appresso
quel Regno, come si sa, et che per nome di quello, come
è predetto, venne a Cesare, vive hoggidì anco lui assai
mal contento, imperochè si ritrova haver fatto con sua
Maestà lunghissimo servitio, per il quale ha consumato
molta facultà et impegnato una buona parte delle entrate
sue, et oltra che non ha mai havuto ricompensa alcuna
dalla Maestà sua, hora con l'essere venuto a quella
corte per nome del Regno, si ritrova haver perso quella
poca speranza, che li restava di poter ottener un giorno
qualche favore dall'Imperatore, imperochè havendo sua
Maestà vedutolo troppo esistimato da quel Regno, et che
esso Principe come capo degli altri ha voluto venir a far
querella contra quel vicerè, ha preso qualche sospetto
sopra di lui, et per ciò l'ha tenuto come sa la
Serenità Vostra un anno continuo a quella corte, nella
quale, sì come di prima era honorato et visitato da tutti
quelli Signori et cavalieri, così in detto tempo da
Italiani in fuori, non è sta guardato da alcuno et
specialmente da Spagnoli, li quali non sono mai stati a
ritrovarlo all'alloggiamento suo, et incontrandolo in
strada li voltavano le spalle per non salutarlo tenendosi
tutti offesi di lui, perchè era venuto a fare querela
contra quel vicerè, che è Spagnolo et di casa di
Toledo, che è delle prime di Spagna, onde esso
Principe, che si ritrovava mal contento, non poteva fare,
che con molti sui confidenti non dimostrasse la passione
sua, la quale era grandissima, sì come da molti mi è
stato riferito. </p>
<p>Questo Principe dimostra amare estremamente questa
Illustrissima Republica et desiderare di morir un giorno
con l'armi in mano alli servitij soi, di questa sua
intentione ho havuto tante et così efficaci relationi,
che io ardirei affirmare alla Serenità Vostra, che forse
in Italia non vi sia altro Principe più devoto di questo
Illustrissimo Stato, che lui, et so, che molte volte ha
havuto a dire, che 'l si contenteria perder il suo stato
per servitio della Sublimità Vostra. </p>
<p>Tal cosa più volte mi ha affirmato m. Bernardo Tasso
secretario suo, et dettomi che lui altre volte fu in
questa città per praticare di condurlo alli servitij di
Vostra Serenità co 'l grado di Capitano delle fanterie. </p>
<p>Questo è Principe per fama molto amato et appretiato
universalmente da tutto il Regno di Napoli, è savio,
modesto, prudente et accorto, et da quelli, che lo
praticano tenuto in molto conto, et per tre o quatro
volte, ch'io ho parlato seco, io certamente ho concetto
buona opinione di lui. </p>
<p>Volendosi partire da quella corte venne a visitarmi a
casa, et mi usò molte amorevoli parole verso questo
Eccellentissimo Dominio. </p>
<p>Io dapoi andai a fare l'istesso officio con Sua
Eccellentia nè mai ho mancato di usarli tutte quelle
più amorevoli parole et dimostrationi, che ho potuto,
per mantenerlo in quella buona dispositione, che 'l vedea
havere verso la Serenità Vostra. </p>
<p>Queste cose in tal proposito mi ha parso ben dire alla
Sublimità Vostra et a Vostre Eccellentissime Signorie,
acciochè in qualche occasione possino poner quanto ho
detto in quella consideratione, che li parerà. </p>
<p>Havendo parlato dell'animo delli Signori et populo di
quel Regno verso di Cesare, mi par anco di non tacere
quello, che ho inteso da persona savia et molto ben
informata di quelle cose, cioè che quelli populi
voluntieri voriano essere sotto la protettione di questo
Eccellentissimo Stato, ma che li nobili et Signori per la
maggior parte, se ben anche loro ne hanno qualche
inclinatione, non si risolveriano così facilmente di
venirvi, perchè loro sono di natura alquanto soperbi et
altieri, et sono informati, che questa Illustrissima
Republica fa più conto del populo minuto, che della
nobiltà, et che più tosto studia in abbassare, che in
esaltare li uomini delle città sue, et che noi
gentilhuomini Venetiani facemo poca stima delli
gentilhuomini di Terra ferma, che sono nelle città della
Serenità Vostra, et che detti nobili non possono mai
sperare di haver utile, ni honore alcuno da questa
Republica, onde non sanno che bene poter havere
quando li fussero soggetti, io a chi me ne ha parlato mi
so ben sforciato, di levarli questa impressione,
dicendoli, che li nobili delle città soggette a questo
Illustrissimo Dominio sono sempre appretiati et honorati
molto da tutti i nobili Venetiani, et che con li
occasioni non si manca di darli grado et utile secondo li
profession loro, ma essendo loro informati altramente, è
difficil cosa poterli rimovere da questa sua opinione et
massime, che in parte è vero quello, che credono, et Dio
volesse, che fusse in tutto falsa tale oppositione, che
si fa a questa Republica, ch'io crederei per certo, che a
qualche tempo la fusse per venire a molto maggiore
grandezza di quello la è, se ben spero nella Divina
Maestà, che la serà sempre grande, et a questa
oppositione si potria anco in gran parte rimediare con
diversi mezzi, che dalla somma prudentia della Serenità
Vostra et di Vostre Eccellentissime Signorie possono
molto bene esser considerati. </p>
<p>Volendo finir di parlare delli stati hereditarij del
Imperatore mi resta solamente dire del Regno di Sicilia,
del quale hora parlerò, quanto mi parerà che si
convenghi, dicendo prima, che sotto di sè soleva havere
per inanzi l'Isola di Maltha et quella del Gozzo, le
quali già pochi anni da sua Maestà furono date alla
Religion di Rhodi con la fortezza di Tripoli di Barbaria,
talchè hora resta senza haver alcun altro loco sotto di
se. </p>
<p>Questa Isola volge miglia 650. </p>
<p>È posta, come sa Vostra Serenità, nel mare Mediteraneo
et nelli ultimi termini della Italia alla quale è cosi
propinqua, che al faro di Messina non è luntana dalla
Terra ferma in alcuni lochi oltra tre miglia, onde è
opinione di molti, che antiquamente la fusse congionta
con la Italia. </p>
<p>È questa Isola in qualche parte piana, ma per il più
è piena di colline et monti, ma quasi tutti fruttiferi,
et li terreni sono ivi così fertili, che se quelli
habitanti per uno, che seminano nelli lochi propingui al
mare, non arcoglieno 12 fin 16 et nelli lochi fra
terra, che loro chiamano Terra di Montagna, non
arcoglieno 25, 30 fin 40 per uno, pare a loro non
havere buon raccolto, et quando è buonissimo arcolto
sono, per quanto intendo, delle terre, che rendono fino
90 et 100 per uno, onde non è da meravigliarsi, se
antiquamente questa Isola si chiamava granaro di Roma. </p>
<p>Sono in questo Regno tre Arcivescovati, delli quali
quello di Montereale, che è al presente del Cardinal
Farnese, rende 16 in 18.000 scudi all'anno d'entrata,
et delli altri doi uno 5 o 6.000 et l'altro 3.000
in circa. </p>
<p>Vi sono poi 6 Vescovati, che rendono da doi fin
4.000. scudi di entrata, et 27 Abbatie, che
dano qual più et qual manco entrata, et la maggiore è
di scudi do mille. </p>
<p>Non mancano poi di altri beneficij di minor importanza,
talchè ponendosi insieme tutta questa entrata
ecclesiastica, potriano render circa 80.000 scudi
d'entrata a ragion di anno, et tutti questi beneficij
sono conferiti dall'Imperatore. </p>
<p>Sono in questa Isola sei Marchesi, che il maggiore ha di
entrata scudi 14.000 et il minore scudi 6.000. </p>
<p>Vi sono poi X Conti, che il minore ha d'entrata sei in
7.000 et alcuni hanno per le informationi, che ho
havuto, fino a 25 et 30.000. </p>
<p>La entrata ordinaria, che l'Imperatore soleva havere di
questa Isola, era di circa scudi 160.000, computando
50.000 scudi, che per l'ordinario solevan donare ogni
anno al Re quelli habitanti, ma dal 34 in qua pare, che
quelli vicerè hanno usato convocare pariamenti, et
essortare essi habitanti ad augumentare il detto donativo
delli 50.000 scudi, onde con questo mezzo si è tanto
accresciuto, che un anno per l'altro ha da poi dato alla
Maestà sua scudi 130.000 all'anno, et per quanto
intendo, di tutti questi donativi, et servitij così
ordinarij, come estraordinarij una parte vien pagata per
il brazzo spirituale, l'altra per li Signori et la terza
per li populi di quel Regno. </p>
<p>Vi è poi un'altra cosa estraordinaria, la quale è
incerta, perchè secondo li anni hora da molto maggiore
et alle volte molto minore entrata a Sua Maestà, et
questa è la estrattione di formenti, imperochè sopro
ogni salma di grano, che si traze da quella Isola, Sua
Maestà può metter tanta nova imposta, quanto li pare,
et hora ne mette più, hora meno secondo che giudica
essere l'util suo, havendo anco qualche consideratione et
rispetto a quelli, che hanno la entrata di grano; pure
già pochi anni, et credo fusse del 1539. </p>
<p>Questa nova imposta fu di scudi 4 per salma, nel qual
anno solo l'Imperatore ne estrasse più di scudi
450.000 di ragion di questa tratta, però molti altri
anni non ha imposto più che hora uno et hora doi scudi
per salma, onde si fa conto che rifacendo un anno
l'altro, di questa ragione Sua Maestà possa estrazer
120.000 scudi in circa all'anno, perchè anco sono
degli anni, che detta nova imposta non si può mettere,
no havendo libertà il Re per li statuti di quel Regno
d'imponer gravezza alcuna sopra l'estrattione di grani,
se il precio dei formento non eccede tarri 18 la salma,
ma in questo li officiali Regij procurando l'utile di sua
Maestà molte volte hanno usato alcune industrie facendo
far sotto mano qualche compreda o fiata o vera di poca
quantità di grano a precio maggiore delli tarri
18 la salma, et con tal occasione se ben per
l'ordinario il formento fusse stato a minor precio, li
vicerè hanno messo la nova imposta, la quale, per quanto
ho inteso, qualche volta si pone tanto eccessiva, che è
maggiore essa imposta, che il valor del grano. </p>
<p>Del che si lamentano assai li Signori et Nobili, che
hanno l'entrate dei grani, imperochè per tanto minor
precio convengono vendere il formento di quel fariano,
quanto è la gravezza della nova imposta, la quale quanto
è maggiore, tanto anco è minore il spazzamento delli
grani, onde per tal causa alcune volte si hanno doluto
con l'Imperatore delli sui vicerè, ma Cesare escusando
essi vicerè et se stesso, ha sempre risposto, che non lo
fa per util suo, ma per tener abundantia di grano nella
Sicilia in beneficio di quel populo, dicendo, che non
essendovi gravezza sù le tratte, usciriano troppo
formenti de l'Isola et per consequente si fariano più
chari, et con risponder in questa forma Sua Maestà si è
sempre talmente honestata, che essi Signori et nobili han
poco saputo che replicare. </p>
<p>Et questo non restarò di dire, che per l'informatione
ho havuto, mettendo un anno con l'altro si estrazeno da
quell'Isola 130 fin 140.000 salme di grano, a ragion
di anno, et l'Isola resta però sempre fornita di
formento per un anno et mezzo. </p>
<p>Quello adunque che estraze Cesare di queste nove imposte
aggionto con la entrata ordinaria et con l'accrescimento
del donativo fa il compimento di 360.000 scudi all'anno
in circa, oltra li quali traze sua Maestà per molte
compositioni di delitti et per beni di delinquenti
confiscati nella Regia corte X mila scudi all'anno in
circa. </p>
<p>Di queste entrate si paga prima il vicerè, al quale
Cesare al presente da scudi 4.000 all'anno, che prima
non soleva dare se non 2500 et molti altri presidenti
et officiali di quel Regno, talchè la spesa di tutti
questi è di 25.000 scudi in circa. </p>
<p>Scodeno anchora da quella camera li sui pagamenti X
galee, delle quali 4 sono dell'istesso Regno, doi del
Marchese di Terranova, do del Signor di Monaco et doi del
Capitan Cicalla, delle qual dieci galee è Capitano Don
Cabriel Rehequisens Siciliano, benchè di origine
Casthellano. </p>
<p>Queste galee sono tutte armate di sforciati, et hanno
scudi 500 per una al mese, talchè monta la spesa delle
dette scudi 60.000 all'anno. </p>
<p>Delli denari di questo Regno fino adesso Sua Maestà ha
mantenuto anco la spesa, che la fa per la custodia della
goletta di Tunis, nella quale, come intendo, vi vano ogni
anno appresso scudi 50.000 Ha speso anco
l'Imperatore da alcuni anni in qua circa tre mille ducati
all'anno nel mandar cavalli et officiali per l'Isola per
causa di estirpare molti delinquenti et fuoriusciti, che
ivi habitano contra il volere di Sua Maestà.</p>
<p>Ponendosi insieme tutte le spese dette di sopra, le
quali sono certe, fano scudi 138.000.</p>
<p>In questo Regno la Maestà sua non tiene guarnisone
ordinaria di Cavalli, nè di fanteria, ma secondo che è
stato bisogno, ha condotto quando tre mille, quando più,
et quando minor numero di fanti spagnoli, oltra molti del
Regno, alli quali in questa occasione si ha dato
stipendio. </p>
<p>Oltra di questo a tempo, che si è invaso quel Regno, o
che li sia qualche manifesta sospitione, sono obligati
quelli Signori titulati, li Baroni, Vassali et feudatarij
servire a proprie sue spese con certo numero di cavalli
et huomini armati alla leggera personalmente quattro mesi
dell'anno, et perchè da certo tempo in qua per le
occasioni, che si sono offerte, la Regia corte ha
convenuto molte volte addimandare questo servitio, et
molti delli Baroni, feudatarij over signori titulati non
si sono trovati in ordine, quelli vicerè si hanno
contentato in cambio di questo servitio havere da
ciascuno delli predetti per ogni cavallo, che è
obligato, di dare scudi 25 per poter con tal denari
stipendiarne un altro, offerendosi il bisogno.</p>
<p>Delli altri denari, che si trazeno di questo Regno, si
pagano molte volte li soldati, che si tengono in
Lombardia et altri lochi secondo le occasioni, et si
soviene a molte altre necessità, che occorreno in Italia
et fuori.</p>
<p>Sono sempre nelli porti di Messina et Palermo gran
quantità di navi et altri vasseli, talchè sua Maestà
in un bisogno potria armarne.</p>
<p>Di gente da guerra.</p>
<p>L'animo di quelli sudditi verso Cesare.</p>
<p>Havendo finito di parlare delli stati hereditarij
dell'Imperatore al presente dirò di quello di Milano,
che hora è posseduto da sua Maestà.</p>
<p>Questo stato, come membro dell'Imperio essendo mancata
la casa Sforzesca per la morte di Francesco Maria Duca di
Milano, è pervenuto nell'Imperatore, il qual per li
ordeni di esso Imperio doveva et deve di tal stato
investire un altro Duca, il che promise anco a questa
Illustrissima Republica più volte di voler fare, come sa
molto bene la Serenità Vostra. </p>
<p>Sono però 13 anni, che lo possede ni ha voluto fin
hora investire alcuno. </p>
<p>Et questo ha fatto sì perchè quel stato è troppo
bello, ricco, et la vera porta d'Italia, come perchè
dandolo ad altri li pareva, che fusse facil cosa, che 'l
cadesse poi nelle mani di Franza, onde li sui Regni di
Napoli et Sicilia restassero poi poco sicuri, per questa
causa intendo, che, come sempre ha havuto in animo di far
così, ultimamente ha di quello investito il Principe suo
figliolo, et per quanto mi è stato affirmato da persona
grande, se ben adesso solamente si è publicata detta
investitura, fu però fatta inanzi, che Sua Maestà
questa ultima volta partisse di Spagna, onde uno istesso
venirà ad esser hora Re di Napoli, Re di Sicilia et Duca
di Milano, oltra che serà patrone di molti altri Regni
et stati fuor d'Italia, et se ben per la pace ultima, che
l'Imperatore fece con il morto Re Francesco di Franza
pareva, che 'l volesse intravenendo le nozze dar esso
stato al Duca d'Orliens, vi erano però tante conditioni
et tanti intrichi che sì come è opinione universale,
Cesare non li harria mai dato le fortezze in libertà
sua, et io so per ottima via, che la Maestà sua dopo
fatta questa pace con il Re di Franza addimandò il parer
di Don Ferrante circa la alienatione del detto stato, il
quale per uno suo agente mandò a referire quanto sentiva
in questa materia alla Maestà sua, al qual agente, che
voleva parlare a Cesare in questo proposito (essendo in
questo mezzo già morto il Duca d'Orliens) sua Maestà
disse, ringratio Dio, che mi ha liberato per buona via di
così gran travaglio, et tal cosa ho io saputo
dall'istesso agente. </p>
<p>Questo stato fu antiquamente governato dalli Arcivescovi
di Milano, et anco un tempo fu governato da quelli di
Milano, che si governavano a Republica, et all'hora esso
stato non era membro di Imperio, ma essendo nata una gran
discordia in Milano fra le famiglie della Torre et
Visconti, si venne all'armi, prevalsero i Visconti, et a
questo modo uno di quella famiglia si fece Signor di
Milano, al quale successero in questo Dominio anco li
heredi sui. </p> <p>Questi nel principio non pigliorono
investitura alcuna dall'Imperatore fino a Gian Galeazzo
padre di Filippo, nel quale mancò la linea di Visconti,
che parendoli la famiglia sua non esser entrata
giuridicamente in possesso di quel Ducato, per acquistare
qualche legitimo titulo, volse esser investito di questo
stato dall'Imperatore _ _ _.</p>
<p>Francesco Sforza, che dapoi morto Filippo con l'aiuto di
Vostra Serenità si fece Duca di Milano, tentò ancor lui
di pigliare la investitura dall'Imperatore, che si
trovò a quel tempo, ma perchè li furno
dimandati per tal causa scudi 200.000, lui non la volse
pigliare, ma essendo huomo molto bellicoso chiamati tutti
li sui Capitani et soldati, fattosi portare in presentia
loro 200.000 scudi, li disse: Io voglio donar a voi
questi denari, et come da voi conosco questo stato, così
da voi, et non da altri, mi pare pigliar la investitura
di quello, sapendo, che me lo mantenirete, et divise poi
tutti quelli denari fra essi capitani et soldati. </p>
<p>Uno però delli Sforza pigliò dapoi l'investitura da
Massimiliano Imperatore.</p>
<p>Le qualità di questo stato non accade, ch'io
dechiarisca alla Serenità Vostra, perchè essendoli
così propinguo, ella lo intende molto meglio di me,
dirò adunque delle entrate solamente, che di quello
estraze Sua Maestà così ordinarie come estraordinarie,
et della spesa, che la fa per il detto stato,
governandomi per le informationi, che meglior ho potuto
havere.</p>
<p>Le entrate ordinarie del stato di Milano al presente
sono di scudi 300.000 in circa a ragion di anno, delli
quali 50.000 vengono dispensati fra il duca Ottavio
Farnese, li heredi delli Marchesi del Vasto et Peschara
et la Duchessa hora di Lorena, che fu di prima moglie,
del ultimo Duca di Milano, et alcuni altri. </p>
<p>Sono poi stati alienati altri scudi 50.000.</p>
<p>Il restante, che sono circa 200.000 scudi sono
obligati, per quanto ho inteso, a diversi mercadanti, che
hanno servito di denari Sua Maestà anchora per tre anni.</p>
<p>Di estraordinario ne cava poi l'Imperatore più un'anno
che l'altro secondo l'arbitrio et volontà sua. </p>
<p>L'anno, che principiò la guerra Germanica, Cesare li
impose uno taglione di scudi 200.000 da esserli pagati
in un anno, et ultimamente in Augusta li impose scudi
400.000. li quali volse, che li fussero pagati in 15
mesi, et come è guerra in Piemonte, li mette anco
maggior gravezza, onde si potria raggionare, che aiutando
un anno l'altro Cesare estraordinariamente ne cavasse
scudi 300.000 in circa all'anno, che sana 600.000
scudi fra l'ordinario et estraordinario. </p>
<p>Questi taglioni o donativi Cesare li addimanda in
denari, et li sudditi poi se li estrazeno fra loro per
quella via, che li par migliore. </p>
<p>La città sola di Milano pagava doi quinti di ogni
impositione inanzi che Piacenza se li congiongesse, et il
resto de 'l stato li tre quinti, hora che Piacenza ne
pagherà il decimo, secondo che si è convenuto, li altri
del stato pagherano tanto meno. </p>
<p>La città di Milano sole fra se cavar la sua portione
delli donativi per diverse vie, secondo che li pare più
espediente, et l'anno passato la cavò con metter
una grossa imposta sopra la masena, ma le altre Terre
de 'l stato la estrazeno per via di estimo, si lamentano
questi Milanesi continuamente et si doleno spesse volte
con Cesare di esser troppo aggravati, ma li giovano poco
queste sue querele.</p>
<p>Le spese, che ha Cesare per questo stato, sono
grandissime, imperochè, come sa la Serenità Vostra, si
conviene tenere molte fortezze munite, si fortificano
continuamente diversi loci, si tengono per l'ordinario
molti fanti et cavalli leggeri in questo stato, et hora
serà maggiore, che si convenirà pagare li 250 huomini
d'arme ordinati ultimamente. </p>
<p>Vi sono poi infinite et continue suspitioni di guerra in
quelli confini, che fanno spendere gran quantità di
denari. </p>
<p>Tali spese non si possono determinatamente dire quante
siano, perchè secondo le occasioni sono maggiori et
minori.</p>
<p>Questo si potrà ben concludere, che quasi tutte quelle,
che di ordinario et di estraordinario può cavar Cesare
da quel stato, lo spenda anco per il stato istesso et
molti anni convien anco soccorrer a tal spese con altri
denari.</p>
<p>Le entrate ordinarie di tutti li stati sopranarrati,
ponendole insieme a ragion di anno summano in tutto scudi
tre milliona quatrocento et cinque mille. </p>
<p>Le estraordinarie veramente, ponendo quelle delle Indie
un'anno per l'altro a discrettione per scudi 300.000.
fariano in tutto scudi un million seicento et nonanta
mille, talchè ponendole insieme sariano scudi cinque
milliona et nonanta cinque mille, delli qual tutti denari
Cesare fuor delli proprij stati, dove sono le entrate non
si po servire oltra un million d'oro in circa a ragioni
di anno, ma la Maestà sua molte volte spende in un anno
il sopravanzo di tre, come intraviene hora, che le
entrate estraordinarie di Spagna fino al
1551 sono già spese, perchè sono obligati
via tutti li denari delle corte, che si sono fatti
novamente, et parimente sono già spese le entrate
estraordinarie della Fiandra, di Napoli et Sicilia et
quelli di Milano almeno fino tutto l'anno presente, onde
si conclude, che Cesare si ritrova al presente in molta
stretezza di denari, pure si crede, che presto ponerà
nova gravezza nella Fiandra, et bisognando ne rinoverà
anco delle altre nelli sui stati d'Italia, massime con
questa occasione della venuta del Principe, et si ben
essi stati li prometterano denari con tempi, non si
curerà la Maestà sua bisognandoli di patire ogni
interesse, come è di costume suo per servirsene.</p>
<p>Fra tutti questi sui stati ritrovo, che Cesare per
l'ordinario tiene, come particolarmente alli sui loci si
ha detto, in tutto galee sempre armate et pagate,
computatando quelle del Principe Doria, fino al numero di
58, le quali solevano essere tutte sforciate, ma al
presente molte di quelle di esso Principe sono di buona
voglia, havendolo ben convenuto fare per necessità,
essendoli fuggiti assai galeoti sforzati nel caso del
Fiesco. </p>
<p>Le quatro della Religione di Rhodi si po dir anco, che
siano di sua Maestà, perchè di quelle si può servir
quando vuole, onde sariano in tutto 62.</p>
<p>Ha poi corpi pur di galee disarmate, delli quali in un
bisogno potria servirsi fino al numero di 16, cioè 4
in Spagna, 6 in Genoa, 3 in Napoli et 3 in Sicilia. </p>
<p>Nè altro corpo di galea ho potuto intendere, che habbi
sua Maestà, nè che da novo si ne fabrichi alcuno.</p>
<p>Volendo intender bene quanta veramente sia la potentia
et le forze di questo Principe, a me pare, che bisogni
oltra il sapere le cose delli proprij sui stati (del!i
quali di sopra si è detto per opinion mia assai
sufficientemente) indagar anco bene, se vi sono delli
altri Principi, delli quali Sua Maestà possi disponere
et servirsene occorendoli bisogno, et essendone veder
bene quali siano elli, et poi considerare quello, che
ancor sua Maestà possi nella Germania come Imperatore. </p>
<p>Lassando adunque per hora questa ultima parte, perchè
il parlare di Germania mi convien condur a ragionare di
molte altre cose, dirò al presente di quelli Principi,
delli stati et forze, di quali l'Imperatore per giudicio
mio si po servir non manco, che delle proprie cose sue.</p>
<p>Vi è prima il Serenissimo Re di Romani, suo fratello,
dico fratello, perchè la natura ge l'ha dato per tale,
ma considerata la estrema riverentia, che esso Re porta
alla Cesarea Maestà sua, si potria più propriamente
chiamarlo figliolo, o più tosto vassalo, imperochè non
li parla mai, se non con infinito rispetto, con cavarli
di beretta et con mille riverentie, non delibera egli
alcuna cosa, che sia di qualche importantia senza il
conseglio di Cesare, nè dapoi deliberata le esequisce
mai senza la voluntà sua, onde si po veramente dire, che
l'osservi l'imperatore come padre et maggiore, imperochè
non è cosa alcuna, che richiedendogliela Cesare esso Re
non facci più che voluntieri, et non occore mai, che non
l'obbidisca puntalmente in tutte le dimande sue, tanto
che si po concluder, che niente più l'Imperator possi
disponere delli proprij sui stati, che di quelli di esso
Serenissimo Re. </p>
<p>Quali siano questi stati, quanto longhi et continuati
confini habbino con quelli della Sublimità Vostra
et quanta sia l'entrata et potentia di esso Re, io non
prenderò fatica nel dechiarirlo altrimente, riportandomi
alla relatione ultimamente fatta dal Clarissimo m.
Lorenzo Contarini. </p>
<p>Questo non restarò di dire, che il detto Re, sì come
egli osserva l'Imperatore, così è tanto amato da lui,
che non è possibile dir più, et dico tanto, che un
giorno Cesare ad esso Re, che li disse, che sua Maestà
era fatta canuta, rispose, che tutti quelli peli li erano
venuti bianchi per li pensieri et travagli, che l' havea
patito per l'amore, che 'l portava a Lui et a sui
figlioli. </p>
<p>Gran cosa per certo e merivigliosa è questa, che in doi
Principi, che sono così diversi di natura et di costume,
vi sia un così estremo amore, et tanta uniformità di
volere, imperochè Cesare è sempre grave con ogn'uno per
grande che 'l sia, il Re domestico et piacevol sempre con
ogni bassa qualità di persona. </p>
<p>L'imperatore è di pochissime parole, nè mai quasi, con
che negocia, ragiona d'altro, che della proposta materia. </p>
<p>Il Re è sempre così abundante di parole, che mai non
cessano di parlare, talchè se uno va a negociar seco,
entra dopo in mille ragionamenti in tutto luntani da
quello, che si ha trattato, che molte volte al Clarissimo
Contarini et me fra le altre è intravenuto volendo tre o
quatro volte pigliare licentia da Sua Maestà l'esser da
lei intratenuti con entrare in novo ragionamento di
pochissima importantia, oltra che molte volte principia
ragionar d'altro inanzi che si li dica quello, che si
vuol negociar seco. </p>
<p>L'imperatore è prudente et riservato nel parlare, et
asconde molte cose, che ha nel petto. </p>
<p>Il Re parla più liberamente et difficilmente si tiene
di dire quello, che ha nel core. </p>
<p>Cesare come non è in guerra, ha piacere di star quasi
sempre in riposo et di dormire lungamente. </p>
<p>Il Re vuol sempre stare in esercitio, et è così
vigilante, che quasi sempre si leva inanzi il giorno, et
in fine per non multiplicar più in questa comparatione,
dico, che come maggior conformità di volere forse non si
ritrova hoggidì fra dui altri fratelli, così ne anco
maggior disparità di natura et di costume.</p>
<p>L'imperatore si può servir anco assai delle cose del Re
di Portugallo, et altrevolte si ne ha anco servito, così
di denari, come all' imprese contra l'Africa di
molte navi et monitioni, de 'l che non è da
meravigliarsi, essendo Sue Maestà congionte con tanti
legami di parentado come sono fra loro, et continuando il
novo congiongersi ogni giorno, come si fa, imperochè per
non parlare di cose più antique, il Re Emanuel padre del
presente Re di Portugallo hebbe tre moglie, doi delle
quali furono sorelle della madre di Cesare, et la terza
fu propria sorella dell'Imperatore, che è, come
predissi, al presente relitta di Francesco Re di Franza,
et con tutti queste tre donne hebbe figlioli, tanto che
il presente Re di Portugallo per essere figliolo di una
delle soprade amite di Cesare, viene ad esserli germano,
una sorella de 'l quale Cesare poi prese per moglie, et
esso Re ne prese un'altra del Imperator, onde vengono ad
essere germani et doppi cognati, li qual legami non
parendo, che ancor bastassero, si sono dapoi fatti doppi
consoceri, havendo il Principe di Spagna havuto per
moglie una figlia di esso Re, et il Principe di
Portugallo una dell'Imperator, la qual però per la poca
età di ambidoi non è ancor tradotta. </p>
<p>Si po adunque facilmente credere, che in qualche
occasione Cesare et di denari et di navilij seria servito
del detto Re, la potenzia del quale è della sorte, che
ben intende la Serenità Vostra.</p>
<p>Del Duca di Savoia, che per le moglie morte è cognato
dell'Imperatore, accade poco dirne, perchè è pur troppo
palese, che se ben hora puol poco, non fa, nè ha fatto
mai se non quanto vuole et ha voluto Cesare, il che ha
causato principalmente, che l'habbi perso il stato suo,
si contenta però esso Duca più tosto star nel mal
termine, che si ritrova al presente, che partirsi dal
volere di sua Maestà.</p>
<p>Se bene la Maestà sua prima li assignò 40.000 scudi
d'entrata fra lui et la moglie, la qual morta ge ne levò
20 et delli altri 20 hora non li sono pagati se non
6.000, che si dano al Principe suo figliolo, che sta
alla corte dell'Imperatore, dico, che si contenta più
tosto stare a questo modo, perchè il Christianissimo li
ha voluto più volte fare molti buoni partiti, et li
faria anchora di darli nella Franza tanto altro stato,
quanto tiene, del suo, et con assai maggior entrata, et
dare anco la sorella per moglie al principe suo figliolo,
non dimeno esso Duca non ha mai voluto accettare
alcuno di questi partiti, vedendo questa non essere
voluntà dell'Imperatore, il quale per alcun modo non
vole, che 'l Piemonte resti in mano di Franza, et per
quanto da buon loco ho inteso, non per altra causa Cesare
tiene appresso di sè il Principe di Piemonte, che per
timore, che stando a casa, un giorno vedendo, che 'l
ricuperare il stato va troppo alla lunga, non li venisse
voglia di pigliare qualche partito, che li fusse offerto
da Franza.</p>
<p>La Duchessa di Lorena, che come tutrice del figliolo
governa adesso quel stato, fu figliola, come predissi
d'una sorella dell'Imperatore.</p>
<p>Costei parimente tanto opera nelle cose sue, quanto da
Sua Maestà li vien ordinato, della quale ragionandosi un
giorno, il Marchese di Marignano mi disse, Sì come la
Duchessa di Savoia per voler sempre adherire alli voleri
dell'Imperatore fu causa, che 'l Re di Franza levò il
stato al Duca suo marito, così occaderà anco di costei,
imperochè intendo, che hora ella ha deliberato di
fortificare alcuni sui lochi nelli confini di Franza.</p>
<p>Il Re di questo prenderà sospetto, et di facile per tal
causa movendosi la priverà de 'l stato.</p>
<p>Venirò hora alli Signori d'Italia, et con mio non poco
discontento dirò, che oltra, che Cesare è patrone della
maggior parte di quella, li pochi Principi et Terre, che
restan liberi, eccettuati il Pontefice, se ben anche egli
in qualche parte dependente per essere il Duca Ottavio
genero di Sua Maestà, questa Illustrissima Republica et
in certo modo il Duca di Ferrara, tutti li altri sono o
vassali o dependenti et alcuni come servitori della
Maestà Sua.</p>
<p>Voglio principiare a parlar di Ferrara per essere più
propinqua a questa città. </p>
<p>Questo Duca per il vero non è in tutto dependente dalla
Maestà Sua, nè per quanto credo io, ama molto la sua
grandezza per li rispetti, che ben intende la Serenità
Vostra, tiene però et ha tenuto per molti anni Don
Francesco suo fratello alli servitij dell'Imperatore et
hora doi anni essendosi lui partito da Ratisbona poco
contento, perchè era mal riconosciuto da Sua Maestà,
volse esso Duca, che in ogni modo lui se ne ritornasse,
come fece, è poi per conto di Modena et Reggio Vassalo
del Imperio, perchè havendo havuto da Cesare la
sententia di queste Terre in favor suo, prese
l'investitura da sua Maestà.</p>
<p>Non manca questo Duca di aiutar Cesare in qualche sua
occorrentia, se ben, come seguì nella guerra di
Germania, che li mandò Don Alfonso suo fratello con
150 leggeri, Sua Maestà però ge ne havea dimandato
300, et a questo proposito non mi par restar di dire,
che esso Duca, sì come mi riferì l'Ariosto
all'hora orator suo, mandò in quel tempo un suo huomo in
posta a Ratisbona, perchè lo escusasse con Cesare, che
non havea potuto fare tutti li 300 cavalli secondo il
desiderio di sua Maestà, perchè nell'istesso tempo si
facevano molti leggeri per tutta Italia, al che come mi
disse il detto oratore, Cesare in loco ringratiare il
Duca rispose a questo huomo suo solamente sia alla buon
hora, scrivete al Duca, che veda di fare li altri, di
questa risposta esso Orator rimase mal satisfatto,
perchè li pareva a questo modo, che l'Imperatore non
conosce dal Duca suo questi cavalli per cortesia, ma li
pareva, che li havesse a fare come obligato, perilchè
parlandomi, come facea molto confidentemente, mi disse,
che l'havea deliberato lassarsi modestamente intendere a
Monsignor di Granvella, dicendoli, che Duca accommodava
ben Cesare voluntieri di questi cavalli, ma che li saria
grato, che tal cosa fusse riconosciuta per cortesia, et
non ricevuta quasi come per obligatione, et perchè così
ragionando io li dissi, che non vedea, che ben li potesse
succedere da questo officio, mi rispose, Questa è la
voluntà del Duca, perchè non si facendo così Cesare
per l'ordinario in ogni occasione vorria, che come
obligato ge ne mandasse delli altri. </p>
<p>Serve adunque et converrà servire la Maestà sua anche
esso Duca, se ben forse non troppo voluntieri, dico non
troppo voluntieri, perchè nelli raggionamenti, che ho
havuto con li sui Oratori, ho sempre chiaramente
compreso, che 'l non habbi, come ho predetto, molto buona
inclinatione verso di Cesare, ma ben ottima verso il Re
Christianissimo et forse non così cattiva verso questo
Illustrissimo Stato, come so esser di qui commune
opinione, imperochè molte volte esso Ariosto, che come
predissi, molto confidentemente parlava meco, et era
persona ingenua et veridica, mi diceva, che 'l vorria
haver veduto qualche buona intelligentia et
confederatione fra il Duca suo et questo Illustrissimo
Stato, soggiongendo. che a lui harria parso dover esser
cosa utile per ambidoi, che il detto Duca con qualche
honorevole conditione servisse nella militia la Serenità
Vostra, la qual cosa esso orator mostrava desiderar
molto. </p>
<p>L'Arcivescovo di Santità Severina, che al presente è
appresso l'Imperatore Ambassator di sua Eccellentia,
anche egli un giorno ragionando meco a certo proposito di
confederatione, che si diceva trattarsi fra il Pontefice,
Re di Franza, il Duca di Ferrara et Svizzari, mai disse
il Duca mio farà confederatione alcuna se non vi entra
quel Illustrissimo Stato, aggiongendo haver anco intesso,
che 'l Duca vecchio padre del presente per testamento
havea commandato al figliolo, che sempre dovesse seguire
la fortuna di questa Eccellentissima Republica o buona o
cattiva che la fosse.</p>
<p>Il Duca di Mantoa, che è giovinetto di anni 16 in
circa, è vassalo del Imperio, et da Cesare ha preso
l'investitura di quel stato, come han fatto anco li
precessori soi, li è promessa per moglie una figliola
del Re di Romani, la quale per l'età loro troppo
giovenila non è ancor tradotta. </p>
<p>Don Ferrante suo barba è quello con l'Imperatore, che
ben intende la Sublimità Vostra.</p>
<p>Il Cardinale, che governa esso Duca, gode nella Spagna
dateli da Sua Maestà scudi 7.000 d'entrata di pensione
sopra li Vescovati di Baiadoz et Siviglia, onde io
ardisco di dire per cosa certa, che Cesare non manco
possi disponere del Duca di Mantoa et di quel stato, che
di Milano o di Napoli.</p>
<p>Questo posso anca affirmare, perchè havendo
continuamente havuto pratica con li Oratori di Mantoa,
che sono stati è quella corte, ho molto ben compreso
quanto li patroni sui siano osservantissimi
dell'Imperatore.
Mandasi di Mantoa continuamente a donare cavalli assai di
quelle razze a sua Maestà, la quale li appretia molto et
ne ha al presente assai nella sua stalla. </p>
<p>Spesso vengono portati all'Imperatore mandati da quel
Duca et Cardinale mille sorte di rinfrescamenti. </p>
<p>Sono questi Signori come esploratori delle cose, che si
trattano in Italia, et specialmente in questa città, et
come possono penetrare in cognitione di qualche secreta
pratica, che sia alquanto importante, subito per corrieri
a posta avisano Sua Maestà et per concluderla in poche
parole, per tal modo si governa Mantoa con Cesare, come
se li fusse veramente suddita et fidelissima. </p>
<p>Io (sempre che è accascato il proposito) ho dimostrato
con li detti sui Ambassatori, che questo Illustrissimo
Stato ama molto quel Duca, et che lo ha in loco di
figliolo, et che parimente porta molta affettione, et
appretia assai quel Reverendissimo Cardinale et
Illustrissimo Don Ferrante, mi è stato sempre
corrisposto da essi Ambasciatori (che doi sono stati, a
mio tempo) assai freddamente et massime da quello, che al
presente ho lassato a quella corte. </p>
<p>È vero, che 'l ho conosciuto in molte cose non troppo
ben disposto verso questa Illustrissima Republica et
forse non tanta prudente, quanto li conveniria, perchè
fra l'altre cose un giorno ragionando noi insieme, non si
pote contener di dirmi queste formal parole, Voi mi
dite pur sempre del buon animo, che ha quella
Illustrissima Signoria verso il Duca mio, et non dimeno
ella li tien pure Lona, Peschiera, Asòa, et credo anca
che 'l dicesse Gussolengo, soggiongendo, Jo fui a pigliare
la investitura da Cesare per il Duca presente, et se ben,
che 'l si ha fatto investire da sua Maestà anco delli
sopradetti lochi, come parimente fu fatto
nell'investitura di suo padre. </p>
<p>Da queste cose ho compreso, che nel detto Duca, et in
quelli, che lo governano, vi sia malissimo animo verso
questa Illustrissima Republica, il quale non mi è parso
male dechiarire alla Sublimità Vostra.</p>
<p>Luca è una Republica picola però et di debol forze, ma
per fama assai ricca città, ma se ben si governa come
libera et ha nome di regersi bene, vive non dimeno sotto
l'ombra dell'Imperatore, nè si parte mai dalli voleri
soi, et lo proseguisse, per quanto si vede, d'infinita
osservantia.</p>
<p>Siena, che ancor lei ha nome di Republica, ha stato
assai maggior che Luca, et che haveria (sapendo custodir
il suo) forse 120.000 scudi d'entrata, per le
discordie, che sono in quella molto ben note alla
Serenità Vostra, è riddota in così mali termini, che
per freno delle sue pazzie si contenta tener dentro et
pagare 400 fanti spagnoli. </p>
<p>Questa città per quanto ho potuto comprender dalli
molti ragionamenti con tre o quatro mani di sui
Ambasciatori, li quali di continuo mi sono praticati in
casa, nell'intrinseco per il vero, non hanno molto buon
animo verso di Cesare (ma che possono hor fare havendosi
lassato poner il morso in bocca). </p>
<p>Li detti sui Ambasciatori sempre che sono venuti
novamente a quella corte, sono stati a ritrovarmi et mi
han detto, che quella sua Republica ha buonissima mente
verso la Serenità Vostra et mi hanno usato in ciò molte
affettuose parole, et alcune volte mi han dimandato
conseglio in qualche sua occorrentia, come credo haverne
scritto all'hora alla Serenità Vostra. </p>
<p>Io sempre li ho corrisposto di cortese parole, li ho
accarezzato quanto ho potuto, et fattoli certi, che
questo Illustrissimo Dominio ama et appretia assai quella
sua Republica. </p>
<p>Quanto al darli conseglio, per diversi rispetti son
andato sempre molto riservato; a tutti loro però ho
sempre detto, che il miglior conseglio, che se li possi
dare, è il concordarsi fra loro, et in questo ho fatto
seco et con li agenti delli Novi, forusciti, casi
ragionando molti officij amorevoli, dimostrandoli, che
essendo fra loro discordi, le cose sue di certezza
anderan di mal in peggio, et finalmente in ruina tale,
che sarà irremediabile, confessano questo esser il vero,
ma dicono esser impossibile il concordarsi, perchè
sono divisi non in doi soli, ma in quatro parti, onde si
po concludere per cosa certa, che finalmente questi
Senesi perderano del tutto la libertà sua et serano
soggetti, a chi vorrà l'imperatore.</p>
<p>Il stato di Piombino, che è al presente di un
giovanetto, che depende in tutto della Maestà sua,
perchè li fu raccommandato dal padre, come predissi, è
nel termine, che ben intende la Sublimità Vostra.</p>
<p>Il Signor di Monaco parimente, se ben picciol signore,
serve l'Imperatore con doi galere, et è come suo
vassalo.</p>
<p>Genoa, che è quella ricca città, et chi è da mare in
quelle bande la porta d'Italia, come ben sa la Serenità
Vostra, et anche ella in tutto sempre obediente alle
voglie di sua Maestà, la quale dispone di essa città,
come ha fatto da molti anni in qua, non manco, che delle
proprie sue cose, et perchè da certo tempo in qua sono
pur seguite in quella alcune novità, le quali si crede,
che siano state fatte con intelligentia del Re di Franza,
vi è qualche opinione, che Cesare nel passare
dell'Arciduca, o alla più lunga alla venuta del principe
di Spagna, si vorrà assicurare della detta città, con
farli lassar dentro qualche grosso numero di fanti.</p>
<p>Parlarò hora del Duca di Fiorenza, et prima dirò, che
questo Duca, per quanto da più vie certe intendo, ha di
entrata appresso mezzo milion d'oro, et la va così ben
governando, che l'augmenta ogni giorno, ha stato grande,
nel quale esercita per via di ordinanze fanti 15.000 in
circa, li quali sono già fatti così buoni et
esercitati, che di quelli in un tratto si po servire
utilmente, teneva condotto alli stipendij soi il Signor
Steffano da Pelestrina huomo di quel valore, che ben sa
la Serenità Vostra, ha il Signor Ridolfo Baglione
persona molto risigata, et fra soldati molto appretiata,
il qual li serve ordinariamente con 150 cavalli
leggeri. </p>
<p>È anco al servitio suo il colonello Luc'Antonio da
Montefalco, che fu tanto appretiato dal Duca vecchio
d'Urbino, comme sa ha Serenità Vostra, ha anchora molti
altri capi da guerra, et ne haverà ogni giorno più
perchè si diletta di star sempre ben armato. </p>
<p>Questo Duca, che è della sorte, che intende la
Sublimità Vostra, è più cesareo, che il Principe di
Spagna, ha deliberato, per quanto dalli sui Ambasciatori
ho inteso, di seguir sempre la fortuna dell'Imperatore o
buona o trista che la sia, il che con li effetti si è
veduto in molte occorrentie et vedesi di continuo. </p>
<p>Quando il Marchese dal Vasto fu rotto alla
Ceresola da Monsignor d'Angen, onde le cose di Cesare
nella Lombardia restorono in grandissimo pericolo, esso
Duca di Fiorenza mandò subito 3.000 fanti in soccorso
del detto Marchese, li quali essendosi imbarcati sopra le
galee del Principe Doria in tre giorni, pervenero dove
era il bisogno, onde avenne, che esso Marchese ruppe
dapoi Pietro Strozzi et assicurò in quelle parti le cose
dell'Imperatore, che altrimenti il stato di Milano
facilmente all'hora harria mutato patrone. </p>
<p>Nel principio della guerra di Germania esso Duca oltra
che mandò il Signor Ridolfo Baglione con 250 leggeri,
servì Cesare prontamente di scudi 200.000, ricercato a
questo da sua Maestà., che ne havea all'hora molto
bisogno, nè per la restitutione di tal denari li fu
fatta assignatione alcuna. </p>
<p>Questo in quel tempo fu servitio molto rilevato per sua
Maestà, et di tal cosa mi ricordo haverne scritto fino
da Englestat alla Serenità Vostra, et allhora dettoli
anco, che per ricompensa di questi denari si daria il
stato di Piombino al detto Duca. </p>
<p>Quando nell'anno passato li Fieschi fecero in Genoa quel
tumulto, che sa la Serenità Vostra, dubitando il Duca,
che quella cosa havesse più fondamento di quello hebbe,
non preparava egli fanti X mila per mandare
all'obedientia di Don Ferrante, se ben dapoi essi non
bisognorono?</p>
<p>Questo anco non voglio tacere, che 'l detto Duca usa anco
ogni diligentia per intendere, se 'l si tratta
secrettamente qualche maneggio in Italia, in Franza, et
in ogni altra parte del mondo, che sia di qualche
importantia, per tener avisata sua Maestà, come fu
spesso per corrieri in posta, talchè secondo le
occasioni ho veduto tal volta venir do et tre corrieri al
suo oratore espediti da lui, et questo lo fa, perchè
desidera sempre essere il primo, che dia avisi a Sua
Maestà delle cose importanti. </p>
<p>Hor per concludere io dico, come questo Duca ricercato
et non ricercato dall'Imperatore in ogni occasione dove
conosce, che sua Maestà habbi bisogno dell'opera sua,
non ha mancato, nè si die credere, che habbi a mancar
mai di far tutto quello, che conosce essere in piacere et
commodo di sua Maestà., alla qual cosa è tanto
inclinato, che 'l Vescovo di Funi molto confidente
che è di casa di Medici, et al presente Ambasciator suo
appresso di Cesare, mi disse un giorno, che esso Duca non
si pensava mai altro giorno et notte, che di ritrovar
nove occassionj, nelle quali potesse far cosa, che fusse
utile o grata a sua Maestà, tantochè ultimamente, che
principiò a far forte il porto di Ligorno, il detto
Orator mi disse, che un tratto addimandò ad esso Duca,
per qual causa lui spendesse tanti denari per quella
fortificatione, et che sua Eccellentia li rispose, che 'l
vedeva seguir in Genoa spesso novi tumulti, onde
dubitando, che un giorno la si alienasse dalla devotione
dell'Imperatore, l'havea deliberato di fortificare quel
porto, acciochè mancandoli quello di Genoa Cesare
volendo venir di Spagna in Italia, potesse passar a
Ligorno, desidera adunque il detto Duca, come si vede
ogni grandezza, et esaltatione dell'Imperatore forse in
parte per qualche sua natural inclinatione, ma la
principal causa, che lo move a far questo, è, che non si
fida molto delli populi sui, nè delli Italiani, et però
tanto li pare viver sicuro patrone di quel stato, quanto
Cesare si ritrova in grandezza et riputatione, essendo
egli rispettato da tutti mentre è favorito dalla Maestà
Sua. </p>
<p>De qui è successo, che ha voluto anco moglie Spagnola.
che è fìgliola del vicerè di Napoli, per farsi
benevolo a quella natione, della quale et non di altra
alcuna lui si serve per la custodia delle sue fortezze,
et poi per la guarda della sua persona tiene fanti
Thedeschi, nè adopera in tal cosa alcuno Italiano. </p>
<p>Cesare invero ama molto questo Duca et cerca di darli
riputatione et ingrandirlo assai, conoscendo, che tal
cosa è anco molto utile per Sua Maestà, de qui aviene,
che ad ogni modo vuol darli il stato di Piombino, perchè
è molto desiderato da esso Duca et li è commodo assai,
et vi è opinione fra molti, che durando le discordie fra
Senesi, lo farà patrone anco un giorno di quel stato. </p>
<p>Nè è certamente da meravigliarsi, che Sua Maestà.
vogli ingrandirlo servendosi più di quel Duca, che se 'l
stato di Fiorenza fusse proprio di Sua Maestà.</p>
<p>So io per certo, che l'Imperatore essendo in Heltprun
quando venne la nova del rumore fatto in Genoa per li
Fieschi, havendo inteso le preparationi, che già faceva
il Duca di Fiorenza, disse fra li soi, Io non dubito, che
segui cosa alcuna importante contra di me in quelle parti
d'Italia, essendo il Duca di Fiorenza così pronto, come
è in rimediar et soccorrere ad ogni bisogno delle cose
mie, et ultimamente sua Maestà disse al Vescovo di
Furli, che me lo riferì, Scrivete al Duca Vostro, ch'io
reputo le cose sue per mie, et che lui tenghi le
mie per sue, imperochè io non l'amo manco, che il
principe di Spagna mio figliolo.</p>
<p>Essendo questo Duca di Fiorenza il maggior Principe
Italiano, che sia hoggidì in Italia, eccettuando il
Pontefice et questo Illustrissimo Stato, non mi pare, che
sia fuor di proposito con questa occasione dire qualche
cosa dell'animo, che mi par comprender, che l'habbi
verso Vostra Sublimità. </p>
<p>Io per il tempo, che son stato a quella corte, ho
praticato continuamente et intrinsecamente con li dui sui
Oratori, che nel tempo mio vi sono stati, l'uno di quali
al presente è Ambasciator in Roma, mi è stata molto
utile questa pratica, imperochè ad essi, comme alli
proprij Cesarei tengono sempre confidentemente
communicate quasi tutte le trattationi, che si fanno a
quella corte, et tutti li avisi, che vi tengono, si
perchè così è la voluntà dell'Imperatore, come
perchè li grandi di quella corte, essendo continuamente
presentati dal detto Duca hanno piacer di far cosa, che
li sia grata. </p>
<p>Questi Ambasciatori per gratia sua mi hanno sempre et
voluntieri communicato molte cose secrete, le quali
alcune tolte non harrei se non con molta fatica potuto
saper altrimenti, dalla lunga pratica adunque, ch'io ho
havuto seco, ho molto ben compreso l'animo del Duca suo
esser ottimo terso questo Illustrissimo Dominio, et che
desidera di haver sempre buona intelligentia seco, et mi
hanno detto molte volte essi Oratori haver commissione
dal patrone suo di intendersi bene con li representanti
di Vostra Serenità, et che non ad altro fine il Duca suo
ha voluto mandar et tener fermo un suo Ambasciatore
appresso Vostra Serenità che per intratenersi in buona
amicitia seco, si hanno ben più volte essi Ambasciatori
et il Secretario suo lassato intender ragionando col
Secretario mio, che saria gratissimo a quel Duca, se anco
alla Serenità Vostra piacesse mandarli un suo
Ambasciator a far residentia appresso di lui, et dette,
che havendo questa Illustrissima Republica altre volte
tenuto Ambasciatori sui in Fiorenza, non doveria mancar
di farlo anco al presente, che 'l Duca di quella città li
è tanto amico quanto altro, che l'habbi, et in questa
materia sempre che hanno parlato si hanno alquanto, ma
modestamente doluto, dimostrando chiaramente, che la
Serenità Vostra non potria a questo tempo far cosa, che
fusse maggiormente grata ad esso Duca, che mandarli un
Ambasciatore.</p>
<p>Io ordinai ai Secretario mio, che ogni volta, che di tal
cosa li fusse parlato, dovesse rispondere, come ha fatto
sempre, che Vostra Serenità ama molto quel Duca, et fa
di lui quella tanta esistimatione, che meritano le degne
et grandi sue conditioni, come in ogni occorrentia esso
Duca conosceria, ma che non si dovea meravigliare,
nè risentirsi punto si la non li mandava altramente
Oratore, imperochè la non restava per ciò di amarlo, et
appretiarlo tanto come se ge lo mandasse, ma che non lo
mandava, perchè in tal cosa conveniva proceder con molto
rispetto, tenendo anco il Duca di Ferrara et quello di
Mantoa Oratori sui appresso Vostra, Serenità et lei non
appresso di loro, perchè mandandosi Ambasciatori a
Fiorenza et non a questi altri, loro harriano causa di
risentirsi, et che mandarne appresso di tutti per fare
residentia non era costume di questa Eccellentissima
Republica, ma che ne mandava ben ad ogniuno di questi
quando li veniva qualche occasione, come faria anco ad
esso Duca più voluntieri che alli altri ogni volta che
li fusse bisogno. </p>
<p>Di queste risposte hanno ben mostrato li detti
Ambasciatori et secretario restar in parte satisfatti, ma
spesso dapoi in tal cosa ne han fatto nova replica, onde
si vede manifestamente, che il detto Duca ha un estremo
desiderio di tal cosa, et io credo, che sia perchè
giudica, che la li saria molto honorevole et li daria
gran riputatione appresso di ogn'uno, et questo è quanto
mi è parso dire circa il detto Duca, et Vostra Serenità
potrà in qualche occorrentia poner il tutto in quella
consideratione, che parerà al sapientissimo giuditio
suo.</p>
<p>In questi termini si ritrova Cesare con li Principi
d'Italia, delli quali di sopra ho fatto mentione, ne
restano altri, che non habbino qualche soggettione o
dependentia con sua Maestà, et che si governino con il
suo libero arbitrio, che, sì come ho predetto, il
Pontefice et la Serenità Vostra, se ben Sua Santità,
come predissi, è al quanto anche ella interessata per il
Nipote, nelli stati di quali per diversi modi sua Maestà
non manca di procurarsi qualche sorte di favori o di
rispetti, ne li stati del Pontefice Cesare favorisce
sempre quelli di casa Colonna et chi segueno quella
parte, et lui è sempre favorito da loro in ogni
occasione, altro di questo fin hora ha intratenuto sempre
con qualche beneficio non vulgare, come ad altro loco si
dirà, li principali capi di guerra, che serveno et han
sentito sua Santità.</p>
<p>Nel stato della Serenità Vostra non manca di procurarsi
anca molti partiali, imperochè accarrezza et favorisce
assai nobili delle città sue, et ne adopera alcuni nella
militia, di parte delli quali al suo loco ne dirò
qualche parola. </p>
<p>Il simile fa il Re di Romani, et più che Sue Maestà il
Cardinale di Trento il quale intratiene molti di questi
nobili sudditi di Vostra Serenità alli servitij
soi, dico nobili di ottima conditione, a che fine lo
facci, io non lo intendo, questo so bene, lui essere
sviseratissimo servitore di casa d'Austria, et credo, che
l'habbi pessimo animo verso questa Eccellentissima
Republica. </p>
<p>Se ben sua Signoria è sagace et sa ben dissimulare,
parlando con noi sempre ha dimostrato il contrario, con
altri poi, come ne è stato riferito, parla molto
diversamente, et il Signor Nicolò suo fratello, che è
persona alquanto più libera, un giorno, che si era in
Sassonia sotto Vittimberg, disse fra molti, Io vorrei
più voluntieri veder l'imperatore patrone del stato di
Venetiani, che, come al presente è, di questo del Duca
di Sassonia, altra di questo, sì come Cesare accarrezzò
et honorò sempre il Duca d'Urbino vecchio Capitaneo
generale di questo Illustrissimo Stato, al quale donò
anco il Ducato di Sora per tenerselo amico, così non
manca di fare ogni favore al Duca novo, come si è veduto
nel concedere contra li ordini del Regno di Napoli, che 'l
fratello di esso Duca, essendo Cardinale possi anca esser
Duca di Sora con darli favore per maritar la sorella nel
Signor di Piombino, et con offerirseli di farli ogni
piacere in qualche altra occasione, come il tutto
all'hora scrissi alla Serenità Vostra, et questo basti
quanto al potere et dependentie, che sua Maestà ha nella
Italia, et nelli stati, che non sono sui.</p>
<p>Volendo mò finir di narrar in tutto la potentia di
Cesare, mi resta solamente dire, quale et quanto sia il
poter, che l'ha hoggidì come imperatore sopra la
Germania, della qual cosa dovendo parlare, parmi, che
dividendo questa narratione in due parti sia bene dir
nella prima alcune cose della grandezza, del governo,
della potentia et delli costumi di quella provintia,
essendo massime per quella sola vagato per tutto il tempo
della mia legatione, et nella seconda parlar delle
guerre, che in quella si sono fatte al tempo, che ivi son
stato, et finalmente dimostrare quanto che hora Cesare
possi disponere di quella potentia.</p>
<p>È questa Germania molto grande, ha forma quasi
quadrata, eccettuata la Datia, che si estende come una
lingua nel mar Oceano, perchè nel resto è miglia 650
in circa per quadro, et tutta insieme, computato il
Regno di Dannemarch circunda 3500 miglia in circa, è
populosa, piena di Signori, di città, di castelli, di
ville. </p>
<p>Ha per cofin dal'un canto verso oriente cominciando dal
nostro Colfo fino al mar di Tramontana la Schiavonia, la
Bossina, l'Ongaria, la Polonia. </p>
<p>Dall'altro canto verso Tramontana per la marina
dell'Oceano va continuando dalla Prussia fino tutta la
Frisia. </p>
<p>Dal terzo, che è verso ponente, ha l' Hollanda et
quelli altri paesi bassi (se ben molti includeno anco
tutti quelli paesi nella Germania chiamandoli la bassa
Alemagna, la qual però antiquamente fu da Giulio Cesare
chiamata la Gallia belgica), et va più oltra continuando
per il Ducato di Lorena, per la Contea di Borgogna, et
parte delli paesi di Svizzari. </p>
<p>Dal quarto canto, che è verso il mezzo dì, ha
Vallesani l'altra parte di Svizzari, Grisoni,
Bergamaschi, Bressani, Veronesi, Vicentini, Trivisani,
Feltrini, Furlani et Capo d'Istria.</p>
<p>In questa Germania comprendendoli dentro li paesi bassi
si numerano 34 provintie, undeci di queste sono là dal
Rheno nella Bassa Gemania, le quali sono: la Fiandra,
Brabantia, Hannonia, Zellanda, Hollanda, Gheldria,
Clevia, Giulia, Lucemburgia, Vestria et Alsatia. </p>
<p>Di qua dal Rheno ne sono 23, che contandoli da
Occidente a torno, la Germania vano così: la Frisia, la
Lunneburgia, l'Holsatia, Dannemarch, la Sassonia, nella
quale vi è il Ducato di Brunsvich, Principato di
Hannald, Lanthgraviato di Leichtemberg, et il ducato di
Meichelburg. </p> <p>Seguita poi la Pomerania, la Prussia, la
Marchia Brandenburgense, la Slesia, la Bohemia, la
Moravia, l'Austria, la Baviera, il Contado di Tirol, la
Svevia, la qual ha in sè il Marchionato della Badia et
Ducato di Virtimberg, vi è poi la Brisgaudia, la
Sondgaudia, il Palatinato, la Vestfalia, l'Hassia, la
Thuringia, la Franconia et la Misnia.</p>
<p>In tutte queste provintie sono molti Principi
Ecclesiastici et temporali, et molte Terre franche. </p>
<p>Li Principi Ecclesiastici, li quali hanno anco il
Dominio temporale, sono assai et molto ricchi. </p>
<p>Sono di prima otto Arcivescovi, cioè Maguntia, Trevere,
Colonia, Saltspurg, Magdelburg, Brema, Rigense et
Bisontino, alcuni delli quali hanno fino 100.000
fiorini d'entrata. </p>
<p>Li Vescovi poi sono fino al numero di 48 et li
principali sono quelli di Pamberg, Herbipoli, Argentina,
Augusta, Naistat, Costanza, Bressenon et Trento, che
hanno alcuni di questi da 30 fino 6.000 fiorini
d'entrata.</p>
<p>Sono dapoi Abbati di Monasterij numero 64, Maestri
delli ordini 4, Abbatisse forse 12 et molti
altri beneficij con grossissime entrate. </p>
<p>Li Arcivescovi et Vescovi sono eletti dalli sui
canonici, li Abbati dalli monaci, le Abbatisse dalle
monache, et li Maestri delli ordini dalli sui cavalierj,
li qual sono poi confirmati dall'Imperatore et Pontefice.</p>
<p>Nelli Principi temporali si ritrovano doi Re, uno di
Dannemarch et l'altro di Bohemia, l'Arciduca d'Austria,
et al presente 19 Duchi, 4 Lanthgravij, 6 Marchesi,
85 Contadi, 4 Principi, 31 Baronie, 9 Dominij et
cinque che si chiamano Schengi, delli quali sopradetti
Duchi, Lanthgravij, Marchesi et Conti et altri titulati
non vi è sempre l'istesso numero, ma hora è maggiore,
hora minore secondo la maggior o minor quantità di
figlioli, che questi Principi morendo lassano doppo sè,
imperochè non li primogeniti soli, come in Franza, in
Spagna et molti altri lochi, ma tutti li figlioli maschi
egualmente succedono nelli stati di padri, li quali fra
loro se li divideno, et si chiamano tutti parimente
Duchi, Marchesi et Conti, sì come era il padre loro. </p>
<p>De qui aviene, che alcuni ha titolo di Duchi et
Marchesi, et hanno così poca entrata, che malamente
possono viver come honorati Gentilhomini, non che come
Principi. </p>
<p>A questo disordine essi Principi cercano ben di
provedere meglio che possono, imperochè come hanno più
di un figliolo, fanno li altri i canonici di chiesa,
acciochè poi possino essere eletti a qualche Vescovado,
et li primogeniti dano anco qualche quantità di denari
alli altri fratelli, acciochè si contentino farsi preti,
et ciederli la sua portione del stato. </p>
<p>Questo si vede nella casa di Baviera, che un fratello
delli Duchi Ludovico morto, et Guielmo hora vivo con
esser fatto Arcivescovo di Salzspurg et haver ricevuto
dalli fratelli fiorini 300.000 in denar contadi si
contentò di ciederli la sua parte del stato. </p>
<p>L'istesso seguì nel fratello del Duca di Brunsvich, che
era priggione di Lanthgravio, che essendo fatto
Arcivescovo di Brema, cesse al fratello la sua portione
di stato, et parimente fece il fratello dell'Elettore di
Brandimburg essendo eletto Arcivescovo di Magdelburg. </p>
<p>Sono anco molti altri a questa conditione, li quali per
non attediare Vostre Eccellentissime Signorie
lassarò di numerare, dirò ben questo, che li
detti Principi hanno gran facilità di far li figlioli
Vescovi, imperochè oltra che l'auttorità sua li giova
assai, non può esser canonico quasi in tutte le chiese
principal di Germania uno, che non habbi havuto per
quatro gradi almeno così di padre, come di madre li
ascendenti soi di sangue nobile, et alcune chiese
vogliono, che habbino li detti 4 ascendenti di sangue
illustre, non si contentando del nobile semplicemente, se
ben in Germania non è tenuto per nobile alcuno, che non
habbi almeno Signoria sopra qualche castello, et a questo
proposito dirò, a Vostra Sublimità una cosa notabile,
che mi disse il Reverendissimo Cardinal Sfondrato, cioè,
che Francesco Maria ultimo Ducha di Milano, perchè
haveva uno suo fratello maggiore nominato Massimiliano di
segno voler esser prete, et farsi elegger con favor di
Massimiliano Re di Romani, che era suo parente, canonico
di Colonia, si ridusse quel capitolo con animo di
eleggerlo, si contentava della conditione della persona
sua, del padre, avo et bisavo, perchè erano stati Duchi
di Milano, ma come intesero, l'attavo per nome Sforza,
che non havea havuto altro titolo che capitaneo di
guerra, non havendo quello per illustre, non lo volsero
far habile al canonicato, et così fu reietto da quel
capitolo, et tal cosa mi disse il Reverendissimo
Sfondrato esserli stata detta dal proprio Duca di Milano.</p>
<p>Si ritrovavano nei paesi di Alemagna oltra li
soprascritti Signori città franche numero 85, ma
perchè dieci furono in diversi tempi occupate da
Svizzari, et sei da altri Signori di Germania, non ne
sono al presente più che 69, delle quali alcune si
sono fatte franche per qualche rilevato servitio fatto
all'Imperio, ma la più parte con comprarsi la libertà
dalli soi Signori Ecclesiastici o temporali, alli quali
per il passato erano soggetti. </p>
<p>Fra queste città alcune sono molto ricche et potenti,
et le principali nella Germania alta sono Norimberg,
Augusta, Ulma, Argentina, Franchfort, Maguntia et Spira. </p>
<p>Et nella bassa Germania vi sono Colonia, Aquisgrana,
Lubech, Hamburg et Brema. </p>
<p>Di doi o tre di queste città non mi pare male dire
alcune cose. </p>
<p>Norimberg contra il costume di tutte l'altre città di
Germania, è governato da Nobili, delli quali vi sono
solamente 28 casade, ha uno conseglio di 26 delli
più appretiati, il quale chiamano Senato.</p>
<p>A questo appertiene governare le cose publice, et
deliberar in materia di stato, quanto li occorre. </p>
<p>Vi sono poi alcuni officij, li quali giudicano le cause
civili, onde si vede, che 'l suo governo è molto simile a
quella di questa città, ne è da meravigliarsi,
imperochè loro dicono, il che anco si attribuiscono a
grande honore, che hanno in gran parte preso li ordini
soi dalli statuti di Venetia, perchè quando volsero
ordinare quella sua Republica, il che fu non è molto
tempo, perchè prima erano soggetti alli Marchesi di
Brandimburg, mandarono soi Ambassatori in questa città,
per richieder li statuti et ordini soi, li quali
cortesemente li furono dati, et dicono che la
Illustrissima Signoria all'hora ge li mandò sotto una
lettera piombata tutta piena di amorevoli parole, la
quale loro anchora tengono conservata. </p>
<p>Questa città ha nome di governarsi meglio, che alcun
altra di Germania, onde da molti è chiamata Venetia di
Alemagna. </p>
<p>È fama universale, che l'habbi in publico una
grandissima summa di denar contadi, la quale io non
ardirei di specificare, pur dirò solamente questo, si
parla di milliona d'oro. </p>
<p>La maggior parte delle sue entrate è sopra il Datio del
uno, che paga di datio un quarto del valor suo. </p>
<p>Li habitanti poi in quella città esborsano al publico
ogni anno una percento del capitale delli beni mobili, et
mezza delli stabili. </p>
<p>Eccettuano li argenti lavorati per uso della casa da
ogni angaria, et questo fa, che vi sono molti argenti
nelle case di Germania. </p>
<p>Scuodeno dette angarie a questo modo, che cadauno porta
li denari, che die pagare, la mità in oro, et la mità
in argento, va dinanzi a certo officio a questo deputato,
ove giura di pagare il giusto, poi senza che si veda
quello che l'esborsa pone la mano sotto un tapedo, et
getta per certo buco in una cassa li denari, che ha
portato senza numerarli altramente.</p>
<p>Augusta, che è città assai grande et bella, è
governata da populo come tutte l'altre di Germania, et li
nobili hanno la minima parte di quel governo, imperochè
di 160 in circa, che sono nel suo conseglio maggiore,
non vi sono più che 12 a 13 nobili, tutti li altri
sono cittadini et artesani. </p>
<p>Non ha fama questa città di haver denari al presente
nel publico, massime che in la passata guerra, et
nell'accordo fatto col Imperatore ne ha esborsato assai. </p>
<p>La sua entrata è di 300.000. fiorini in circa, come
anco è quella di Norimberg, et anche ella principalmente
si estraze dal Datio del Vino. </p>
<p> Scuode le angarie a ragion di una per cento sopra i
mobili, et mezza sopra i stabili, come fa Norimberg, non
scuode però li denari con sacramento senza
vederli, ma ogni sette anni cadauno giura quanto vale il
capital suo, et numerano poi quello, che deveno pagare
alli deputati a questo, talchè si vede quello, che paga
cadauno per la tassa sua, la quale si duplica et
tripplica secondo il bisogno. </p>
<p>Sono in questa città molti mercanti richissimi, dico
alcuni così ricchi, che non vi sono nè maggiori nè di
gran lunga pari a loro in tutta la Christianità. </p>
<p>Li principali di questi sommo li Belzer, Pangortiner et
Foccharj, fra queste tre famiglie vi è tanta facultà,
ch'io sto pensando se lo debbo dire, dubitando, che 'l non
pari incredibile, pur non lo dirò da me, ma quello, che
dicono li altri, et dirò anco meno assai di quello si
dice. </p>
<p>Giudicasi, che li sia almanco fra queste tre famiglie
sei o sette milliona d'oro, et li Foccher soli s'intende,
che ne hanno quatro milliona in circa. </p>
<p>Sono sempre questi tali creditori del Re di Romani et
dell'imperatore di grossissimo summa di denari, et
continuamente fano novi partiti et grossissimi con utile
di 20, 25, et 30 per cento a ragion di anno, tanto
che quasi tutti li denari, che ordinariamente et
estraordinariamente estraze l'Imperator di Spagna, Napoli
et Sicilia, sono obligati sempre a costoro, et similmente
li denari, che dalli stati soi estraze il Re, il quale li
ha anco dato a galder alcuni castelli, et tutte le sue
minere, dicesi, che la detta famiglia di Foccher
principiò a ricchire con li partiti di denari, che la
fece con Massimiliano, et poi con il continuar in farne
con l'Imperatore et Re di Romani si è ridotta a quella
estrema ricchezza, che hoggidì si vede. </p>
<p>Nè altro voglio dire per hora circa queste Terre
franche, se non che alcune di quelle, che sono sotto il
mare Oceano sono grandi et richissime, et come mi disse
un patron di casa, ove habitava in Ulm, la città di
Hamburg, che è posta appresso esso Mare sopra il fiume
Albis, è lei sola più grande, più riccha assai, che
alcuna altra di queste sopranominate città. </p>
<p>Aggiongerò pur anco questo, che tutte le città franche
per l'ordinario tengono sempre gran depositi di biave, et
di ogni altra munitione necessaria per la guerra, et in
questa cosa usano estrema diligentia, come fano anco nel
guardar le città dalli incendij, che ciascheduna casa
quasi in tutta Germania tiene secchij di cuoro, mastelli,
scale et altri instrumentj per tal bisogno. </p>
<p>La notte, a diverse hore si va cridando per le strade
delle città et castelli da alcuni a questo deputati, che
si debba far buona guarda al fuoco, se per caso
poi, ello si appiccia in qualche loco, si sonan le
campane, et subito si vede correr per le strade gran
numero di carrette con mastelli di acqua sopra, et è
così statuito fra loro Germani, che 'l primo, che arriva
con aqua a soccorrer alli incendij, habbi certo premio,
et così il secondo et terzo et altri fino a certo
numero, vi concorreno poi molti huomini armati con
picche, corsaletti, a questo deputati, per prohibire, che
in queste occorrentie non seguisse qualche disordine. </p>
<p>La potentia di questi Principi et città franche
dell'Imperio, delle quali ho parlato fin hora, tutta
insieme è molto grande, imperochè havendo voluto
particolarmente informare delle entrate loro, ritrovò,
che li Ecclesiastici hanno circa dui milliona di forini,
li Principi seculari circa quatro milliona et trecento
mille, et le città franche circa dui milliona et
trecento mille tutto d'entrata ordinaria, talchè in
tutto sarian otto milliona et seicento mille forini, che
fariano cinque milliona settecento et trenta milia scudi
in circa altra quello, che si po cavare di straordinario. </p>
<p>Può fare la Germania gran numero di fanti et cavalli
con una picol contributione di essi Principi et città,
come si vede de 'l 1532 che per mandare
contra Turchi quando venero verso Vienna, la Germania
messe insieme 40.000 fanti et 8.000 cavalli, et non
di meno li maggior Principi di Germania, che sono li
Elettori, li Duchi di Baviera et di Virtimberg et alcune
città delle maggiori et più ricche non hebbero carico,
li Principi di mandare più di 120 cavalli et 550
fanti per cadauno, et le città di 500 fanti per una
con pochi cavalli, et non è dubbio, che ciascuno di
questi Principi et città potriano con poco incommodo suo
mantener assai più gente per lungo tempo. </p>
<p>Le città perchè cadauna di esse ha largo modo con
dupplicar solamente la sua tassa di sovenirsi, et li
Principi perchè altra che sono poco tassati, hanno sotto
di sè molti vassali, che sono tenuti in ogni sua
occorrentia servirli con certo numero di fanti et
cavalli.</p>
<p>Li paesi di Germania massime nelle parti dove io san
stato e che vi son pur stato permolte, produceno
grandissima et quasi incredibile quantità di formenti,
segale et biave da cavallo, et questo si è potuto molto
ben vedere et esperimentare nel principio de la guerra,
che si è fatta in Germania l'anno 1546, che
in manco di miglia 200 di paese si sono nutriti per
mesi quattro almeno doi eserciti, nelli quali erano
almeno huomini fra utili et inutili 200.000 et
cavalli 40 in 50.000. </p>
<p>Nè vi è mancato però mai biava nè strami per
cavalli, nè da mangiar per li huomini. </p>
<p>Si ha ben stentato qualche volta a ritrovare pane, il
qual anco era charissimo, non era però perchè mancasse
il formento, ma perchè non si poteva macinar tanto,
quanto supplisse al bisogno di tante genti, era cosa
certamente meravigliosa a tutti, che si ritrovasse tanta
quantità di grano et massime biava per così gran numero
di cavalli, et diceva ogn'uno, che in Italia nella più
fertil parte, che vi sia, non si sariano potuto nutrire
quelli eserciti per un mese stando fermi in così poco
paese, ma oltra che quelli terreni son fertili di grano,
il costume di Germania da molto commodità alli eserciti
di potersi nutrire alla campagna da ogni tempo,
imperochè li Tedeschi tagliate le biave non le tibiano o
batteno all'hora, ma le poneno in fagie sotto li sui
coperti, et a poco a poco le vano poi battendo per tutto
l'anno secondo che hanno bisogno o di adoperarle per uso
suo, o di venderle. </p>
<p>Questo fa che sempre vi sono biave sotto le teze in le
ville, et che non le possano in un bisogno condur a
salvare nelle città, come fariano se fussero ridotte in
grano.</p>
<p>È quasi tutta quella parte di Alemagna, ch'io ho
veduto, piena di colline et di perfetti terreni, sopra le
quali, et anco in alcune pianure, che sono ben poche. si
seminano queste biave, et in tal loci, dove si semino,
non vi è arbore alcuno, ma separati vi sono poi per ogni
contrada tanti boschi, che suppliscono di legne
abbondantemente al bisogno loro, così per fabriche come
per brusciare.</p>
<p>Sì come questi paesi sono abondanti di biave, così in
la maggior parte di quelli non vi nasce vino di sorte
alcuna, ma in quelle bande, che 'l nasce, che è nella
Franconia, nel stato di Virtimberg, et alle rive del
Rheno, ne vien così gran quantità che è quasi
incredibile. </p>
<p>Ho cavalcato io per questo stato di Virtimberg et per io
Franconia, dove ho veduto molte montagne picole, la parte
delle quali, che è esposta al, mezzo giorno, tutta è
piena di vigne spesse et basse, che è soli paleseli
lunghi un passo si ligano, le quali producono tanta uva,
che non vi è casa in questi lochi del più povero
villano che sia, che non habbi la caneva piena di vino,
et per il vero oltra la quantità di vini, che producono,
sono essi vini così buoni, che per giuditio mio sono
migliori assai di questi d'Italia.</p>
<p>Li huomini di questi paesi di Germania sono quasi tutti
grandi, grossi di ossa, et molto robusti, et sono quasi
tutti per natura inclinatj alle arme, tanto che io
non mi ho ritrovato mai in casa alcuna (che son pur stato
in molte) che non vi habbi veduto almeno tanti
corsaletti, picche et archibusetti picali, quanti huomini
erano in casa et ho inteso, che tutti per legge sono
obligati tener le dette armi, acciochè in un bisogno
possino uscire armati, come sono obligati in molte
occasioni, et a questo proposito non mi par restar di
dire, che nella detta Germania per opinion commune si
possono fare fino al numero di 20.000 cavalli fra
homini d'arme et archibusetti, di fanti veramente si
fariano tanti, quanti denari vi fussero per levarli. </p>
<p>Del valore di questi cavalli et fanti più abasso ne
dirò poi qualche parola.</p>
<p>Hora mi sforzarò di narrare a Vostra Serenità sotto la
maggior brevità, che mi serà possibile il modo, che li
presenti tempi tiene nel governo suo la detta Germania,
al qual proposito dirò prima qualche cosa delli termini,
nelli quali ella si ritrovava antiquamente. </p>
<p>Al tempo di Pipino et di Carlo magno suo figliolo, che
furono fra li anni di Christo 700 et 800 Re di
Franza, questi paesi di Alemagna erano sotto diversi
Signori, come si ritrovano anco al presente, ma erano
tutti loci inculti, molti boschi, et molti villaggi, ma
pochissime terre, et quelle piccole, povere et mal
habitate, onde quasi tutti vivevano in le ville o in
qualche castello. </p>
<p>Questi dui Re con molte guerre ridussero la detta
Germania sotto l'obedientia soa, ben con grande
difficoltà, imperochè Carlo magno in 32 anni appena
potè condur la Sassonia a volerli quietamente obedire,
perchè se ben la soggiogava un anno, l'altro ella gli
rebellava, et questo aveniva sì perchè quelli habitanti
erano di natura fieri, come perchè essendo loro quel
tempo idolatri, non volevano obedire a Re Christiano, pur
finalmente esso Carlo magno, come è detto, la vinse et
ridusse alla fede di Christo. </p>
<p>Dal detto tempo fin'hora quel paese si è andato sempre
disboscando et cultivando, spesso si fabricavano dapoi
castelli et città nove, si principiò ad usare la
mercantia, dalle quale erano per inanzi quelli habitanti
in tutto alieni, cominciorno a delettarsi delle lettere,
onde al presente si ritrovano molte Terre di studio,
tanto che per concludere al presente tutto quel paese è
ben cultivato pieno di castelli et di belle città, et
così ben habitato et civile, quanto altra parte del
mondo, ma la sua nobilità et grandezza cominciò a
prendere il vero et maggior augumento suo quando del
956 Otthone Duca di Sassonia fu fatto primo Imperator
di Thedeschi con favore del Pontefice, imperochè a
quel tempo li Principi et stati di Germania fecero union
insieme così per difendersi da infedeli, che dalle parti
di Ongaria, di Rossia et di Polonia continuamente li
molestavano, come per mantenere l'Imperio nella sua
natione, et massime, perchè Francesi, che erano molto
potenti, procuravano di levargelo, havendo a male, che 'l
detto Imperio fusse traslato di Franza in Germania. </p>
<p>Questo Otthone, che era valoroso et gran capitano, se
ben hebbe molti contrasti et guerre, si conservò
Imperatore gagliardamente, tanto che dopo di sè furono
anco Imperatori Otthone secondo et Otthone Terzo, l'uno
filgliolo, et l'altro nipote suo. </p>
<p>Questo Terzo Otthone hebbe al principio qualche
difficultà nell'Imperio, imperochè morto Otthone suo
padre Romani volevano elegger uno Imperatore Romano, onde
lui armato andò a Roma, la prese et così restò egli
Imperatore, et perchè a quel tempo morì il Pontefice,
lui fece elegger uno suo parente di Sassonia, il quale fu
dapoi chiamati Gregorio Quinto. </p>
<p>Costui partito l'Imperatore fu scacciato di Roma, et in
suo loco eletto Papa Gioanne, Otthone per questa causa
ritornò in Italia, prese Papa Gioanne, al qual fece
prima cavar li occhi, et poi lo fece morire, castigò
molti delli principali, che erano stati authori di tal
novità, et rimesse nel Ponteficato il sopradetto Papa
Gregorio.</p>
<p>Questo Pontefice, che essendo Germano desiderava far
honore et utile alla sua natione, et che essendo stato
ingiurato da Romani, desiderava vindicarsi, fu quello,
che del 996 fece quella ordinatione, la quale hoggidì
anchora si mantiene, che sei Principi di Germania, et
essendo discordi il settimo pur germano fossero quelli,
che in ogni vacantia eleggessero Re di Romani, con
obligatione però di pigliar poi la confirmatione et
incoronatione dell'imperio dal Pontefice, et dechiarì
insieme con l'Imperatore, che di questi elettori tre
fossero Ecclesiastici, et 4 secolari. </p>
<p>Li Ecclesiastici, li quali volsero, che fossero anca
Grancancelieri dell'Imperio, furono l'Arcivescovo di
Magonza nominato per Grancancelier della Germania,
l'Arcivescovo di Colonia della Italia, et l'Arcivescovo
di Trevere della Franza. </p>
<p>Li quatro seculari veramente, a quali furono anco dati
carichi speciali, furono il Conte Palatino del Rheno con
titolo di apportator delle vivande, il Duca di Sassonia
con carico di apportator della spada, il Marchese di
Brandimburg Grancameriero, et il Re di Bohemia, che
all'hora era Duca et non Re, fu da carico, che dovesse
servir di coppa a Sua Maestà. </p>
<p>Questi sono quelli, che del mille et uno la prima volta
elessero Imperatore Henrico secondo, et che poi
successivamente hanno eletto tutti gli altri fino a Carlo
Quinto presente. </p>
<p>Il Pontefice et Imperatore. che furono authori di questo
novo modo di elegger Imperatori, dicevano esser
necessario far tal constitutione, acciochè l'imperio non
andasse per heredità, ma che fossero eletti sempre
quelli,. che si vedessero fra Christiani maggiormente
atti et sufficienti per un tanto gran carico, et perchè
morto uno li fusse subito eletto successore, acciochè
per tal causa non nascesse discordia fra Christiani, come
molte volte per inanzi era successo, ma se queste cause,
che parevano assai honeste et giuste le moveano, potevano
ben dar la libertà di elegger Imperatore anche a qualche
altro principe di Christiani di altra natione, et non a
loro soli Germani, che per mia fede molte volte mi son
attristato vedendo, che tre Arcivescovi, che più tosto
han presentia di capellani che di Principi, et che poco
inanzi erano canonici delle loro chiese, insieme con tre
Principi Germani, li quali, havendolo sue Eccellentie per
honore, anche io lo posso liberamente dire, ogni giorno
sono imbriacchi, habbino lor soli libertà di eleggere
Imperatore di tutta Christianità. </p>
<p>Si vede poi, che non si è ne anco rimediato a quel
disordine, che l'Imperio non vadi per successione,
imperochè vedesi, che a Federico terzo, che fu biasimo
del presente Imperatore, successe Massimiliano suo
figliolo, il quale mentre lui viveva fece elegger in Re
di Romani, a Massimiliano non successe Filippo suo
figliolo, perchè morì in Spagna giovine et inanzi al
padre, ma li successe bene il presente Carlo suo nipote,
il quale fu eletto in Re di Romani, essendo di anni 19,
et l'anno istesso che morì Massimiliano, perchè così
li Elettori inanzi la morte sua li haveano promesso dì
fare. </p>
<p>Il presente Imperatore, essendo incoronato del
1529 fece poi elegger del 1530
Ferdinando suo fratello in Re di Romani et si crede, che
sempre vorano, che nella casa d'Austria vi sia uno
Imperatore, et uno Re di Romani eletti.</p>
<p>Tanto che l'Imperio come se fusse per successione
è per continuare, per quanto si vede in questa famiglia
fino che vi serano descendenti maschi.</p>
<p>L'Imperatore, over Re di Romani eletto, non vi essendo
Imperatore, soleva haver dalli Principi et Terre franche
di Germania certo Censo ogni anno, che non eccedeva però
la summa di 50.000 forini, ma hora per la informatione,
ch'io ho havuto, non ha cosa alcuna, imperochè li
Imperatori, che per tempo sono stati, hanno in più volte
venduto et donato via il tutto. </p>
<p>Sono tenuti tutti li Principi così Ecclesiastici, come
secolari morto l'Imperatore pigliar l'investitura dal
novo Re per una volta in segno di riconoscerlo per
superiore, l'autorità poi, che l'Imperatore o Re ha
sopra la Germania, non è però ordinariamente se non
tanta quanta li è permesso per le legge et ordini
dell'Imperio, li quali vogliono, che esso Imperatore o Re
non possa astrenzer le città o Principi a cosa alcuna se
non con le deliberationi delle Diete, le quali si fano
nel modo, che hora brevemente dechiarirò a Vostre
Eccellentissime Signorie.</p>
<p>Quando il Re di Romani over Imperatore ha in animo, che
si facci qualche deliberatione in beneficio del Imperio,
manda per alcuni officiali a questo deputati ad intimare
a tutti li Principi et città di Germania, che in termine
di certo tempo, come li pare conveniente, debbano venire
in persona, o mandare commessi in alcun loco determinato
per causa importante all'imperio, al qual tempo Sua
Maestà convocati insieme tutti quelli, che vi sono
venuti, propone in scrittura la causa, per la quale è
sta chiamata la Dieta, pigliano li Principi la copia di
essa scrittura, consultano insieme, et deliberano quello,
che si ha da rispondere al Re over Imperatore. </p>
<p>Se la risposta è conforme alla propositione, è già
deliberato, se in parte o in tutto è contraria,
l'Imperatore fa nova replica, sopra la quale novamente si
consulta fra essi Principi, et a questo modo tanto si
procede quanto bisogna per venire a qualche ultima
determinatione, et molte volte si tiene la Dieta sopra
queste consulte doi, tre, et quatro mesi, et ultimamente
in Augusta è stata fin hora per più di mesi dieci. </p>
<p>In questa Dieta se ben molti deliberano, sono divisi
però in doi ordini, onde sono doi voti solamente, l'uno
è delli Elettori soli, l'altro è di tutti li Principi
del Imperio insieme così Ecclesiastici, come seculari,
li qual Principi tutti computati anco li Elettori sono al
presente al numero di 48. </p>
<p>Tutti li prelati poi, che non sono Principi, hanno doi
altre voci, et li Conti et Baroni altre doi, talchè
in tutto sono voti 52 divisi però in doi ordini,
come di sopra ho detto. </p>
<p>Le Terre franche veramente non hanno voto alcuno
decisivo, stano ben nella Dieta come asistenti, et odeno
le propositioni, ma nelle consultationi non
s'impediscono, possono ben dire l'opinion sua et dare
qualche aricordo alli Prencipi, ma in fine convengono
obedire a quanto è determinato per li sopradetti doi
ordini.</p>
<p>Il modo del consultare fra essi Principi è tale, li
Elettori stano in un loco appartato, et li altri Principi
in un altro, consultano così separatamente la istessa
materia, come si sono risolti, conferiscono insieme
quello, che pare all'uno et all'altro delli lor ordini,
essendo conformi di opinione, la riferiscono
all'Imperatore, essendo discordi, la disputano insieme,
et potendosi concordare non vi è altra difficultà, non
essendo d'accordo, fanno intender a Cesare in scrittura
li lor dispareri, Sua Maestà risponde quanto li pare, et
così finalmente si viene in qualche resolutione. </p>
<p>Fanno questi Principi tutte le decisioni sue non con
bossuli et balotte, come si fa in questa città, ma con
dir la opinion sua in voce, onde aviene, che 'l Duca di
Baviera ha gran poter fra li Principi non Elettori,
imperochè lui è primo a dire il suo parere fra li
Principi seculari, et suo fratello l'Arcivescovo di
Saltzspurg primo fra li Ecclesiastici, imperochè si
divideno nel dir dell'opinioni li Ecclesiastici dalli
seculari, se ben tutti insieme fanno poi una
deliberatione sola.</p>
<p>Dico che questo Duca ha gran potere, perchè essendo
persona di quella grandezza et auttorità, che è nella
Germania, rare volte per quanto intendo occorre, che
detta l'opinion sua non sia seguito lui et l'Arcivescovo
suo fratello dalli Principi, che la deveno dire dopo
loro, onde si viene a deliberare quasi sempre per quel
ordine, quanto è la voluntà loro. </p>
<p>A quanto è determinato nella Dieta nel modo, che ho
detto, tutti li Principi et città del Imperio si
presenti come absenti sono tenuti di obedire. </p>
<p>Fatta la determinatione et il recesso della Dieta
all'imperatore poi over Re appartiene farla eseguire, et
se alcuno non vuole obedire, a quanto è determinato
tutto l'Imperio, per mantener li ordini et auttorità sua
se li volta contra, lanto che alcuni Principi per esser
stati inobedienti sono sta scacciati dall'Imperio fuori
del stato suo, potrei in questo allegare molti esempi, ma
non voglio in tal cosa attediare la Sublimità Vostra
basta assai, che questo si po tenere per constante, che
tutti li Principi et Terre franche esequiscono
puntualmente le dette determinationi, ne ardiscono
contravenirli in cosa alcuna, imperochè oltra che
l'Imperio tutto molte volte se li move contra, costumasi
anco (il che da grandissimo timore a ciascuno) di poner
un Principe, over Terra franca disobediente in bando
Imperiale, il quale mentre dura ogni uno può le inferir
danno a detto inobediente nella robba, nella vita et
nelli stati soi senza pena alcuna. </p>
<p>Queste deliberationi fatte in una dieta non si passono
mutare salvo che per un'altra, ma si po ben differire la
esecutione secondo la voluntà del Re overo Imperatore,
ma non di alcun altro sia di che auttorità si voglia.</p>
<p>Havendo fin hora detto assai è bastanza della potentia,
et del governo della Germania, dirò al presente con
quella però maggior brevità che potrò qualche cosa
delle guerre , che in quella li anni 46 et 47 si sono
fatte, havendomi massime ritrovato presente dal principio
alla fine di quelle, et sforzaromi di non dire o di dir
manco, ch'io potrò li particolari di quelli accidenti,
che giornalmente occorrevano in quelli eserciti, havendo
io all'hora di quelli tenuto avisata particolarmente la
Serenità Vostra ma toccarò solamente alcuni capi
esentiali di detta guerra. </p>
<p>Dovendo dunque parlare di tal cosa, dividerò questa
narratione in tre partì. </p>
<p>Nella prima dirò le cause, che mossero l'Imperatore a
prendere questa guerra, et sopra qual cose si assicurò
il poterla felicemente finire. </p>
<p>Nella seconda narrerò brevemente quelli successi, et le
arti, che Cesare ha usato, et il conseglio, con il quale
l'ha governato dal dì, che 'l diede principio a farla
fino che la finì, quanto in quella haveva speso et dove
estratti li denari. </p>
<p>Nella terza dechiarirò alle Eccellentie Vostre quanto
Sua Maestà ha guadagnato con il vincerla, et in che
termine hora si attrovi la Maestà sua con la Germania. </p>
<p>In fine dirò poi qualche cosa della qualità
dell'esercito di Cesare et di quello del nimico, facendo
un poco di consideratione sopra il valore di ciaschaduna
delle nationi, che erano nell'esercito di Sua Maestà
et delli capi Italiani, che a quella guerra si sono
ritrovati.</p>
<p>Inanzi il prender della detta guerra la Germania si
ritrovava in questi termini, che tutti li Principi
temporali, eccettuati li Duchi di Baviera, di Brunsvich
all'hora priggione, et quello di Cleves, et si può dire
tutte le Terre franche seguivano la setta Lutherana, non
credevano però tutti a un modo, ma battendo diverse
opinioni, come hanno anco al presente, nelle cose della
religione, erano però tutti d' accordo in questo, di non
dar obedienza alla chiesa Romana, nè anco all'Imperatore
quando nella materia della fede havesse voluto
astringerli a creder diversamente di quello, che
era l'opinion loro, et per assicurarsi, che alcuno non li
potesse in questo violentare ne per tal causa farli
nocumento, del 1534 nella Terra di
Smalcaldia alcuni Principi et città fecero insieme una
confederatione, che da essa città prese nome di Lega
Smalcaldica. </p>
<p>In detta lega di tempo in tempo tanti Principi et città
andavano entrando, che la divenne di così gran potentia,
come dallo esercito, che per quella fu fatto del 46 si
è potuto molto ben vedere. </p>
<p>Con questa occasione si erano fatti grandi et di molta
reputatione nella Germania Lanthgravio d'Hassia che era
dichiarito capitan generale di essa lega, il Duca di
Virtimberg et quello di Sassonia e tanto che questi tali,
come eran chiamati da Cesare alle Diete, o non si
dignavano venirvi, o se venivano, erano più rispettati
et honorati che l'Imperatore et Re di Romani, delli quali
loro mostravano anco non tener molto conto,
contradicevano elli audacemente alle proposte di sua
Maestà, onde lei, che vedeva non poter ottener cosa
alcuna senza il favor loro, contra sua voglia era
constretta di accarezzarli, honorarli, et molte volte
pregarli per haver dalle Diete quanto desiderava, et che
questo fusse vero, lo dimostra assai chiaramente fra
l'altre cose la deliberatione, che nella Dieta di Spira
si fece di dar aiuto all'Imperatore contra il Re di
Franza, perochè mai Sua Cesarea Maestà non potè
ottenere, che la si facesse, se non si guadagnò prima
Lanthgravio, il quale havendo trattato et concluso con
lui, che in quella Dieta non si parlasse della religione,
nè contra la lega Smalcaldica, et che si prolungasse la
pace publica di Germania per certo tempo, favorì poi
l'intento di Sua Maestà et con la sua eloquentia et
auttorità operò tanto con li Principi Germani, che 'l
fece ottener a Cesare quello, che sua Maestà desiderava
molto, et sperava poco. </p>
<p>Questa setta Lutherana et Lega Smalcaldica ogni giorno
si andava, come ho detto, augumentando, imperochè di
continuo qualche città et Principe si dechiariva
novamente Lutherana, et entrava nella detta lega, et tal
cosa facevano in parte, perchè quella religione li
pareva forse più buona che la catholica, ma io credo,
che lo facessero principalmente sì perchè con questo
modo vivevano più liberi, levandosi in tutto
dall'obedientia del Pontefice, et in gran parte anco da
quella dell'Imperatore, come perchè usurpando li beni
delle chiese, molti Principi et città con questo mezzo
di povertà si riducevano in molta ricchezza. </p>
<p>Questi Principi oltra che loro volevan esser Lutherani,
persuadevano anco li altri a farsi, et quando elli
non volevano assentire alla persuasione loro, se li
faceano nimici, per questa causa il Duca di Sassonia et
Lanthgravio spogliorono del stato il Duca di Brunsvich et
alcuni Vescovi, che confinavano con il stato suo, onde
tutti li Ecclesiastici et quelli pochi Principi seculari,
che non erano Lutherani, stavano sempre in continuo
timore di non essere scacciati delli lor stati, et per
tal causa hanno instato continuamente per molti anni
appresso di Cesare perchè sua Maestà per via di
concilio, o qualche altra ritrovasse forma di componer le
cose della religione nella Germania, dimostrandoli il
pericolo grande, nel quale si ritrovavano non se li
provedendo di opportuno rimedio. </p>
<p>L'Imperatore, al quale queste turbulentie sono state in
ogni tempo molto ingrate sì per causa della religione,
havendo sua Maestà fatto sempre professione di vero
catholico, come perchè stando la Germania in termini
tali vedeva in brevi dover rimanere con il solo titulo,
ma non con l' auttorità di Imperatore, principiò già
molti anni a voler ritrovar qualche forma nella materia
di religione, proponendo di far concilio generale, il
quale perchè lor germani volevano, che havesse molte
conditioni assai differenti dalle consuete delli concilij
passati et perchè l'addimandavano in Germania se ben
prima si parlò di farlo in Mantoa et dapoi in Vicenza,
non fu però in fatto concesso dal Pontefice secondo il
voler di quella natione se non ultimamente, che 'l si
principiò in Trento, al quale però Germani non volsero
anco andare, dicendo, che non era per molte cause libero,
nè vero concilio. </p> <p>Il che vedendo l'Imperatore, per non
lassare cosa alcuna intentata, propose, che in Ratisbona
in questo mezzo si facesse un colloquio, come fu fatto
dei 46 fra Dottori di Germania et alcuni altri di
diversa natione deputati da Sua Maestà. </p>
<p>Si ridussero insieme questi Dottori, disputorono molte
cose sopra tutti li articuli della religione, nelli quali
vi era qualche difficultà, ma di molte cose, che
disputorono, non concordorono in alcuna, tanto che
finalmente li mandati da Protestanti vedendo, che Cesare
fra per venire a Ratisbona, temendo, che sua Maestà non
li facesse qualche dispiacere, pochi di inanzi che la
giongesse si partirono di detta città. </p>
<p>Ritrovandosi adunque le cose di Germania in questi
termini vedeva l'Imperatore, che ogni di più si andava
diminuendo la dignità et auttorità sua, et che si
accresceva quella delli sopradetti Principi protestanti,
la quale era fatta sì grande, che hormai principiava ad
esserli molto sospetta, imperochè fra l'altre
cose, essendo loro Lutherani si lassavano già
intendere, che giudicavano heretica la Maestà sua,
perchè la non era della loro opinione la quale loro
tenevano che fusse la vera et buona et secondo
l'evangelio, onde principiava andare qualche voce per la
Germania, che non fusse bene haver per suo Imperatore uno
che sentisse male nelle cose della fede, dal che nasceva,
che 'l Duca Gio. Federico di Sassonia, che si vedeva in
molto favore et riputatione, principiava aspirar
all'Imperio il quale non era molto difficile, che potesse
ottenere, attrovandosi già quattro Elettori Lutherani
fra li quali era uno esso Duca di Sassonia, il quale
oltra che per naturale apetito desiderava ingrandirsi
haveva anco piacer di farlo per abbassare et offendere la
casa d' Austria, sentendosi da quella molto ingiuriato,
imperochè Cesare quando fu eletto Imperatore non potendo
haver il voto del Duca vecchio di Sassonia altrimenti,
promise di dare una sua sorella per moglie ad esso Duca
di Sassonia hora priggione, che era nipote del vecchio,
et così hebbe il voto suo, ma poi Sua Maestà non ge la
volendo dare, la maritò nel Re presente di Portogallo,
il che questo Duca si riputò a grandissima ingiuria,
onde portò da poi sempre odio all'Imperatore ne volse
anco assentire alla elettione del Re di Romani. </p>
<p>Vedeva oltra di questo l'Imperatore che non si riparando
a questi disordini era necessario, che di breve anco li
Principi Ecclesiastici di Germania overo si tacessero
Lutherani, come già havea dato principio l'Arcivescovo
di Colonia, overo che fussero scacciati dalli lor stati,
et che di quelli si impatronissero li nimici di Sua
Maestà il che era facile, che avenisse sì perchè essi
Principi Ecclesiastici non haveano forze da difendersi,
come perchè li loro populi occultamente sono quasi tutti
Lutherani, il che io ho molto ben veduto a Pamberg Terra
di uno delli principali Vescovi di Germania, perchè in
quella molti, con li quali ho parlato, si lassavano
intendere assai chiaramente, che erano della opinione di
Protestanti, se ben per forza, come dicevano, davano
obedientia a quel Vescovo.</p>
<p>Sapeva oltra di questo l'Imperatore molto bene, che la
Fiandra et tutti quelli sui paesi bassi inclinavano assai
a questa nova forma di religione, perilchè non era cosa
difficile, che in qualche occasione si havessero levato
dall'obedientia di sua Maestà et entrati ancor loro
nella lega Smalcaldica. </p>
<p>Li era parimente manifesto, che il Contado di Tirol et
quasi tutti li altri stati del Re suo fratello erano
infettati di questa heresia, se ben per timore del Re
procedevano in tal cosa con qualche rispetto, non però
tanto, che non si vedessero molti segni manifesti di
questa sua opinione, che fra l'altre cose io mi aricordo,
che nel andare a questa legatione passando per la Chiusa
loco del Re over come dicono alcuni il covolo, che è
poco luntano et di qui da Trento, haver veduto sopra una
di quelle porte con lettere così grande scritto: Viva
Christo et mora il Papa. </p>
<p>Oltra che se ben era tempo di Quaresima quando lo
passava quasi tutti di quel Contado mangiavano carne, et
si lassavano anco intendere con quelli che potevano
parlar liberamente che tenevano detta opinion Lutherana.</p>
<p>Vedeva adunque l'Imperatore, che procedendo nella
Germania le cose in questa maniera senza rimediarvi era
necessario overo, che Sua Maestà et il Re finalmente si
facessero ancor loro Lutherani, overo, che havessero
presto a perder tutto il restante dell'auttorità che
haveano sopra la Alemagna con pericolo di esser un giorno
privi dell'Imperio, et che se li alienasse buona parte
delli sui stati. </p>
<p>Queste furono le cause potentissime, come ha inteso la
Serenità Vostra che mossero Cesare a prender una cosi
ardua, così difficile et cosi pericolosa impresa, nella
quale se non riusciva vincitore, il manco, che poteva
perdere, era l'Imperio et li stati, che ha casa d'Austria
in Alemagna et nelli paesi bassi, li qual perduti era
facil cosa, che 'l Re di Franza fusse desceso in Italia,
et li havesse levato il stato di Milano et forse dapoi
anco il Regno di Napoli. </p>
<p>Questi pericoli seben da Cesare erano preveduti et
considerati, et che facendo la guerra conoscesse, che
arisigava anco la vita sua, volse però, vedendo in che
mal termine si ritrovava, et che pericoli li soprastavano
non la facendo, farla ad ogni modo. </p>
<p>Al fare di questa deliberatione molti persuasero la
Maestà sua et la maggior parte per suo interesse
particolare, il Pontefice fu principale, perchè vedeva
hormai con altro modo, che con l'armi non poter ridur di
novo la Germania alla obedientia della chiesa Romana, et
forse per qualche altra causa, sì come credeno li
cesarei, della quale io non voglio per hora altrimenti
parlare, havendo scritto assai di questa materia alla
Serenità Vostra.</p>
<p>Tutti li Principi Ecelesiastici di Germania facevano
anco come predissi una instantia grandissima appresso di
Cesare, perchè 'l si risolvesse in far detta guerra,
alcuni perchè essendo spogliati di parte o tutti i
stati loro, desideravano esser reintegrati, et li altri
perchè vedevano chiaramente con la pace, come di sopra
ho detto, dover in breve tempo esser schacciati dalli lor
stati, overamente astretti diventar Lutherani. </p>
<p>Il Duca di Baviera non mancava anche egli, ma per timore
più secretamente che 'l poteva, di fare molti ufficij
con Cesare in quella materia, imperochè essendosi quasi
solo mantenuto catholico fra li Principi seculari di
Germani, vedeva esser odiato da tutti li altri, onde non
restava senza molto sospetto, che in qualche occasione la
lega Smalcaldica un giorno non li movesse guerra, essendo
massime stato persuaso molte volte a farsi ancor lui
Lutherano, nè havendo mai voluto assentire, et
havendosi, come ho inteso, offerto di entrare nella lega
loro, o farne seco un'altra, promettendo di farvi entrare
l'Arcivescovo di Saltzpurg suo fratello, Vescovi di
Augusta, di Ratisbona, di Passavio, di Frislingen et di
Naistet, et l'Abbate di Chent, se li votavano però
lassar viver nella sua religione, et non havendo
Protestanti voluto accettarli, se non si faceano
Lutherani, et havendosi anco offerto esso Duca di Baviera
di voler esser contra l'Imperatore se con l'armi et non
<foreign lang="lat">de Jure </foreign>  havesse voluto proceder contra il Duva di
Cleves, ni essendo stato udito da Protestanti, ma
contradettoli principalmente dal Duca di Sassonia hora
priggione, che essendo cognato di esso Duca di Cleves
dovea haver caro ogni maggior aiuto, che li fusse dato,
et tanto più temeva esso Duca di Baviera, quanto che il
prefato Duca di Sassonia principale della lega
Smalcaldica teneva anco seco qualche particolar
inimicitia.</p>
<p>Li figlioli del Duca di Pransvich all'hora priggione non
mancavano ancor loro di procurarla per liberar il padre,
il qual officio faceva parimente il Duca Henrico di
Pransvich per favorir il detto suo barba priggione, et
per l'inimicitia, che 'l teneva con Lantgravio, et
sospetto, che non li levasse il stato ancora a lui.</p>
<p>Il Granmaestro di Prussia, che si vedea privo di molti
stati, che li appartenevano, et che dubitava perderne de
gli altri, la desiderava parimente, et il Marchese
Alberto di Brandimburg, perchè era inimico di
Lanthgravio, et perchè essendo povero sperava con
qualche revolutione dover pervenire in miglior fortuna,
se ben era Lutherano, li piaceva molto la guerra, et
volse essere nelle parti di Cesare, et così fece il
Marchese Gioanne di Brandimburg fratello dell'Elettore. </p>
<p>Tutti questi promisero molti aiuti alla Maestà sua,
sopra li quali lei assicurata oltra le proprie sue
forze et de 'l Re suo fratello giudicò poter prendere
questa guerra, et felicemente finirla. </p>
<p>Il Pontefice, come sa la Serenità Vostra, li promise
denari, decime sopra il clero di Spagna, libertà di
alienare pur in Spagna l'entrate sopra vassali con
reintegrarli. </p>
<p>Li Principi Ecclesiastici di Germania li offerirono
denari per buona summa et altre commodità. </p>
<p>Il Duca di Baviera vittuarie assai et anco denari. </p>
<p>Li altri Principi seculari molta cavallaria da esser
però pagata da Cesare. </p>
<p>Volse Sua Maestà inanzi che deliberasse questa impresa
haver il parere non solamente delli sui consiglieri
presenti, ma come sempre suol fare in cose importanti
anco da 'l suo conseglio della Spagna, dalli sui vicerè
in Italia, et di Don Ferrante. </p>
<p>Dall'Illustrissimo di Granvella et molti altri delli
presenti fu disuaso, tanto che sempre fino il dì di
hoggi si è detto et si dice, che il solo Confessore di
Sua Maestà fra quelli, che haveva appresso di sè, lo
consigliò a prendere cotal impresa, dicendo, che la
principiasse pure et si fidasse in Dio, che certo la
vinceria, delli absenti dicesi, che 'l consiglio di
Spagna, li sui vicerè in Italia et Don Ferrante più
gagliardamente di tutti gli altri consigliorono Sua
Maestà, che ad ogni modo facesse l'impresa. </p>
<p>Erano molti anni, che sua Maestà haveva in animo di far
questa guerra, ma per le gran difficultà, che in quella
vedeva, andava scorrendo, et sì come mi ha detto
persona, che lo po sapere, l'Imperatore si risolse al
tutto di volerla fare quando vide, che così facilmente
et in così breve tempo havea superato il Duca di Cleves,
et toltoli tutti li stati soi, imperochè accorgendesi
all'hora, che li Thedeschi non erano quelli
valent'huomini, che si esistimavano, disse con alcuni de
sui confidenti, ho havuto molti travagli di mente,
pensandomi di voler far guerra a questi germani, ma
vedendo hora, che si lassano vincer così facilmente, non
ho più pensar altro, se non di fargela subito, che mi
venghi l'occasione.</p>
<p>Il risolversi di pigliare questa impresa considerato il
tempo, il loco et li termini, nelli quali si ritrovana
allhora sua Maestà, fu per giudicio commune la più
annnosa deliberatione, o per dir forse più propriamente,
la più risigata et più pericolosa, che mai Cesare habbi
fatto. </p>
<p>Si attrovava egli in mezzo la Germania in una città la
maggior parte habitata da Lutherani, era in tutto
disarmato, non havendo altri soldati, che la solita
guardia della persona sua, et era hormai il mese di
Giugno. </p>
<p>Sapeva, che li Principi et città della lega Smalcaldica
si ritrovavano già haver in esser molta gente da guerra,
et che ne andavano facendo dell'altra, et sua
Maestà non poteva fare esercito se non li venivano genti
d'Italia et altri lochi luntani, il che non poteva essere
se non tardi, et non dimeno si risolse di ponersi a quel
tanto risigo, che per li successi da poi si è veduto. </p>
<p>Questo è ben vero, che molti di quelli, che
persuadevano Sua Maestà al deliberare questa impresa, li
dicevano et davano quasi certa speranza, che molti delli
Principi et città Lutherane quando per certo
intendessero la firma risolutione di Sua Maestà in farli
tal guerra, essendo anchora molti, che non potevano
crederli, che l'havesse a fare, non vorriano in quella
impedirsi, et massime le città mercatesche, che sempre
si ritrovavano havere grandissimo capital di sui
cittadini nella Fiandra et altri paesi di sua Cesarea
Maestà , et vedendosi, che facendo la detta guerra
sariano anco impediti li trafichi et comercij per Italia
et altrove.</p>
<p>Questa speranza fu però vana, perchè messi da canto
tutti li detti rispetti di particolar interessi quelli
della lega Smalcaldica così Principi come città furono
sempre uniti et concordi, et mantenero gagliardamente il
potente suo esercito fino che 'l Duca di Sassonia per
soccorrer le cose sue convenne partirsi, dalchè seguì
la total ruina di Protestanti, et la vittoria di Cesare,
come più abasso alquanto più particolarmente si dirà. </p>
<p>Deliberato, che hebbe Cesare di pigliare questa impresa,
espedì 4 colonelli per far 20.000 fanti alemani
nelli stati del Re di Romani et altri Principi catholici,
et deliberò di fare fino al numero di 7 in 8.000
cavalli Thedeschi, et sì come havea giudicato utile dir
al Pontefice et alli Principi Ecclesiastici et quelli
pochi seculari catholici, che erano in Germania. che 'l
pigliava questa impresa solamente per causa della
religione per haver da loro quelli favorì et aiuti,
che 'l desiderava, così li parve bene di publicar poi il
contrario per la Germania et dire, che 'l voleva fare
quella guerra per castigare il Duca Gioan Federico di
Sassonia et Filippo Lanthgravio d'Hassia, come
inobedienti et ribelli all'Imperio et come usurpatori
delli stati d'altri <foreign lang="lat">et caetera. </foreign></p>
<p>Fece anco formar una scrittura di tal cosa, la quale
fu stampita et affissa prima sopra le porte delle chiese
in Lanziut, furono mandate poi per la Germania molte
copie, nelle quali si dechiariva anco, che s'intendessero
ribelli dell'Imperio tutti quelli, che prestassero aiuto
et favore alli doi soprascritti publicati ribelli et
disobedienti, sì come da Lanziut scrissi all'hora alla
Sublimità Vostra.</p>
<p>Insieme espedì la Maestà sua certi sui Dottori
Thedeschi ad alcuni Principi et alle Terre franche
principali della Germania per farli intendere, che
la non faceva per alcun modo quella guerra per causa di
religione, sì come la sapea, che da maligni li era
riferito, ma solamente per castigare li sopradetti soi
ribelli, et che però li essortava, a star quieti,
imperochè facendo così, lei non li daria molestia
alcuna, ma a questa intentione di soa Maestà
contraoperorno tanto Lanthgravio et Duca di Sassonia,
dicendo, che Cesare li voleva ingannare, che la non potè
fare frutto alcuno, dicevano essi, che si poteva ben
conoscer chiaramente, che Cesare non faceva la guerra se
non per causa della religione, vedendosi quanti aiuti et
favori li venivano dati dal Pontefice, et si sforciavano
poner sua Maestà in odio della Germania con dire anco,
che la voleva introdure in quella Spagnoli et italiani
sui natural inimici per distruirla et ruinarla.</p>
<p>Non volse Cesare, che 'l Duca di Baviera si dimostrasse
palese amico suo, et nimico di Protestanti, ma volse ben,
che secretamente li facesse novo giuramento, che li saria
come ad imperator di Germania ubidiente vassalo. </p>
<p>Si servì sua Maestà di molte vittuaglie nelli stati
sui, et hebbe delli denari secretamente da lui et
dall'Arcivescovo di Saltzspurg suo fratello, ma si
contentò, che esso Duca s'intratenesse ancor con
Protestanti, sicome egli fece, imperochè da tutti li sui
lochi per dove essi passorono li fu sumministrato
vittuarie et trattati come amici, oltra che sempre
dimostrava volersi interponer per accordare essi
Protestanti con Sua Maestà, onde continuamente andavano
sù et giù lettere et messi fra esso Duca et
Lanthgravio, il che Cesare sapeva et li piaceva molto,
perchè con questo mezzo intendeva li progressi di
nimici, et li teneva alquanto sospesi, et questa fu una
prudentissima cautella di Sua Maestà, imperochè se 'l
Duca di Baviera si dimostrava aperto inimico di
Protestanti, essi che furono primi et potenti in
campagna, potevano facilmente entrare nel stato suo,
prenderli le città et castelli, et impatronirsi di tutte
le vittuarie della Baviera, onde a Cesare non restava poi
loco alcuno commodo per fare la massa dell'esercito suo,
et quando l'havesse ancor potuto farla, che non poteva se
non longi dalli loci de nimici, non harria poi per
mancamento di vittuarie potuto penetrare più inanzi, et
se l'havesse voluto ricuperare la Baviera, bisognava
consumare tempo assai con non haver poi acquistato quando
anco li fusse successa bene (che altrimenti haveria
potuto intervenire) se non la ricuperatione di lochi di
amici, onde che con il non mostrarsi del detto Duca
aperto nimico di Protestanti, et con l'intratenersi seco
et massime con Lanthgravio, che sempre se li è
dimostrato amico, seguì, che sempre Protestanti hebbero
rispetto ad esso Duca, et che non volsero entrare nel
stato suo, per non li far danno. </p>
<p>De qui successe, che Cesare hebbe Loco commodo nella
Baviera di far la massa dell'esercito suo, et dapoi fatta
di nutrirlo in gran parte delle vittuarie di quel solo
stato per mesi quatro continui, che vi stette o dentro o
appresso di quello, che se Protestanti s'impatronivano di
esso stato, era come impussibile, che l'imperatore
volesse far cosa alcuna buona contra di loro, fu adunque
tanto utile all'imperatore usar quell'arte, quanto
dannoso a Protestanti non la conoscer. </p>
<p>Oltra di questo giudicando Cesare, che li dovesse
apportar grande utile in questa guerra, se alcuno movendo
l'arme contra il stato de 'l Duca di Sassonia hora
priggione, con questa diversione potesse farlo partire
dall'esercito di Protestanti per soccorrer le cose sue,
capitulò, come sa la Serenità Vostra, con il Duca
Mauritio, se ben, per quanto ho inteso da 'l Marchese di
Marignano, Sua Maestà nel principio havendo udito li
gran partiti, che richiedeva esso Mauritio, se 'l doveva
mover l'armi nella Sassonia, non voleva per modo alcuno
far tal accordo con lui, ma esso Marchese, sì come lui
affirma. disse a Sua Maestà, che questa cosa era di
tanta importantia, che quando il detto Duca Mauritio non
si havesse contentato di quelli partiti, che a sua
Maestà parevano così grandi, saria stato bene fargene
di maggiori, onde Sua Maestà finalmente contentò di
assentirli, et li promise quelli stati et la Elettoria,
come altre volte fu scritto alla Sublimità Vostra,
acciochè insieme con il Re di Romani pigliassero, come
fecero, l'impresa di Sassonia, et questa invero fu la
più utile, et la più prudente deliberatione, che
facesse Cesare dapoi, che si hebbe risolto di far la
guerra, perchè da essa si po dire, che in gran parte
habbi dependuto la vittoria di Sua Maestà. </p>
<p>Di questo Conseglio l'Illustrissimo di Granvella mi
disse un giorno essere stato il primo auttore, et che nel
principio, che lo propose, Cesare et altri se ne
ridevano, parendoli non esser cosa, che ragionevolmente
dovesse havere effetto, considerando, che esso Duca
Mauritio era, come è anco al presente Lutheranissimo,
che havea per moglie una figlia di Lanthgravio, il quale
egli honorava et riveriva come padre, et che oltra, che
era nipote, cioè figliolo di germano del Duca Gioan
Federico, era stato anco allevato da lui da putto insuso,
imperochè esso Gioan Federico fu instituito dal padre
protettor suo, et, come da molti si dice, fu anco causa
di preservarli il stato suo, imperochè armandosi il Re
di Romani con certo pretesto per levargelo, lui con
lassarsi intendere di volerlo defendere, fu causa, che
esso Re si rimosse da quella sua intentione. </p>
<p>Non ostante però tutte queste cose havendo havuto la
sola ambitione de 'l regnare più poter che tutte elle
insieme, si accordò Mauritio con l'imperatore et co 'l Re
di Romani contra la sua religione, contra il socero, et
barba suo, et contra la libertà di Germania. </p>
<p>Delle operationi sue, et del stato, nel quale egli al
Presente si ritrova, se ben molte volte è stato scritto
alla Sublimità Vostra, forse che più abbasso ad altro
proposito ne dirò poi qualche parola.</p>
<p>Havendo fin hora detto delle cose solamente, che
processero a questa guerra, saria hormai tempo, che io
dicessi anco qualche cosa del principio et successi di
essa, ma sapendo, che quando era in campo, io di quelli
giornalmente ho tenuto avisata Vostra Serenità et le
Eccellentissime Signorie Vostre, le quali sono
memoriosissime, non mi pare di affaticar quelle et me
insieme, narrandoli hora tutto l'ordine di detta guerra,
però dirò solamente di alcuni capi essentiali circa il
proceder dell'esercito di Cesare et di quello di
Protestanti, et circa il governo della guerra così de
l'uno come dell'altro, facendo poi sopra di essi alcune
considerationi. </p>
<p>Dovendo adunque di tal cosa parlare, parmi bene dividere
questa guerra di Germania in doi, nominando quella che fu
fatta del 1546 Svevica, et l'altra del
1547 Sassonica.</p>
<p>Deliberata la guerra per Cesare, li primi, che armati
vennero alla campagna, il che fu alla fine del mese di
Giugno, furono quelli di Ulma, Augusta et di alcune altre
città di Svevia, li quali ridutti al numero di 10 in
12.000 fanti con mille et cinque cento cavalli in circa
et 20 pezzi di artigliaria sotto un capitano Thedesco
nominato Sciertilin (che fu Maestro del Campo di
Thedeschi di Cesare all'ultima guerra, che 'l hebbe contra
la Franza) andorono verso Fiessen castello del Cardinal
di Augusta, per veder di rompere o far fuggire circa
7.000 fanti Thedeschi. che ivi erano venuti a fare la
massa, parte delli quali non haveano ancor toccato
denari, et questa cosa, che in quel principio saria stata
di grandissima importanza, li saria anda fatta, se erano
alquanto più presti, ma tardando loro il Marchese di
Marignano, che havendo il carico di far detta massa, si
ritrovava de li, advertito di tal cosa, et non riputando
poter star in quel castello senza pericolo, si ritirò
con li fanti, che havea oltra il fiume Lico in loco
sicuro, di dove si spinse poi con essi fanti verso
Ratisbona, nelli contorni della quale si andava facendo
la massa di tutte le genti da guerra, che venivano alli
servitij dell'imperatore. </p>
<p>Onde loro nimici non potendo più far altro nocumento ad
essi fanti havuto esso castello di voluntà di habitanti,
andorono poi verso la Chiusa, la qual presero, onde tutto
il Contado di Tirol si pose in paura, et un figlio et le
figliole del Re di Romani, che erano in Ispruch, non si
giudicando esser in loco sicuro, furono levati de li, et
non è dubbio alcuno, che se detti Protestanti andavano
di lungo, s'impatronivano di Ispruch et di tutte quel
Contado, et potevano penetrare fino Trento, onde
facilmente poi potevano prohibire il passo alle genti
d'Italia, ma loro lassato in Fiessen et nella Chiusa
certo presidio se ne ritornorono verso le sue città.
s'impatronirono del resto del stato del Cardinal di
Augusta et di Tonavert Terra franca, et poi essendosi
ingrossati fino al numero di 26.000 fanti, si
congionsero con il resto delle genti di Protestanti, che
vennero con li Duchi di Sassonia et Virtimberg et con
Lanthgravio d'Hassia, il che fu alla fine di Luglio
appresso Tonavert. </p>
<p>Questo esercito di Protestanti posto insieme era in
effetto, sì come nel principio s'intese, di fanti 55
fin 60.000, di cavalli 6 in 7.000 et di 10 pezzi
di artigliarie, che così dapoi finita la guerra mi è
stato affirmato da persona degna di fede esser sta il
numero et qualità di quello esercito, seben alcune volte
nel tempo della guerra s'intese, che vi era molto maggior
numero et di fanti et di cavalli. </p>
<p>Capitaneo generale di quel esercito, come Capitaneo gia
dechiarito dalla lega Smalcaldica, era Lanthgravio di
Hassia, al quale apparteneva il governare le genti da
guerra, guidar l'esercito, et esequire le deliberationi
della maggior parte di quelli, che havevano la libertà
di determinare quanto occorreva. </p>
<p>Quelli mo, a chi spettava il deliberare, erano per la
informatione, che ho havuto, il Duca di Sassonia, quello
di Virtimberg et esso Lanthgravio, li qual tre haveano
dui voti per uno, et li rapresentanti di Augusta, Ulma,
Argentina et Hamburg, che per nome suo et di tutte
l'altre città della lega, haveano quatro soli voti.</p>
<p>Cesare poi che hebbe inteso, che le genti di Protestanti
si erano poste insieme et in loco poco luntano da Sua
Maestà dubitando, che non venissero verso Ratisbona
subito (il che fu alli 3 di Agosto del 46)
si partì di quella città, nella quale vi lassò il
Signor Pirrho Colonna con 200 fanti spagnoli et 4000
Thedeschi per assicurarsi et della propria et delle
artigliarie, munitioni et vittuarie, che in quella
lassava, non le potendo condur seco partendosi, come
facea con molta celerità, andò la Maestà sua per il
camino, il quale dovevano fare le genti, che venivano
d'Italia, con animo di andare tanto inanzi, essendo
seguito da nimici, che le incontrasse, ma perchè essi
firmatisi propinqui a Tonavert, dove si erano giontati
insieme, non si moveano altrimenti, ancor sua Maestà si
firmò presso Lanziut Terra del Duca di Baviera, la quale
si dubitava, che nimici volessero occupare et che è
lontana da Ratisbona leghe 9, dove sua Maestà per
dimostrare haver qualche forma di esercito si pose alla
campagna con quelle poche genti, che havea, che non erano
più di 5 in 6.000 fanti, et i 500 cavalli in
circa. in detto loco, perchè nimici non si mossero,
hebbe l'imperator commodità di espettare tutte le genti,
che li venivano d'Italia, le quali gionsero alli 13 del
detto mese di Agosto insieme con altri forse 5.000
fanti Thedeschi condutti da un colonello di Sua Maestà
et dal figliol naturale del Duca di Baviera, arrivorno
poi anco li Spagnoli di Lombardia, onde Cesare alli 17,
partitosi da Lanziut con tutte le genti, che 'l si
ritrovava, ritornò verso Ratisbona per levare
l'artigliaria et munitione, che havea lassato in quella
città, appresso la quale allogiò per tre giorni, et poi
havendo inteso, che 'l campo di nimici era di là dal
Danubio presso Englestat Terra del Duca di Baviera, sua
Maestà lassato certo presidio in essa città si partì
da quella alli 21 del detto mese di Agosto, marchiando
di qua dal fiume verso detta Terra di Englestat, et per
camino havendo inteso, che l'esercito di nimici marchiava
verso Ratisbona, dalla quale era poco luntana Sua
Maestà, espediti forse 1500 fanti tra Spagnoli et
Italiani per Ratisbona per meglio assicurarsi di quella
città, deliberò poi lei passar appresso Neustat oltra
il Danubio, come fece alli 24 per veder se la poteva
far restare lo esercito di nimici fra Ratisbona et
l'esercito suo, il che per molti rispetti era riputato
bel tratto et molto utile per sua Maestà. </p>
<p>Passato il fiume Cesare si allogiò sopra la riva con
l'esercito, dove s'intese, che nimici essendo avisati del
soccorso mandato a Ratisbona et che sua Maestà passava
il fiume, si erano firmati in certo loco, di dove poi
dubitando grandemente, che Cesare non li mettesse in
mezzo, come di sopra è detto, il che li seria stato
infinitamente nocivo per molte cause, ma principalmente
per le vittuarie, le quali havevano quasi tutte per via
del Danubio et dal stato di Virtemberg, Ulma et Augusta,
le quali non harriano più potuto havere, dico che
dubitando di quanto è sopra detto se ne ritornorono
verso Englestat, et marchiando giorno et notte si
firmorono una lega oltra la detta Terra, elli fecero
l'allogiamento suo, perilchè Cesare levatosi con
l'esercito a 26 da mattina marchiò tanto, che la notte
arrivò ad Englestat, ove firmatosi alloggiò in loco,
che 'l Danubio li era a spalle, essa città di Englestat
et una gran palude li facevano fianchi, et a fronte havea
il terreno assai più eminente, perchè propinquo alla
riva del fiume, dove si estendeva il detto alloggiamento,
era il terreno molto più basso. </p>
<p>Quanto disordine, che quella notte fusse nell'esercito
di Cesare, so che io particolarmente scrissi all'hora a
Vostra Serenità, ma non voglio restar di replicare, che
per opinion di tutti se nimici, che erano alloggiati poco
luntani da noi quella sera o la mattina dietro venivano
ad assaltarne, senza dubbio eravamo tutti perduti, che
non vi era rimedio alcuno, perochè per tutta quella
notte vi fu tanta confusione, che non credo maggiore in
uno esercito si potesse vedere, et pochi furono, che
havessero tempo o modo di dormire.</p>
<p>Stettero Cesare et Protestanti firmi nelli sui
alloggiamenti fino alli 30 del detto mese, facendosi
ogni giorno molte grosse scaramuzze, ma l'ultimo di esso
mese di Agosto inanzi giorno levatosi l'esercito di
Protestanti venne marchiando alla volta nostra, et ne
sopragionse quasi adosso, che nel nostro campo non si
havea del suo marchiare aviso alcuno, il Marchese di
Marignano, che è huomo molto vigilante, la mattina a
buon hora, per quanto egli mi disse, fu il primo, che lo
vedesse, il quale subito venne a portare questa nova a
Cesare, che anchora si ritrovava nel letto, dal quale
immediate si levò la Maestà sua, si diede all'arme per
tutto l'esercito, tutti si misero alle poste sue, et si
ordinorono tutte quelle altre cose, che occorrevano per
difendersi, temendo molto, che li nimici venissero di
lungo ad assaltarne, ma come loro furono un miglio et
mezzo italiano propinqui alle nostre trincee (il che fu
alle 3 hore di giorno) contra il credere di ogn'uno si
firmorono, principiando a sbarrar della artegliaria
contra l'esercito Cesareo, et stando con le sue fanterie
et squadroni di cavalli tutti all'ordinanza alla
campagna, presentorono la battaglia a Cesare, volendo sua
Maestà combatter seco con uscire dell'alloggiamento, et
così sbarrando gran numero di colpi di artegliaria et
stando in ordinanza consumorono tutto quel giorno.</p>
<p>Nell'esercito di Cesare fu fatto l'istesso, che si
tirorno molti colpi di artegliaria contra nimici,
ma non tanti a gran gionta quanti loro, imperochè nel
suo campo vi erano, come dissi, di sopra 110 pezzi di
artegliaria, che nel nostro non se ne ritrovava più che
32 pezzi, delli quali anco per il troppo frequentar in
trazer se ne spezzorono forse otto, stette parimente
tutto l'esercito Cesareo tutto in ordinanza, et la
persona propria di Sua Maestà mai si mosse dal suo
squadrone, se non quando alle volte andava intorno il
campo inanimando tutti li capitani et soldati, dicendoli,
che dovessero stare di buon animo, et che non doveano
temer molto li colpi dell'artegliaria, vedendosi, che di
tante balle, che venivano nell'esercito, così poche
facevano danno, furono però in quel giorno tra morti et
struppiate dall'artegliaria più di 300 persone. </p>
<p>Stettero così questi doi eserciti un miglio Italiano
l'uno dall'altro luntani, sbarrandosi della artegliaria,
et facendosi delle scaramuzze fino tutto il terzo giorno
di settembre et il quarto poi si partirono con tanto
ordine, che se ben li cavalli leggeri di Cesare
seguendoli tentarono di farli qualche danno, non potero
però inferirli nocumento alcuno. </p>
<p>Et in questi quatro giorni alcuni, che han numerato li
colpi dell'artegliaria, dicono, che quelli de nimici
furno 3800 et li nostri 1100 in circa, si disse
all'hora et dapoi sempre si ha affirmato, che mai più
non si ha veduto, nè letto, che doi eserciti siano stati
così propinqui trazendosi tanta artegliaria l'uno contra
l'altro per quatro giorni continui come fecero questi, et
dicesi. che mai più Cesare si ritrovò in più
pericoloso stato et più indegno et poco conveniente alla
tanta grandezza sua come all'hora, che havendo lui mosso
la guerra et seguito l'esercito nimico, convene poi
assediato da soi proprij vassali contentarsi per manco
male star rinchiuso in pocco spacio di terreno a continuo
et manifesto pericolo dell'artegliaria per quatro giorni
continui, che più anchora sariano stati, se nimici non
si partivano così presto.</p>
<p>Quanto timore in quelli giorni fusse nell'esercito di
Cesare io all'hora scrissi a Vostra Serenità et maggior
assai per dire il vero tu il primo giorno, che li altri,
si perchè li primi et improvisi assalti dano agli
huomini sempre maggior terrore, come perchè si dubitava
di essere astretti alla giornata, ritrovandosi il campo
con debil trincee, et non tutto da quelle serrato, et
convenendo perciò star in ordinanza con molto maggior
pericolo et incommodo suo, ma dapoi che si assicurò
l'esercito, che nimici non volevano assaltarlo nel forte,
che le nostre trinchee con continuo lavoro di dì et di
notte si erano fatte per tutto d'intorno, et molto
maggiori, con alcuni Cavalieri di avantaggio, et poi che
li soldati non erano più astretti da Cesare a stare
nelle ordinanze, et finalmente da poi, che quasi ogn'uno
alli sui allogiamenti si erano assicurati dalle
artegliarie, chi con ripari di terreno et chi con
allogiare in fosse, che si haveano fatto, (onde dicevano,
che si sepelivano vivi) tutti principiorono a temer manco
assai, ma per dir il vero non vi è huomo, che si habbi
ritrovato in detto esercito, che non confessi haver
havuto in quelli giorni la maggior paura, che in alcun
altro tempo di vita sua, et invero non vi fu alcuno, che
se non è stato percosso dall'artegliaria, non si habbi
almeno veduto amazzare, o struppiare alcuno appresso, et
che non si habbi veduto et sentito darsi, le balle
dell'artegliaria molto propinque, non vi è stato persona
però, che su 'l fatto habbi dimostrato minor timore, che
Cesare, imperochè quasi sempre stava al discoperto in
ghetto di artegliaria mostrando di non stimarla punto,
come di sopra si è detto. </p>
<p>La causa perchè l'essercito di Protestanti venisse ad
Englestat, et che così presto si dipartisse de lì, per
quanto dapoi da persone, che si ritrovorono in quel
esercito si è meglio inteso, fu, perchè pensorno loro,
che Cesare (come havesse veduto venir quell'esercito alla
volta sua, il quale era di gran lunga del suo maggiore di
fanteria, ma di cavallaria principalmente, et che havea
così gran quantità di artegliaria, come di sopra si è
detto) dovese ritirarsi di là dal Danubio, et poichè
videro che l'Imperatore altramente non si movea,
giudicorno a forza di artegliaria poterlo astringere a
disloggiare, ma poi che veduta la constantia di Cesare,
et che l'uno et l'altro suo pensiero li era andato
fallito, et che l'arteglia sua per li ripari fatti nel
nostro esercito hormai faceva poco danno, non li parendo
poter far altro frutto, nè havendo ardire di assaltar
Cesare nel suo forte, deliberorono partirsi.</p>
<p>Partirno adunque alli 4 del mese di settembre da
mattina, come ho predetto, havendo prima con alcuni tirri
di artegliaria come indicato all'imperatore la partita
sua, ritirandosi poi con tanto ordine, che non patirono
alcun danno, se ben Cesarei tentorno di fargelo, se ne
andorno ad alloggiare appresso Tonavert città franca
nominata di sopra, la qual è sopra il Danubio 6 leghi
luntana da Englestat, dove si firmarono. </p>
<p>Cesare, che vedea non poter sicuramente ponersi alla
campagna, et che non li parea a proposito seguir il
nimico, come havea fatto per inanzi, havendo l'esercito
suo tanto inferiore al loro, et havendo anco
mancamento di denari, desiderava all'hora solamente la
venuta del Conte di Burra, il quale dalli paesi bassi li
conducea buon numero di cavalli et fanti, et una buona
quantità di denari, inanzi la venuta del quale Cesare
havea deliberato non partirsi da Englestat. </p>
<p>Di questo Conte per molti giorni non havea aviso alcuno,
dapoi intese pure, che 'l si appropinquava, ma era
avisato, che l'esercito di nimici andava ad incontrarlo,
il che dava molta molestia alla Maestà sua perchè non
sapeva come poterlo soccorrer senza esponer se overo
parte delle genti sue a grandissimo risigo, dubitando,
che se 'l si fusse levato da Englestat con tutto o parte
del suo esercito, li nimici si fussero voltati contra di
Sua Maestà et l'havessero astretta alla giornata, la
quale per modo alcuno lei non voleva fare, massime inanzi
che si havesse congionto con il detto Conte.</p>
<p>Stando in questi fastidiosi pensieri finalmente alli
17 di Settembre gionse il detto Conte con le genti sue
et buon numero di cavalli del Marchese Alberto di
Brandimburg, del Duca Henrico di Pransvich et del
Granmaestro di Prussia li quali si haveano accompagnato
seco, non havendo giudicato poter venire altramente
sicuri, et portò anco a Cesare forse 300.000 scudi in
contadi. </p>
<p>Le genti, che vennero con esso Conte di Burra, si fa
conto, che fussero in tutto X mila fanti di quelli paesi
bassi et circa i 6.000 cavalli, tutta bella gente et
condusse anco seco 12 pezzi di artegliaria da campo,
tanto che l'esercito di Cesare con questo arrivo si
ritrovò al numero per il conto, che all'hora si fece di
42.000 fanti in circa, cioè di 8.000 italiani,
8.000 Spagnoli, 16.000 Thedeschi, et li sopradetti
10.000 delli paesi bassi, cavalli circa 9.000 et 56
pezzi di artegliaria. </p>
<p>Con questo esercito Cesare alli 18 di settembre passò
il Danubio et andò all'impresa di Neumburg Terra
principale di Otthenrico Conte Palatino, la quale inteso
che hebbe, che l'esercito di Cesare veniva alla volta
sua, non aspettando che 'i giongesse si mandò ad
arrendere alla discrettione di Sua Maestà con le 3
bandiere di fanti, che dentro si ritrovavano lassate da
Protestanti alla custodia sua, et s'arrese con tutti li
loci a lei soggetti. </p>
<p>Cesare di quella impatronito fece svalisare li soldati,
che dentro vi erano, di arme et di cavalli, licentiandoli
con darli sacramento di non servir più alcuno contra Sua
Maestà. </p>
<p>Questo successo diede molta riputatione alle cose di
Cesare, et ne levò assai a quelle di Protestanti,
perchè haveano così miseramente senza difesa alcuna et
senza soccorrerli lassato, che Cesare così facilmente si
havesse impatronito del stato di uno amico loro, il quale
era difficilima cosa, che si perdesse ogni poco, che
l'havessero voluto difender. </p>
<p>Entrato Cesare in Neumburg, da quelli del loco et da
molti per nome di altri lochi soggetti a quello fece
giurar fideltà a sè et a gli altri soi succesori
nell'imperio, et così volse acciò si publicasse per la
Germania, che Sua Maestà per lei in particolari non
voleva acquistare cosa alcuna soggetta all'imperio, come
si andava publicamente dicendo per la Germania.</p>
<p>Stette Cesare con l'esercito allogiato appresso Neumburg
fino alli 22 et alla 23 ripassato il Danubio, havendo
marchiato forse una lega si firmò a... villa luntana da
Tonavert miglia 7 Italiani in circa, et dal detto loco
all'esercito nimico vi erano da 4 over 5 miglia
italiani, perchè erano alloggiati presso Tonavert in uno
fortissimo sito, Cesare, come scrissi, all'hora con molte
scaramuzze, con diversi tratti et assalti si sforciò in
dieci giorni, che 'l stette de li, di farli mutar
allogiamento, non vedendo modo di poter nocerli in quello
ove erano, ma vedendosi, che li Cesarei ritornavano ogni
giorno con maggior danno di quello facevano li inimici,
et che loro non si volevano mover altramente dallo
alloggiamento suo, Cesare alli 2 di Ottobre partitosi
con l'esercito andò ad alloggiare una lega luntano da
Nerlingen città franca, che era nella lega di
Protestanti, con speranza di poterla havere o per forza o
per accordo, overo con questo mezzo di far levare li
nimici dal detto suo alloggiamento per soccorer detta
città sua confederata. </p>
<p>Essa città non si volse arrendere, et alli 4 di
Ottobre il giorno di S. Francesco lo esercito di nimici
volendola soccorer venne marchiando per schena di certi
colli così propingui al nostro esercito, che da noi si
vedero marchiare per più di tre hore continue, havendosi
poi accampato appresso la detta città. </p>
<p>Come s'intese, che 'l detto esercito s'incaminava verso
di noi, si dette subito all'arme per tutto il nostro
campo, o per andar a far seco la giornata, overo per
dubbio, che esso non la volesse far con noi, non parendo
a proposito lassarsi ritronare nelli allogiamenti, il che
è più verisimile per quello, che si vidde succedere
 ogn'uno si pose nelle sue ordinanze, et si
principiò a marchiare verso nimici. </p>
<p>Cesare ancorchè quella notte haveva havuto molti dolori
di gotta, postosi a cavallo andò per tutte le nationi
parlando, essortandole al combatter animosamente,
promettendoli la vittoria. </p>
<p>Da tutti fu dimostrato buona voluntà, et desiderio di
venir alle mani. </p>
<p>Tutti li segni erano, che quel giorno si dovesse fare la
giornata, et non dimeno si fermò poi il nostro esercito
su certi colli, sopra uno de quali si posero anco alcuni
pezzi di artegliaria et stette tutto quel giorno un
esercito in vista de l'altro, senza fare operatione
alcuna. </p>
<p>Venuta poi la sera il nostro ritornò all'alloggiamento
suo, di dove la mattina dietro, che fu alli 5 di
Ottobre, levato andò ad alloggiare sopra certi colli
tanto propinqui a nimici, che l'uno vedeva
l'alloggiamento de l'altro. </p>
<p>Si stette per tre in quatro giorni, facendo scaramuzze
assai grosse, nelle quali quasi sempre li nostri hebbero
la peggiore. </p>
<p>Alli 8 poi di notte il Signor Alessandro Vittello fu
mandato con 4.000 fanti italiani, altretanti Thedeschi,
li leggeri del Papa et 700 cavalli Thedeschi con X
pezzi di artegliaria ad assaltar Tonanert, che era pocco
forte, et lontana da noi circa miglia 8 italiani, lo
quale poichè alli primi assalti hebbe fatto un poco di
resistentia, si arrese a discretione di Sua Maestà come
inanzi, che si andasse a quella impresa era sta data
intentione a Cesare, che così faria. </p>
<p>Li fanti di Protestanti, che erano dentro, passati oltra
il Danubio si salvorono. </p>
<p>Havuta questa città Cesare deliberò di andare con
l'esercito verso di quella, et così alli X nel principio
della notte senza suono di tromba o di tamburro
desiderando Cesare, che nimici non si accorgessero del
suo levarsi, cominciò a marchiare con l'esercito suo, il
quale la notte dietro alloggiò appresso Tonavert, di
dove poi alli 12 da mattina partito andò verso
Tilingen loco principal del Cardinal di Augusta, et si
pensò potersi facilmente quella mattina incontrarsi
nell'esercito nimico havendosi aviso, che 'l marchiava
verso di noi, ma per camino s'intese poi, che 'l non si
era mosso altrimenti, onde havendo li soldati di
Protestanti, che erano in Tilingen, veduto non essere
soccorsi, se ne fuggirono, et quelli del detto loco
venero a portare le chiavi a Sua Maestà.</p>
<p>Il giorno seguente fece il simile Laingen loco, che era
di Otthenrico Conte Palatino, essendosi fuggiti da quello
circa 1500 fanti et 200 cavalli di nimici, che dentro
si ritrovavano, fecero anco l'istesso molti altri
castelli di quelli contorni, onde Cesare continuò il
marchiare  verso Ulma, lungi dalla quale circa 3
leghe alli 13 di Ottobre fece allogiare l'esercito suo,
di dove la mattina seguente Cesare havendo già fatto
dare principio a farlo marchiare verso la detta città di
Ulma, lo fece dapoi fermare, essendo avisato, che
l'esercito nimico era in camino, et già molto propinquo
a noi, fece però stare tutto quel giorno in armi tutto
l' esercito, et Sua Maestà cavalcò in persona verso
nimici conducendo anco seco dui grossi squadroni di
cavalli, ma li nimici sopragiongendo posero alcuni pezzi
di artegliaria sopra certo colle un miglio italiano
luntano dallo alloggiamento nostro, con il sbarrar della
quale fecero ritirare li sopradetti dui nostri squadroni,
et anco la persona di Sua Maestà. </p> <p>Sopra il detto colle
stettero nimici fin tanto, che l'esercito suo marchiò di
lungo verso l'alloggiamento da loro designato, il quale
era luntano dal nostro circa tre miglia italiani, et
questa fu la terza volta, che 'l detto esercito di nimici
marchiò propinquo et in vista del nostro senza che li
sia sta inferito mai nocumento alcuno, il che di raro o
non mai forse è occorso a dui eserciti nimici. </p>
<p>La notte seguente un'altra volta Cesare fece levare il
suo esercito, il qual principiò a marchiare verso Ulma,
et lo fece da poi ritornare et fermarsi nell'istesso
alloggiamento, dove poi stette fermo per tutto il mese di
Ottobre, cercando <foreign lang="lat">semper </foreign> con leggeri et grosse
scaramuzze, con imboschate, con far dar allarme quasi
ogni notte alli inimici, inferirli qualche danno o almeno
darli molestia tale che li venisse voluntà di levarsi da
quell' alloggiamento, ma veduto, che ogni disegno li
riuscivavano, forse perchè nimici, come occorse in tutta
quella guerra, erano ottimamente sempre avisati delli
andamenti del nostro esercito, et Cesare malamente delli
soi, deliberò sua Maestà che principalmente si
attendesse ad imperdirli le vittuarie, et prender li
carri, che mandavano attorno per strami et altre cose
necessarie per uso di quell'esercito, per veder di farlo
patire per questa via, fecero li nostri a questo modo
molti danni a nimici, ma loro nell'istesso all'incontro
ne fecero tanti altri alli nostri, che tal volta per dui
giorni continui non vi veniva nè pan nè vino nel nostro
campo, onde Cesare si ritrovava di una pessima voglia,
vedeva sua Maestà sopragionger l'inverno, perchè già
principiavano le brume et freddi assai grandi, le
vittuarie ogni giorno andavano mancando, et quelle, che
venivano, eran carissime, morivano assai nel campo di
peste, di freddo, di fame, molti soldati di ogni natione,
ma principalmente italiani non potendo fuggire
tanti disaggi fuggivan via, vedeva l'Imperatore che
stando fermo ogni dì si dovea venire a peggior partito,
dall'altro canto pareva a Sua Maestà, che fusse poco
honor suo il levarsi per ritornare, non potendo penetrar
più volta nel paese di nimici senza manifesto pericolo,
et massime, che si era già posto in punto d'honore, che
più potesse durare in quelli alloggiamenti, nelli quali
si era già principiato a fabricare molti coperti di
paglia et di legnami et anco camere con balconi di vetro,
come se 'l havesse havuto a continuar lì per tutto
l'inverno. </p>
<p>Havendo l'Imperatore talmente l'animo travagliato et
perplesso in queste ambiguità, deliberò finalmente di
tentare sè con un grosso stratagema poteva entrare et
rompere il campo di nimici, fece adunque Sua Maestà la
notte di 28 di Ottobre far una incamisata di 5.000
fanti spagnoli et 7.000 Thedeschi et la fece marchiare
verso il campo di nimici da una banda, et dall'altra vi
mandò forse 4.000 huomini d'arme con pensiero di dar
con la fanteria l'assalto da un canto, acciochè nimici
uscissero alla difesa et che dall'altro poi li huomini
d'arme li dessero nel fianco o nella coda, ma questo
disegno anchora li riuscì vano, imperochè nimici, che
di ciò per quello si vedde, furono advertiti si
ritrovorono fuori delle trincee alla campagna tutti in
ordinanza con tanti lumi intorno che nel campo suo si
vedeva quasi come di giorno, della qual cosa Cesare
avisato, che in persona confessatosi prima, vi era anche
egli andato, ordinò, che subito tutti li soi si
retirassero, dubbitando, che non li avenisse qualche gran
sinistro, come all'hora scrissi il tutto particolarmente
alla Serenità Vostra. </p>
<p>Non sapendo adunque Cesare, che altro fare, et
ritrovandosi nelli cattivi termini, che di sopra ho
detto, et dico così cattivi, che il Marchese di
Marignano molte volte dapoi mi ha detto, che gli movea
grandissima pietà il veder sua Maestà così
travagliata, come la era, non sapendo massime nè lei,
nè alcun di soi ritrovar rimedio alle cose sue,
deliberò finalmente sua Maestà di ritirarsi, come fece
l'ultimo di Ottobre circa una lega et ponersi sopra la
riva del Danubio fra Laingen et Tilingen in loco, che era
luntano circa 6 miglia di Italia dal campo nimico, in
questo marchiare si vedde chiaramente, che l'esercito
nostro si era molto diminuito, imperochè si giudicò per
huomini pratici, che non vi fussero all'hora più che
20 in 25.000 fanti di 42.000, che erano prima, et
che li cavalli fussero anco diminuiti assai, fermato
l'esercito di Cesare nel detto alloggiamento non
sapendosi, che altro fare, si continuava pure ad
impedir le vittuarie a nimici et prender li sui
saccomani, et alle volte mandar delli cavalli leggeri
appresso l'alloggiamento loro per molestarli, et far
qualche scaramuzza, ma queste cose facevano poco
sollevamento alli casi nostri, imperochè crescendo il
freddo et piovendo quasi ogni giorno si, che 'l fango era
un brazzo alto nell'alloggiamento nostro, et incarendosi
anzi mancando ogni dì più le vittuarie, li soldati
Cesarei da fame, da peste et da freddo continuavano ogni
dì più andar morendo, perilchè Cesare era consigliato
da tutti li sui Capitani di guerra ad invernare hormai
tutto l'esercito, dividendo in più lochi le genti sue,
ma sua Maestà se ben videa quanto si pativa, non volse
mai assentire di farlo, anzi commandò che di questo più
alcuno non li parlasse. </p>
<p>Stando Cesare in questi travagli ecco che alli 8 di
Novembre sopragionsero lettere dal Re di Romani, che la
avisavano delli felici successi soi et del Duca Mauritio
nella Sassonia, delli quali io non intendo al presente
parlar altramente, sapendo che all'hora dal Clarissimo
Orator Contarini di quelli giornalmente fu scritto, et
dall'istesso di ciò ultimamente è stato riferito alla
Sublimità Vostra.</p>
<p>Questi avisi rallegrorno molto l'Imperatore, onde quella
notte, che gionsero furono sbarrati nel nostro campo per
allegrezza molti colpi di artegliaria. </p>
<p>Sperava Cesare, che 'l Duca di Sassonia hora priggione
avisato di questi successi dovesse subito con le genti
sue levandosi dal campo nimico andar a soccorrer li sui
stati, ma perchè scorrevano alcuni giorni, che non si
vedeva farsi alcun moto nell'esercito nimico. </p>
<p>Sua Maestà deliberò mutarsi, come fece alli 13 di
Novembre, di alloggiamento, si per levarsi da un loco,
come ho predetto, fangoso, dove era alloggiamento et
ponersi sopra alcune colline, dove si ritrovava il
terreno asciuto assai, come per dimostrar chiaramente
alli nimici, che la voluntà di sua Maestà era firma di
continuare alla campagna. et di combatter anco seco
bisognando, imperochè questo novo alloggiamento non era
luntano dal nimico più che dui miglia italiani.</p>
<p>Li successi di Sassonia et il mutar del detto
alloggiamento dettero molta riputatione all'imperatore et
pose li nimici in travaglio grande, onde principiorono ad
humiliarsi, il che si vedde quando Lanthgravio per un suo
trombetta, il qual finse mandare nel campo Cesareo per
altri negocij, scrisse una lettera al Marchese Gioanne di
Brandimburg, per la quale lo richiese, che 'l volesse
dire all'imperatore, che ivi et tutti li Principi
et città della lega Smalcaldica sariano contenti di
essere buoni vassali di Sua Maestà con honeste
conditioni, le quali li farebbe intendere sempre, che li
fusse concesso di mandarli agenti soi. </p>
<p>A questo Cesare rispose, che se le Terre Franche
mandassero a lei, vederia voluntieri li sui agenti et li
accettaria con benignità, ma che con esso Lanthgravio et
Duca di Sassonia Sua Maestà non voleva accordo alcuno,
se deposte l'armi in persona non venivano a rimettersi
alla discrettione di Sua Maestà.</p>
<p>Quelli di Nerlingen Terra molto propinqua
all'alloggiamento Cesareo sentendo, che l'essercito di
Protestanti volea partirsi, mandorono ancor loro in
questo tempo a trattare accordo con la Maestà sua, et vi
erano alcuni, che sotto mano parlavano anco per Ulma et
Augusta, ma non però con commissione, che si vedesse di
quelle città, et Cesare a tutte queste Terre facea dire
le miglior parole del mondo, dimostrando haver buon animo
verso di esse, et che sapeva bene, che quanto haveano
operato di contra Sua Maestà era stato da esse fatto
sforciatamente, et che lei non volea se non castigare li
capi loro, che eran sui ribelli, ma che tutti delle
città voleva havere per buoni figlioli. </p>
<p>Con tali et simil amorevoli parole Cesare tentava pure
se 'l poteva principiare a rompere questa lega
Smalcaldica, ma ritrovava anchora tutti assai constanti
non voler accordo particolare, ma desiderare un general
accordo per tutta la lega. </p>
<p>Faceano il Duca di Sassonia et Lanthgravio nove repliche
al Marchese Gioanne soprascritto, volendo però attacar
con Cesare qualche prattica di accordo, ma Sua Maestà
mai non volse sentire di trattar seco cosa alcuna,
facendoli dire, che non conveniva alla dignità della
Maestà sua trattar accordo alcuno con sui vassali
inobedienti et ribelli dell'imperio fino che stessero
armati come erano all'hora contra di lei, ma che se
deposte l'armi venissero a rimettersi in Sua Maestà,
ella non mancaria di udirli, et usar verso di loro della
sollita clemenza sua.</p>
<p>Si stette sopra queste prattiche fino alli 21 di
Novembre, et alli 22 da mattina si levò poi tutto
l'esercito di Protestanti. </p>
<p>La causa principale perchè si partirono fu, per quanto
dapoi si ha inteso, perchè il Duca di Sassonia essendo
avisato, che il Re di Romani et il Duca Mauritio li
haveano levato buona parte del suo stato, et che, sì come
dalli soi li veniva scritto, non li soccorrendo harria
perduto ancor il restante, chiamò tutti quelli, che in
quel esercito haveano voto per conto della lega
Smalcaldica, et narratoli tutti li successi della
Sassonia, li disse, che lui però non era per abbandonare
la lega, ma che li pregava bene a voler trovar rimedio,
che le cose sue fussero soccorse, vedendosi, che per
sicurar li paesi d'altri, lui perdeva il stato suo, al
che essendo risposto per Lanthgravio, che la lega
Smalcaldica non era obligata difender la Sassonia, et che
non era honesto, che la pigliasse l'arme contra il Duca
Mauritio, che era della sua istessa religione, esso Duca
si risolse voler al tutto partirsi, per soccorrer il
stato suo, come fece, onde avenne, che partirono anco
tutti gli altri, inteso che hebbe Cesare, che nimici si
eran levati, li mandò dietro tutta la cavallaria, et li
fanti spagnoli con opinione di poter darli nella coda et
farli qualche notabil danno, ma nulla potè operare,
imperochè ritrovorno, che nimici nella retroguarda
haveano posto gran numero di cavalli et molti pezzi di
artegliaria, la quale sbarravano contra li nostri, che se
li approssimavano. </p>
<p>Cesare giudicando poi, che essi nimici la sera dovessero
firmarsi in qualche alloggiamento, fece marchiar seco
tutta quella notte l'esercito suo dietro di loro,
pensando ritrovarseli la mattina molto propinquo et
poterli dare qualche rotta, ma come fu il giorno, li
nostri si ritrovorono molto luntani, imperochè anco
nimici haveano marchiato tutta quella notte, il che
sequì di questo modo per buona fortuna di Cesare,
perchè dove sua Maestà credea haver la mattina seco
tutto l'esercito suo, non se ne ritrovò appena la mità,
et questo occorse, perchè in quella notte nevicò assai,
fu vento grande et il maggior freddo, che sia mai stato
tutta quella invernata, onde gran parte delli soldati per
non si gelare da freddo, se ne erano fuggiti nelli
coperti delle ville, che si ritrovavano per strada, et
molti in alcuni boschi firmandosi si posero a far buoni
fochi per scaldarsi.</p>
<p>Cesare adunque la mattina veduto, che nimici erano
luntani, et che non havea, come ho detto, la metà del
suo esercito, fece seco ritornar tutti allo
alloggiamento, di dove si erano levati, ove stette fino
alli 25, nel qual giorno partendosi con l'esercito
marchiò verso la Terra di Nerlingen, la quale subito si
arrese alla discrettione di sua Maestà. </p>
<p>In questa città furono fatte entrare 3 bandiere di
fanti Thedeschi, et lassatovi per Commissario il
Reverendissimo Cardinal di Augusta, Cesare continuò il
camin suo verso Dinchspil et de lì a Rotthemhurg Terre
franche, le qual ambe doi subito si arresero parimente
alla discrettione di Sua Maestà, come fecero anco molte
altre terre et castelli. </p>
<p>L'Illustrissimo di Granvella non partì da Laingen con
la Maestà sua, ma restò in detto loco per alcuni
giorni, et consigliò anco li oratori, che facessero il
simile, dicendo, che facilmente fra pochi giorni
l'imperatore ritornaria, onde tutti vi restorono chi in
Laingen et chi in Tilingen, ma il primo di Decembre
l'Illustrissimo di Granvella fu avisato da Cesare, che
per certi negocij dovesse andare a Nerlingen, per dove si
partì il giorno sequente, nè voleva per modo alcuno,
che noi oratori lo seguissamo, dicendone non haver ordine
da Cesare di condurne seco, dove, perchè li oratori di
Franza et di Inghilterra si ritrovavano in Tilingen, a me
convenne far molta fatica, per che sua S. quietandosi
contentasse, che noi la seguissamo, come all'hora scrissi
alla Serenità Vostra.</p>
<p>In questi giorni s'intese quello, che prima con certezza
non si potè saper, che l'esercito di Protestanti tutto
si era diviso, et che le genti di Augusta, Ulma, Duca di
Sassonia, Duca di Virtimberg et di Lanthgravio et altre
separatamente se ne ritornavano tutte nelli sui paesi,
onde in un tratto Cesare, che pochi di inanzi si
ritrovava a pessimo partito, restò Signor della
campagna, et li nimici tutti in la maggior confusione del
mondo, la qual cosa a quelli anco, che erano su 'l fatto,
pareva quasi un insogno et cosa incredibile, si haveano
in quelli giorni il Duca di Sassonia, et Lanthgravio
abboccato co 'l Conte Palatino, perchè 'l s'interponesse
con Cesare in accordare tutta la lega Smalcaldica con la
Maestà sua, ma esso Conte se ben si ritrovò in lunghi
ragionamenti sopra di ciò con l'Illustrissimo di
Granvella non potè operar cosa alcuna per detta lega in
generali, talchè hebbe di gratia di poter componer, come
fece, le cose sue particolari solamente, ritrovandosi
all'hora Cesare poco ben satisfatto anco di lui, onde si
crede, che se per il passato non havesse fatto lungo
servitio a sua Maestà, et che da lei Sua Signoria non
fusse sta tanto amata, come la era, et che non havesse
havuto per moglie una nipote di Cesare, difficilmente li
saria sta perdonato. </p>
<p>Vedendosi adunque, che in generali la lega Smalcaldica
non poteva accordarsi con la Maestà sua, et essendo
tutti della detta lega posti in disordine, in terrore et
in maggior confusione del mondo, ogn'uno quasi di quelli
Principi et delle città franche separatamente ciaschuno
di loro principiorno sotto mano a trattare qualche
compositione con sua Maestà, onde quelle cose, che prima
con Archibusi et artegliarie, con scaramuzze et
crudelissimi conflitti, et non altramente pareva, che si
dovessero terminare, in otto giorni si ridussero in
pratiche et negocij,  li quali erano così ben
maneggiati dall'Illustrissimo di Granvella, che Cesare
giornalmente andava concludendo li accordi soi con
grandissima riputatione et avantaggio, diceva esso
Illustrissimo di Granvella alli intervenienti per
Principi et città, che voleano componersi con la Maestà
sua, che Cesare (se ben alle volte non era vero) era
molto prossimo in accordare qualche altro Principe o
città, et che li primi, che sapessero concludere le cose
sue, haveriano molto maggior avantaggio delli ultimi,
essortando tutti separatamente, et dimostrando di
aricordarli questo per darli amorevol conseglio, et non
solamente faceva tali officij con quelli, a chi
prensentialmente poteva parlare, ma sotto mano li facea
fare con molti altri Principi et città, che non
mandavano così presto sui nuncij alla Maestà Sua. </p>
<p>In questo mezzo l'Imperatore non volse però firmarsi,
ma seben era il cuor dell'inverno seguendo la vittoria
andava marchiando con l'esercito a questa et a
quell'altra città, et benchè per il freddo, per malatie
et altri disaggi restava per le strade gran numero delli
soldati del suo esercito, delli quali la maggior parte
erano italiani, mostrava Sua Maestà farne poco conto,
era però cosa, che moveva a compassione og'uno, ho
veduto io in diversi lochi restar per le strade, et dico
molti nelli fanghi, chi per malatie, chi per debolezza,
non havendo pan da mangiare, et molti si vedeano di
questi, che più tosto pareano mumia, che corpi vivi,
tanto erano secchi et negri dal freddo, et quanti
rimanevano a dietro non essendo Thedeschi, tutti passato
l'esercito erano amazzati da villani, mi riccordo anchora
haver veduto in alcuni boschi tre, quatro et cinque
soldati per loco morti intorno alcuni fochi già spenti,
che certo era un spaventoso spettacolo. </p>
<p>Cesare, come dico, non restava per ciò di far marchiare
l'esercito, volendo egli proseguir la vittoria et non
aspettare il tempo novo, ne 'l quale vedea molto bene, che
da molti poteva esser disturbato, et che i nimici si
haveriano potuto di novo rimetter insieme, licentiò a
questo tempo il Conte di Burra, perchè con le genti sue
ritornasse nelli sui paesi, et che per strada facesse
alcune operationi, et la Maestà sua con il resto
dell'esercito, il quale era di i 2.000 fanti et 2.000
cavalli in circa, andò verso Halla di Svevia, et
accordata quella città, si conferì poi ad Heltprun, che
fu la vigilia di Natale, dalla qual Terra hebbe molti
denari et vittuarie, nella quale firmatosi mandò buona
parte dell'esercito a danni dei stato di Virtimberg, che
era li propinquo, et con tal modo astrinse quel Duca a
componersi con la Maestà sua, dandoli 300.000
fiorini, alcune delle sue miglior fortezze, et quasi
tutta la sua artegliaria et monitione. </p> <p>Accordato esso
Duca, et prima accordata Ulma con fiorini 70.000
vedendo Cesare, che Augusta et Argentina non mandavano
ancor per accordarsi, deliberò di andare ad Ulma per
approssimarsi a quelle città, acciochè per timore, che
Cesare non marchiasse alla volta loro, li venisse voglia
di mandare ad accordarsi, come li successe, imperochè
Augusta poco dapoi mandati li sui nuncij venne
all'obedientia sua con darli fiorini 300.000 et con
quelli altri partiti, che all'hora scrissi alla Serenità
Vostra. </p>
<p>Si compose dapoi anco Argentina et alcune altre picciol
terre, ne altra città nella Svevia mancò di accordarsi,
che quella di Costanza, la quale anchora sta nella
pertinacia sua, dicendo non voler accettar presidio, ne
il Vescovo et preti, il che fa fidatasi, come vogliono
molti, che Svizzari per suo interesse non la lassariano
mai perire, confinando ella seco, come fa.</p>
<p>In questo mezzo, che Cesare andava per la Svevia
accordando, questa et quell'altra città, et riducendo
quella parte di Germania all'obedientia sua, il Duca
Gioan Federico, che con le genti sue era andato in
Sassonia, principiò a ricuperar il suo stato, il quale
reacquistò poi quasi tutto con molta facilità in
pochissimo tempo, anci si fece patrone anco di alcuni
loci del Duca Mauritio, perilchè il Re di Romani et esso
Duca Mauritio temendo assai scrissero all'Imperatore, che
li soccorresse, altrimenti, che le cose soe in quelle
bande andariano di male in peggio, onde Sua Maestà
deliberò mandarvi, come fece in più volte molti aiuti,
imperochè prima vi mandò il Marchese Alberto di
Brandimburg con mille cavalli, dapoi vi inviò novo aiuto
di fantaria, et finalmente volse, che vi andasse anco il
Signor Pirrho Colonna, perchè stando appresso il Re
consigliasse il modo, che si havesse a tenere in quella
guerra, et perchè con sue lettere rendesse particolar
conto a sua Cesarea Maestà di quelle occorrentie,
imperochè Cesare dal Re et dal Duca Mauritio era
invitato ad andar in Sassonia personalmente, et Sua
Maestà desiderava non haver occasione di andarvi per
molte cause, et tra l'altre, perchè all'hora si
ritrovava molto mal disposto. et però interponeva a
questa cosa più tempo, che la potea, ma finalmente
havendo inteso, che 'l Duca Gioan Federico havea conflitto
con il Marchese Alberto di Brandimburg, rotto et fattolo
priggione, et che la Bohemia si era sollevata, et non
voleva obedir al Re di Romani, ma più tosto apertamente
si dimostrava voler favorir il Duca Gioan Federico,
al quale non solamente la Sassonia, ma tutte quelle terre
di Marina porgevano aiuto, oltra che 'l Re di Franza li
sumministrava denari, Sua Maestà deliberò, che non
fusse più tempo di differire, ma di andarvi in persona
con tutte le forze, che havea, et che all'hora poteva
fare.</p>
<p>Si partì adunque la Maestà Sua di Ulma alli 4 di
Marzo, andò a Nerlingen, dove stette giorni 15, nel
qual tempo fece in quelli contorni riempire li sui
colonelli di fanterie, et far anco alcune nove compagnie
per rinforzare l'esercito suo, et dapoi se ne andò a
Norimberg in lettica, perchè era molto gravata dalla
gotta, nel qual loco per tre giorni, che ivi si stette,
fece provisione di denari, et anco buon numero di fanti. </p>
<p>Di questa città si partì Cesare alli
28 di Marzo del 47 con l'esercito suo, il
quale era in quel tempo di fanti 9.000 Thedeschi et
5.000 spagnoli, et dapoi seguirono altri 4 o 5.000
fanti Thedeschi fatti in quelli contorni, et haveva sua
Maestà i 500 cavalli in circa.</p>
<p>Con questo esercito andò Cesare verso Sassonia. si
firmò in Egra città propinqua alla Bohemia, dove alli
5 di Aprile del 47 si congionse con il Re di
Romani, che ivi venne con le genti sue, che erano cavalli
numero 4500 in circa computati quelli del Duca
Mauritio, in detta città venne il Duca di Cleves, il
quale trattò con Cesare et Re di Romani per componer con
sua Maestà il Duca Gioan Federico di Sassonia suo
cognato, et li Oratori del Re di Dannemarch facevano
anche essi in tal materia di buoni officij, ma (non
havendosi operato cosa alcuna, perchè pareva, che li
detti Duca di Cleves et Oratori parlassero come da sè,
et non per commissione, o libertà alcuna, che havessero
dal Duca Gioan Federico) Cesare et Re di Romani fatta che
hebbero la settimana santa in detta città, alli 13 di
Aprile si partirono, et presto si principiò ad entrare
nelli paesi del Duca Gioan Federico. </p>
<p>Li Castelli, che per strada si ritrovavano, che prima
furono presi dal Duca Mauritio, et dapoi ricuperati per
esso Gioan Federico, si resero tutti a sue Maestà et li
soldati, che dentro si ritrovavano, che furono molte
bandiere di fanti, d'accordo si lassorono partire con
giuramento di non servire per certi mesi contra le
Maestà sue et Duca Mauritio, et così si andava
marchiando verso il fiume Albis, oltra il quale era il
nimico con alcune soe genti. </p>
<p>Si ritrovavano Cesare et il Re, computate anco le genti
di Mauritio, haver in questo tempo da 18.000 fanti tra
Thedeschi et Bohemi, et 5.000 Spagnoli, non dico
d'italiani, perchè quelli pochi, che restarono,
furono licentiati fino in Ulma, et haveano anco da circa
6.000 cavalli. </p>
<p>Con tale esercito alli 24 di Aprile del 47
si andò alla riva del detto fiume, dove dall'altra banda
sopra le rive era alloggiato il Duca Gioan Federico, il
quale all'hora si ritrovava haver seco solamente fanti
2500 in circa, et altratanti cavalli. </p>
<p>In questo loco si arrivò sul mezzo giorno, dove già
erano assignati li alloggiamenti per tutto l'esercito,
imperochè Cesare pensava di firmarsi per gettar un ponte
il giorno dietro, sopra il quale si potesse passare, nel
far di questo ponte vedeva la Maestà sua haver due
difficultà, l'una, che da nimici non li fusse ostato il
farlo, l'altra, che essendo largo il fiume circa 80
passa, et perciò bisognando forse 60 burchiele, non ne
havea seco se non 36, ma havendo ritrovato
l'Imperatore, che nimici haveano mezzo disfatto un loro
ponte pur di burchiele, che haveano sopra il detto fiume,
et che stavano sopra quelle rive con molta timidità,
facea quest'altra parte sbarrare dell'artegliaria, et
archibusaria contra di quelli, et vulse che alcuni fanti
spagnoli a nodo, et molti cavalli ongari pasassero oltra
il fiume, per le qual cose essi nimici smariti
abbandonorono prima quella sua parte del ponte, che era
restata, et poco dapoi anco le rive del fiume, onde
Cesare, che non havea, come ho detto, burchiele a
sufficientia, fece dar principio a far il ponte per
congiongerlo con la parte restata del sopradetto di
nimici la qual fu riputata una grandissima buona sorte di
Sua Maestà. </p>
<p>Ma perchè dapoi da nostri, che erano passati oltra la
riva et ritornati, Sua Maestà fu avisata et assicurata,
che li nimici, con infinito disordine si andavano
ritirando, et che ritrovò un huomo di villa, che se li
offerse mostrarli un vado, per il quale Sua Maestà con
la cavallaria potria sicuramente sguazzare il fiume,
deliberò di non espettar altrimenti, che si finisse il
ponte, per non perder quella occasione dubitando, che 'l
nimico in questo mezzo non si allontanasse tanto, che
dapoi non potesse aggiongerlo, havendo adumque mandato
inanzi a traversare il fiume a sguazzo, tutti li cavalli
ongari et altri leggeri, si spinsero poi dietro
l'Imperatore et il Re con tutto il resto della
cavallaria, havendo ordinato, che fatto il ponte la
fanteria anchora dovesse seguitarli, fu riputato da tutti
gran coraggie quello di Cesare nel voler massime con la
persona sua sguazzar un fiume di quella sorte, che è
largo, come dissi, 80 passa, rapido assai, et così
profundo, che non si sa, nè si legge, che mai alcun
altro esercito l'habbi sguazzato, nè si crede, che
in altro loco, che in quello, dove passò Cesare, vi sia
vado alcuno, il qual vado però non era di così poco
fondo, che li cavalli non andassero sotto fino a mezzo la
sella, et che molti, che eran più picoli, non
convenessero anco nodare, onde si veniva a non passare
senza pericolo. </p>
<p>Ho parlato io con alcuni cavalieri di Cesare, li quali
largamente confessavano haver havuto in quel passare
grandissima paura, et che se la Maestà sua non si
havesse li propria posto a sguazzare, loro mai non
harriano havuto ardimento di commettersi a tanto
pericolo, ma Cesare da valuroso et prudente Capitano
vedendo, che non arrisigando perdeva una grandissima
occasione, la quale forse mai più harria potuto
ritrovare, deliberò ponersi a quel gran risigo per la
speranza del gran guadagno, che si vedeva dinanzi gli
occhi, passò adunque Sua Maestà et ritrovato esser
vero, che nimici con gran disordine si andavano ritirando
verso certi boschi, si misse a seguitarli con tutta la
cavallaria, et tre leghe sempre gallopando li seguì
inanzi, che li potesse arrivare.</p>
<p>Come li fu d'appresso li cavalli ongari et altri leggeri
principiorno a molestarli, scarramuzzandoli intorno, et
urtandoli con le lanze correndo, con il qual modo li
dettero tanta molestia, che presto li posero in molto
disordine, onde poi il resto della cavallaria li dette
dentro, et li vinsero con poca difficultà, molti delli
lor cavalli fuggirono, con li quali si salvò un figliolo
di Gioan Federico Duca di Sassonia. </p>
<p>Li fanti gettate le piche a terra s'offerivano come
sacrificio voluntario alli Cesarei, et di quelli ne
furono amazzati assai, perchè l'Imperatore, come di
sopra dissi, commandò, che si tagliassero a pezzi tutti,
il Duca Gioan Federico rimase priggione, et con una
ferita sopra la faccia fu condutto al Duca d'Alva dal
Signor Hippolito da Porto, et così li Cesarei restorono
vincitori et patroni di tutte le spoglie di nimici, le
quali furono molto ricche, onde Cesare et li Re essendo
stati a cavallo, et armati in quella giornata per 21
hore continue, se ne ritornorono all'alloggiamento,
ripassando il fiume vittoriosi, et di così fatta
vittoria quanto mai in altro tempo habbino havuto alcuna
delle sue Maestà, la quale vogliono molti, che sia stata
maggiore et più importante assai, che quella quando
Cesare hebbe priggione Francesco Re di Franza, havendo
massime ridotto in potestà sua esso Duca di Sassonia, il
quale quando Cesare non havesse havuto nelle mani, vien
giudicato, che quella vittoria non seria stata di molto
gran momento, imperochè oltra le molte genti, che esso
Duca havea ancor in esser in diversi altri lochi,
era tanto riverito, et se è licito dire, adorato dalli
soi populi, dalla Bohemia et dalle città di marina, che
li era facil cosa poter riffare in pochi giorni maggior
esercito di quello, che havea perduto. </p>
<p>Havuto, che hebbe Cesare questa felice giornata, Torga
città principale del Duca priggione, ma non forte si
arrese alla Maestà sua, come fecero anco molti altri
lochi, onde Cesare deliberò andare all'impresa di
Vittimberg, città pure del detto Duca forte, et ben
munita di gente, di artegliaria, et altre munitioni, la
quale non si voleva arrendere, marchiò adunque con
l'esercito suo verso queste città, facendo piccol
giornate, perchè desiderava pure darli tempo acciochè
temendo, che non li andasse l'esercito sotto li venisse
voglia inanzi di mandarsi ad arrendere, ma non mandando
ella alcuno alla Maestà sua, Cesare alli 4 di Maggio
passato il fiume Albis sopra ponti perciò fatti si
accampò con l'esercito sotto la detta città, la quale
mandò molte volte a rivedere per fermar occorrendo in
che modo si dovesse combattere, ma perchè dall'altro
canto ogni dì si pratticava accordo fra sue Maestà et
il Duca priggione, non si risolse mai di batterla, nè di
darli assalto alcuno. </p>
<p>Essa città da ogn'uno era giudicata molto forte, et si
diceva, che non si potria prenderla senza gran
mortalità, ne havea Cesare altri soldati, nel suo
esercito buoni da prender città, che li Spagnoli, li
quali havendo in odio il Duca Mauritio per molti
oltraggi, che li havea fatto, dicevano assai apertamente,
non essere honesto, che Cesare li facesse amazzare la
metà di loro per prender Terre per esso Duca Mauritio.</p>
<p>Sua Maestà adunque per questa causa, et perchè mal
voluntieri arisigava li Spagnoli havendone pochi, nè
potendo riffarne degli altri in caso di bisogno, et non
si fidando molto di altra gente difficilmente si haveria
risolto in combatterla et prenderla per forza. </p>
<p>Quelli della Terra mentre si trattava di pace, non
restavano ogni giorno di sbarrar molti colpi di
artegliaria contra l'esercito Cesareo al quale se ben li
era molto propinquo, faceano però poco danno, ma molto
timore, perchè arrivavano le balle per li alloggiamenti
di ogn'uno, et principalmente per li quartieri di Cesare
et del Re di Romani, perchè verso di essi ogni sera su
l'hora di cena erano sbarrati alcuni colpi, quasi che
fusse tirato a mira per dar nelli alloggiamenti di sue
Maestà. </p>
<p>Si stette in questi termini fino alli 21 di Maggio,
nel qual giorno poi si concluse l'accordo tra sua Maestà
et il Duca priggione del modo, che per li capitoli, che
all'hora furono mandati alla Serenità Vostra
l'harrà potuto vedere. </p>
<p>Fatto questo accordo il Re di Romani alli 25 del detto
mese con le genti sue partì per la Bohemia per rimediar
a quelli disordini et sollevationi, et Cesare ordinò,
che si facessero le mostre, et si pagassero tutte le
genti sue, et in questo mezzo mandava araldi et trombetti
alla città di Madelburg, per dirli, che la venisse
all'obedientia di Sua Maestà, ma essa non lo volse mai
fare, et se ben ogni dì si dicea per certo, che
l'Imperator andaria a quella impresa, non vi volse però
andar mai. </p>
<p>Si trattò anco in questi giorni accordo con
Lanthgravio, il quale si credeva, che si havesse a
concludere, imperochè il Marchese di Brandimburg et Duca
Mauritio Elettori andorono all'hora ad abboccarsi con lui
in Lipsa città del detto Duca Mauritio come quasi a cosa
fatta, ma niuna cosa si concluse, perchè sì come fu
detto in quel tempo, Cesare per ogni modo volea fra altre
cose, che esso Lanthgravio rimettesse la persona sua a
discrettione di Soa Maestà et lui per niun modo volse
farlo. </p>
<p>Pagato l'esercito Cesare ripassò il fiume Albis, il che
fu alli 2 di Giugno, et dapoi con l'esercito andò ad
Halla di Sassonia, la quale li di inanzi si era resa alla
Maestà sua, et in quella entrò alli X di Giugno. </p>
<p>Questo era camino di andare alla città di Madelburg, et
anco verso il stato di Lanthgravio, il quale per ciò
impaurito di novo mandò nel campo un huomo suo per
rinovare la pratica di accordo, et la difficultà
maggiore era, che 'l Duca Mauritio et Marchese di
Brandimburg in parole l'assicuravan bene in nome di
Cesare della vita et della libertà, ma esso Lanthgravio
volea, che questo fusse posto in scrittura, al che non
havendo voluto mai Cesare assentire, finalmente lui
fidatosi sopra le parole delli detti Duchi et Marchese si
contentò di concluder l'accordo del modo, che all'hora
scrissi a Vostra Serenità et di venir personalmente in
Italia per gettarsi alli piedi di Sua Maestà et
addimandarli perdono, sì come fece, ma dove lui credeva
ritornar libero subito nelli stati soi, rimase priggione
di Sua Maestà, come si ritrova al presente. </p>
<p>Stette Cesare in Italia fino alli 22 di Giugno, et
alli 23 partì per Norimberg, conducendo sempre seco li
dui gran priggioni. </p>
<p>Alla detta città arrivò alli 6 di Luglio, ove
dimorò fino alli 17, et perchè deliberò di far la
Dieta in Augusta alli 18, partì per quella città
havendo prima mandato ad intimare a tutti li Principi et
città franche di Germania, che vi venissero, nella qual
città di Augusta entrò Cesare alli 23 di Luglio con
400 fanti spagnoli, et con i Colonello di fanti
Thedeschi del Madruz, il quale ritenne in essa città,
havendo mandato ad alloggiare in diversi loci di quelli
contorni tutte l'altre genti da guerra, che non volse
licentiare.</p>
<p>In queste guerre della Germania Cesare per la
informatione, che ho havuto, ha speso fin hora tre
milliona et mezzo di scudi, delli quali ne ha estratto
della propria Germania doi milliona fra quelli, che ha
havuto dalli Principi Ecclesiastici et temporali
catholici, quelli che ha cavato della gran copia di
vittuarie, che da molte città et castelli li venivan
mandate al campo, et li altri assai, che dalli accordi
fatti col duca di Virtimberg, Lanthgravio, Augusta, Ulma
et altre città, che continuamente sono venute alla
devotione della Maestà Sua, ha estratto in diversi
tempi. </p>
<p>L'altro million e mezzo veramente è stato delli denari,
che li diede il Pontefice per far la guerra, che li
prestò o donò il Duca di Fiorenza, et il restante Sua
Maestà ha estratto della Fiandra, Spagna, Milano, Napoli
et Sicilia.</p>
<p>Ho già detto in forma di compendio a Vostra Serenità
et alle Eccellentissime Signorie Vostre tutto il sucesso
delle guerre, che nel 46 et 46
Cesare ha fatto nella Germania, et quanto in quelle ha
speso, onde si ha potuto vedere come felicemente et in
poco tempo Sua Maestà habbi vinto tanti et così potenti
nimici soi, et domato quella Germania, che a tutti et a
se stessa specialmente per inanzi paria così feroce et
indomita, ma perchè a me pare difficil cosa poter ben
giudicare, che habbi maggiormente causato questa vittoria
di Cesare, il consiglio et valore della Maestà sua,
overo il poco governo et manco avedimento di nimici, li
molti errori, che han fatto et la buona fortuna di Sua
Maestà, parmi di dire succintamente alcune cose in tal
proposito per rimetter poi questo giuditio alle
Eccellentissime Signorie Vostre, et prima voglio
incominciare da Protestanti, perchè loro prima et molti
giorni inanzi che Cesare furono con l'esercito in
campagna et così potente, come si sa, ne dirò cosa, che
non sia stata considerata et ponderata delli miglior
Capitani di guerra, che havesse Cesare nell'esercito suo.</p>
<p>Potevano Protestanti congionti, che furono insieme nella
Svevia, che si attrovavano patroni della campagna, et che
Cesare non havea esercito alcuno, fare tre cose, una sola
delle quali che havessero fatto, l'imperatore non
solamente non poteva farli la guerra, ma era in qualche
altro manifesto pericolo. </p>
<p>La prima era di venire nel principio, che si ritrovorno
in campagna, verso Ratisbona, perchè da quella
città ritrovandosi all'hora disarmato, necessariamente
conveniva fuggire, et loro senza difficultà impatronirsi
di quella città, dove harebbeno anco ritrovato tutta
l'artegliaria, molte munitioni, et vittuarie preparate
per l'esercito di Cesare, potevano poi seguire la Maestà
sua, dovunque la fusse andata, che per commune opinione
bisognava, che la si ritirasse fino in Vienna, se tanto
da nimici la fusse stata seguita, et se pur non volevano
venire a Ratisbona, potevano venire poi a Lanzint, che
harriano fatto lo istesso effetto. </p>
<p>Era in libertà di essi nimici con tutto o parte del suo
esercito, che anco parte harria bastato, marchiare verso
le genti, che venivano di Italia prohibirli il passo, et
il giontarsi con l'altre genti di Cesare, la qual per
giuditio commune li era molto facil impresa. </p>
<p>Et senza quelle genti non era possibile, che Cesare
principiassa la guerra, et finalmente stava in poter loro
penetrare nella Baviera et di quella impatronirsi, dalla
quale Cesare pensava havere, come hebbe, quasi tutte le
vittuarie per lo esercito suo, et per la quale era
necessario, che 'l passasse volendo entrare nel paese di
nimici. </p>
<p>Non ne fecero però Protestanti alcuna di queste tre, et
le due prime non volsero fare, perchè come all'hora
dicevano loro si erano ben armati per difendersi da
Cesare, essendo molestati, ma non per principiare ad
offender la Maestà sua, l'ultima perchè Lanthgravio
disse, che 'l non voleva offender il stato del Duca di
Baviera, havendo lui, quando fu eletto capitaneo generale
della lega Smalcaldica, lassatosi intendere chiaramente,
non voler mai offender il detto Duca di Baviera. </p>
<p>Questi furono li primi errori, che fecero Protestanti
inanzi che Cesare havesse alcuna forma di esercito. </p>
<p>Et se, come si suol dire, un piccolo errore nel
principio è grandissimo nel fine, quanto più grandi
dieno esser stati questi, che nel principio furono
grandissimi, ma hora ne dirò molti altri di quelli, che
fecero dapoi, che arrivate le genti di Italia l'imperator
principiò a marchiare verso di loro, il primo errore fu,
che essendosi Cesare partito da Lanziut et volendo
passare il Danubio, come fece, ad Englestat, non venero
loro ad ostarli il passo, essendo poco lontani dall'altra
banda del fiume, o che almeno dapoi passati havendo loro
esercito tanto superiore a quello di Cesare, non
venissero loro ad assaltarlo in campagna, ma volessero
espettar di far tal effetto, come fecero, quando che 'i fu
alloggiato alle spalle d'una città et cinto dalle
trincee.</p>
<p>Il secondo fu, che havendoli poi parso bene venire
ad Englestat, quando Cesare ivi era alloggiato, havendo
loro di più quasi altritanti fanti, cavalli doi terzi
più, et artegliaria quatro volte tanta, non venissero di
lungo l'hora istessa che gionsero, che fu la seconda del
giorno, a darne l'assalto, il che se havessero fatto,
senza dubbio alcuno haveano larga vittoria, imperochè le
trincee nostre erano debolissime, et dalla parte verso la
città per un gran spacio non erano ancor fatte. </p>
<p>L'esercito nostro assaltato così all'improviso tutto si
era posto in molto terrore, oltra che si dubitava assai,
che li Thedeschi, che erano al soldo di Cesare, nel
combattere vedendo qualche occasione, non li havessero
voltate l'arme contra, et che il populo della città, se
ben era subietto al Duca di Baviera, essendo come
chiaramente si vedea, molto partiale di Protestanti,
vedendo inclinare alquanto le cose di Cesare, anche ello
non pigliasse l'arme contra di Sua Maestà.</p>
<p>Il terzo et grande error fu vedendo, che Cesare non
poteva star in campagna contra di loro con l'esercito,
che l'havea, che partiti da Englestat non andassero o
mandassero una parte del suo esercito ad impedire il
passo, overo a combattere con il conte di Bura, che
veniva a congiongersi.</p>
<p>Il quarto errore, il qual parve a tutti la maggiore
dappoccagine del mondo, fu, che partito Cesare da
Englestat et andato all'impresa di Neumburg Terra
principale di Otthenrico Conte Palatino, amico suo, loro
non venero a soccorrerla, possendola facilmente
assicurare con presentarsi solamente sopra alcune
colline, che di là dal Danubio al loco, dove si
attrovava l'esercito loro, erano molto propinque, et per
mezzo Neumburg, di dove si poteva commodamente molestare
l'esercito Cesareo havendosi accampato sotto la detta
città, il che se havessero fatto, salvavano per
l'oppinione universale quel loco, et accrescevano molto
la riputatione sua, onde che quella Terra vedendosi
abbandonata si arrese, si po dire, su la faccia loro, il
che principiò a dare molta riputatione a Cesare, et
levargela ad essi.</p>
<p>Il quinto fu quando venuti essi a soccorrer Nerlingen
lassorono Tonavert, Tilingen, Laingen et alcuni altri
castelli così mal presidiati, che Cesare mandando alla
volta loro una banda del suo esercito, ne hebbe alcuni,
et molti altri marchiando se li arresero senza fare
difesa alcuna, che se li havessero difesi, over che
volendoli Cesare combatter loro dall'altro canto
haveriano havuto occasione di inferirli qualche notabil
danno, o almeno li harriano fatto consumare il tempo, et
parte delle munitioni et delle genti sue, che
abbandonando quelli loci, levorono il cuore a tutti li
altri di volersi difendere, et l'esercito di Cesare
acquistò per tal causa maggior coraggio et vigoria.</p>
<p>Il sesto et maggior di tutti gli altri errori, il qual
li dette in tutto persa la guerra fu quando alli 22 di
Novembre abbandonando la campagna si partirno con
l'esercito dall'alloggiamento appresso Laingen,
ritornando tutti nelli paesi loro, et non lassando
presidio in alcuna delle molte città franche sue
confederate, che eran propinque all'esercito loro,
imperochè Cesare rimase patrone della campagna, onde
tutte esse Terre vicine subito se gli arresero, et come
di sopra è detto, come andavan marchiando con
l'esercito, così se li arrendevano li castelli, città
et stati per dove passava, onde avenne, che in pochi
giorni ridusse alla obedientia sua il Duca di Virtimberg
et quasi tutto il resto di Svevia, che se volevano pur
levarsi con l'esercito per le cause già dette, et che
havessero distribuito otto a diece milia fanti solamente
fra Ulma, Nerlingen, Dinchspil et altri lochi
circumvicini, era impossibile, che Cesare per oppinione
delli sui proprij capitani di guerra potesse in quel
resto d'inverno far operatione alcuna, che fusse buona.
imperochè erano all'hora freddi et neve sopra la terra,
et dapoi sopragionsero pioggie così grandi, che si
fecero fanghi eccesivi, onde era difficile il marchiare,
et quasi impossibile l'accamparsi sotto alcuna città, et
prenderla per forza ogni poco di resistenza, che
havessero fatto quelli di dentro, per le qual cause era
necessario, che l'imperatore overo senza poter operar
alcuna cosa buona, volendo continuare la guerra facesse
morir di freddo et altri disaggi la maggior parte del suo
esercito, o che lo mandasse ad invernare, ciaschuna delle
qual due cose, quando fusse seguita, essi Protestanti
haveriano potuto riunirsi insieme et rinovare le forze
loro, havendo massime il Duca di Sassonia così presto,
come fece, ricuperato il stato suo, et l'Imperatore, che
si saria di necessità ritrovato all'hora con poche genti
et senza denari, seria stato a pessimo partito.</p>
<p>Questi sono li errori fatti per commune da quelli, che
governavano l'esercito della lega Smalcaldica, li quali
furono così grandi, come dal prudentissimo giuditio di
Vostra Serenità et dell'Eccellentissime Signorie
Vostre po molto ben essere compreso, nè però
sariano ancor stati in tutto bastanti di far, che Cesare
havesse potuto ridure tutta la Germania a sua devotione,
se Gioan Federico Duca di Sassonia, poi che hebbe
ricuperato quasi tutto il stato suo, si havesse governato
da prudente Principe, et buon capitano di guerra, come
dovea, non si havendo lassato vincere et prendere così
miseramente, come egli fece, dico così, perchè di prima
sapendo, che Cesare, il Re et il Duca Mauritio venivan
contra di lui con tanta gente, fu gran error il suo
espettarli in campagna con così poca, come egli fece,
maggior il non saper impedirli il passar del fiume almeno
per qualche giorno fino, che 'l si havesse potuto o
ingrossare con le genti, che espettava, o salvarsi in
alcuna delle sue città propinque, et più grande de gli
altri doi errori quando inteso che Cesare con lo esercito
era già alle rive del fiume et tentava passar, lui, che
all'hora havea principiato ad udire la predica, non si
volse mover altrimenti, ma espettare fino, che la
finisse, il che fu causa di ogni suo danno, perchè mezza
hora inanzi che 'l si partiva per ritirarsi, come voleva
fare, Cesare per detto di ogn'uno, non poteva più
giongerli.</p>
<p>Hora che ho finito di dire gli errori di Protestanti
narrerò anco, ma brevissimamente alcune cose del valore
di Cesare et del governo per lui tenuto in quelle guerre,
per rimettre poi quel giudicio, che di sopra dissi alle
Eccellentissime Signorie Vostre. </p>
<p>Gran valore et gran corraggio dimostrò Cesare quando
con assai minor esercito di quello di nimici volse a
Neustat passare il Danubio per seguirli, et maggiore
quando poco dapoi da loro assalito ad Englestat si
mantenne così valorosamente et intrepidamente, come di
sopra si è dimostrato, onde loro con sua molta vergogna
convennero levarsi dall'impresa, perchè queste cose
levorno l'animo a Protestanti di poter far più dano
alcuno a Sua Maestà, onde si invilirono grandemente,
come per li successi dapoi si vidde.</p>
<p>Prudentemente si governò Cesare in quella guerra
havendo et con l'accamparsi sempre propinquo a nimici, et
con molti altri segni dimostrato di non temerli, anzi
molte volte di voler combatter seco, ma in effetto per la
esperienza, che si è veduta, con animo di non combatter
mai, ma di straccarli espettando con li prolungare la
guerra, che fra di loro, che erano molte teste, et quelle
non simili, ma parte di Principi, et parte di Republiche
nascesse, come il più delle volte nelle leghe suoi
avenire, qualche discordia, mediante la quale senza
combatter venisse ad haver vinto, perchè questa è stata
la vera via di vincerli securamente et con quella
reputatione, che conveniva ad uno imperator tale facendo
guerra contra sui vassali.</p>
<p>Constantia, patientia grande et buon consiglio fu quello
dell'Imperatore, patendo lui et vedendo, che li sui
soldati di fame, di freddo, di peste et di mille altri
disaggi andavano ogni dì morendo, il voler più tosto
sopportare ogni male, che il levarsi dalla campagna
inanzi che partissero inimici, perchè se altrimenti sua
Maestà havesse fatto, non è dubbio alcuno, che havea
perduto la guerra.</p>
<p>Et questo continuar in campagna non venne già dal
conseglio delli sui capitani di guerra, ma dal solo
giudicio et voler di Sua Maestà, imperochè tutti gli
altri la consigliavano ad invernare l'esercito, et a non
voler lassar perire così miseramente le genti sue,
dicendoli, che non era poco a Sua Maestà essendosi così
tardi principiata la guerra, lo haversi impatronito di
Neumburg con altri castelli a quei soggetti, di Tonavert,
Tilingen, Loingen et molti altri lochi, li quali erano
per inanzi in mano di nimici, nelli quali si poteva
invernare tutto l'esercito della Maestà sua, et poi per
tempo rinforzandolo rimettersi in campagna, potendo
massime con le occasioni anco invernando far molti danni
alli lochi di nimici, che li erano propinqui, non volse,
come ho predetto, Cesare accettare questo consiglio se
ben da tutti gli altri a questo era efficacemente
persuaso, onde fra li sui capitani di guerra doppo il
fatto è restato con nome di gran Capitano di eserciti,
tanto che il Marchese di Marignano un giorno dapoi
espedita la guerra raggionando di tal cosa mi disse
queste formal parole: -L'Imperatore intende assai meglio
l'arte militare di noi altri, et se la Maestà sua in
queste guerre di Germania si havesse adherito al
conseglio nostro, fino a quest'hora seria sta già
scacciata di buona parte delli soi stati, et così anco
il Re suo fratello.</p>
<p>Ottimo consiglio et sopra ogni altro salutare fu il
fare, che il Re di Romani et Duca Mauritio movessero
guerra nella Sassonia, perchè, come si dovea credere,
che havesse a succedere, da tale diversione nacque il
partire dei Duca Gio. Federico dal campo di Protestanti,
da questo partire la confusione di tutti li lor
confederati, et da quella confusione la vittoria di
Cesare. </p>
<p>Ho mo detto quello, ch' io voleva in questa
materia, et hora lasso il giudicio di quanto predissi
alla Vostra Sublimità et alle Eccellentissime Signorie
Vostre con soggiongerli però queste poche parole
solamente, che per certo fu anco una gran fortuna di
Cesare, che il Re di Franza et d'Inghilterra in tempo di
quelle guerre tutti doi morissero, imperochè l' uno già
come sa la Sublimità Vostra havea principiato a dare
grosso soccorso di denari a Protestanti, et l'altro come
ho inteso hormai havea promesso di volerne dare, onde la
morte loro fece perdere ad essi Protestanti buona parte
del poco animo, che li era restato, et tanto più si
sbigotì Lanthgravio, quanto che poco dapoi morto il Re
di Franza vedde venire mandato dal novo Re a sua Cesarea
Maestà Monsignor di Andalot, et che era tanto
accarrezzato da Cesare, come da Vittimberg scrissi alla
Serenità Vostra, imperochè esso Lanthgravio dubbitando
da queste carezze, che havesse a nascere qualche accordo
fra l'Imperatore et il novo sopradetto Re, et per dare
questi sospetti a lui et alli altri di Germania, tiensi
per certo, che Cesare volesse fare quelle tante
demostrationi verso il detto Monsignor di Andalot.</p>
<p>Fra le molte cose notabili, che sono seguite in questa
guerra, doi sono sta molto avertite et considerate da
quelli, che si dilettano dell'arte militare. </p>
<p>L'una, che un esercito come quello di Protestanti
essendo alloggiato così propinquo, come era il Cesareo,
si habbi potuto levare doi volte non tacitamente, ma
apertamente con tanto ordine, che li Cesarei se ben
l'hanno seguito, non habbino potuto levarli pur un
ragazzo ne una bagaglia, il che si dice, che mai non
suole avenire, imperochè non solamente quello esercito,
che si leva da uno alloggiamento propinquo al nimico,
suol perdere molti soldati et bagaglie, ma spesse volte
dal nimico, che resta alloggiato, li è inferito qualche
notabil danno, et anco posto in disordine et alle volte
rotto, che habbino ancor marchiato tre volte in vista
nostra senza patire in cosa alcuna è stata per oppinione
di molti cosa rara.</p>
<p>L'altra cosa è, che per esperientia si è compreso, che
l'artegliaria, se ben a tutti è spaventosa, non possi
fare nelli conflitti di eserciti quel danno a gran
gionta, che di prima era la commune oppinione, che
putesse fare, imperochè si è veduto, che Protestanti
con 112 pezzi di artegliaria in tre giorni et mezzo,
che colpizorno contra l'esercito Cesareo, che sì come di
sopra dissi trettero tre mille ottocento balle in circa,
le quali tutte quasi davano o nella città di Englestat,
o nell'alloggiamento dell'esercito, non siano sta
feriti et morti più che 350 in 400 persone,
onde da questo successo fra li capitani di guerra si è
concluso, che 'l proprio et util uso della artegliaria sia
nel battere et nel difender le città, et nel difender un
campo alloggiamento per non lassarsi astringere, non
volendo, a levarsi dallo alloggiamento, ma che nel
confliger con eserciti ella non sia di molto giovamento. </p>
<p>Un'altra cosa ho notato io a parte in quelle guerre, la
qual è, che Cesare malissimo voluntieri vogli pigliar
per forza alcuna città, che sia alquanto forte et
difesa, come per esperientia si ha veduto, che oltra che
non volse mai combatter Vittimberg, restò anco di
pigliare l'impresa della città di Madelburg, se ben a
sui araldi et trombetti mandati di lì, perchè la si
rendesse, molte volte havea risposto assai soperbamente,
et oltra queste esperientie so io, che parlando alcune
volte con li soi primi capitani di guerra si diceva da
loro esser pericolosa et molto difficil cosa il voler
prender per forza una città forte, essendo ella diffesa,
et concludevano, che 'l stato di Vostra Serenità fusse
hora molto sicuro, perchè havea assai fortezze,
imperochè difficilmente alcun Principe vorrà pigliare
quella impresa, che prendendola li seria necessario
consumar gran tempo, spender assai denari, et alla fine
riuscir forse con poco utile et honore.</p>
<p>Dico, che mi è stato di gran contento il vedere questa
esperienza et tale oppinione, perchè da questo si po
giudicare, che 'l stato di Vostra Serenità essendo forte
in gran parte, come l'è, sia in termini assai sicuri,
sempre però, che la Sublimità Vostra tenga le Terre sue
ben munite, come la fa, di artegliaria et di buoni
soldati, et che sopra tutte l'altre cose facci, che vi
sia sempre qualche buon et fermo deposito di formenti et
altre biave, come si usa nella Germania, che non vi è
Terra alcuna di qualche conto, che non habbi, come di
sopra ho detto, sempre gran deposito di biave per sua
munitione, le quali poi vanno rinovando sì come li par
bene, dico, che sopra ogn'altra cosa la Sublimità Vostra
le deve tener munite di biave, perchè per il mio piccol
giuditio, non serà mai tentato da alcuno di levare le
fortezze sue a questo Illustrissimo Stato per viva forza,
ma overamente per trattati con quelli di dentro, overo
per via di assedio, alli trattati Vostra Sublimità, come
l'ha fatto altre volte, con levar via dalle sue città in
tempo di guerra quelli, sopra di quali l'ha qualche
sospetto, et con poner delli nobili soi alle porte di
quelle, et a tempo di pace con tenervi dentro, come la
fa, homini valorosi, diligenti et fedeli, per la custodia
di quelle po molto ben provedere, ma alli assedij
bisogna, che la rimedij con operare, che dentro vi sia
che mangiare, perchè invano da lui sariano sta fatte le
fortezze et fin hora custodite con così gran tempo,
fatica et spesa, se dapoi in qualche occasione quelli di
dentro per mancamento di pane fussero astretti di
arrendersi, perchè, come ben disse colui, <foreign lang="lat">plebs
nescit ieiuna timere. </foreign></p>
<p>Direi, che alli assedij Vostra Serenità per via di
esercito in campagna potria anco provedere, se non
vedesse, che li Principi, delli quali soli nelli presenti
tempi ha causa di temere, solo così potenti et hanno
modo di fare così numeroso esercito di fanti et di
cavalli, che Vostra Serenità per sè sola non potria
resistere nè mantener lungamente esercito alla campagna,
et così numeroso, che si potesse combatter seco, et lo
sperar in altri non so, come sia sicuro, non havendo
massime parso bene a questo Illustrissimo Stado soccorrer
nè a Franza nè al Papa nelli loro bisogni, nè manco
far seco alcuna confederatione, se ben instantemente et
più volte in diversi tempi sia sta ricercato. </p>
<p>Et perchè ho parlato di fortezze di Vostra Serenità,
non voglio restar di dirle quello, che da buon loco ho
inteso, esser sta ragionato fra alcuni delli principal
capitani di Cesare che occorrendo, che sua Maestà
havesse animo di romper guerra a questo Illustrissimo
Stato, li era offerto di poter inanzi robbar facilmente
Peschiera, la qual poi in un tratto dicevano, che si
potria con terreno far inespuguabile, et che saria facil
cosa con 20 homini robbarli anco certe galee o fuste,
che sono de lì, et con quelle anco più facilmente
prender esso loco, il qual dicono esser in sito così
commodo, che per quella via potriano fare molti danni a
gli altri loci di Vostra Serenità, che sono in quelli
contorni. </p>
<p>Ho fatto questa poca digressione fuori del proposito
della guerra Germanica, havendomi l'occasione indotto a
farlo, ma per seguire quanto ho determinato di esponerli
in quella materia, dico, che come di sopra ha inteso la
Serenità Vostra, l'esercito dell'Imperator era composto
di diverse nationi di soldati, cioè di Thedeschi,
Fiamenghi, Italiani et Spagnoli, et nella guerra
Sassonica anco di certo numero di cavalli ongari, li
quali furono condotti dal Re di Romani, onde non mi pare
dover dir cosa fuor di proposito, se narrerò alla Vostra
Sublimità et alle Eccellentissime Signorie Vostre la
disciplina, il valore et il pagamento di ciaschuna di
queste nationi, principiando dalla Thedesca, si perchè
era la maggior di numero, come perchè la guerra fu fatta
in Germania, et contra li proprij germani.</p>
<p>Sono nella militia Thedesca cavalli et fanti, li
cavalli sono tutti grossi et potenti, ma non destri al
maneggio, et la maggior parte ombrosi et sboccati, li
homini, che sopra quelli combatteno, parte sono armati di
arme bianche dal capo alli piedi, che portano la lanza
lunga, et questi si chiamano huomini d'arme, parte poi
sono armati alla leggera, cioè mezzi armati o di maglia
o di arme bianche, li quali portano chi uno et chi fino a
tre archibusi picoli da roda, cioè archibusi, che si
sbarrano senza foco, et portano anco una certa lanzetta
longa circa un passa et mezzo, la quale non tengono in
mano per l'ordinario, ma con il ferro posto in una
vagina, che li pende dalla sella appresso l'arcione, et
con l'hasta verso il brazzo destro, talchè commodamente
possono sempre pigliandola adoperarla, et li armati di
questo modo si chiamano Archibusetti. </p>
<p>E buona questa cavallaria Thedescha, et molto forte per
combattere stando insieme unita et serrata, marchiando
massime come la fa sempre con grandissimo ordine, ma per
far scaramuzze et slargarsi molto dalli sui squadroni,
nè per far corrarie o altra simil fattione, nè anco li
armati alla leggiera sono molto atti, et se nelle
scaramuzze della guerra passata li Archibusetti di nimici
hanno amazzato molti delli nostri, massime Italiani, et
presone alguni, et che delli loro pochi han patito, non
è stato per la agilità o valorosità sua, nè perchè
si slargassero dalli sui squadroni, ma per il troppo
coraggio d'Italiani, et di alquanti ben pochi Spagnoli,
li quali ardivano andar correndo con li sui cavalli fino
presso alli lor squadroni, onde aveniva, che spesse volte
con li archibusetti molti erano feriti o morti, et alcuni
qualche volta presi non si potendo così presto
rettirare, havevano anco li nostri molto disvantaggio,
perchè andavano alle scaramuzze disordinatamente et
senza capo alcuno certo, che li commandasse, nè haveano
mai uno squadron di nostri cavalli a spalle, dove
essendoli data la carica potessero sicuri ritirarsi, nè
vi erano ordinati alcuni, che occorrendo dovessero
soccorrerli, oltra che, come ho detto, non essendovi capo
ordinato, tutti volevano commandare, et niuno era
obedito, per il chè ciaschuno variamente et
disordinatamente si governava per il suo cervello. </p>
<p>Li nimici venivano sempre alle scaramuzze con li sui
squadroni ordinati, spingendo fuori alcuni delli sui
manco gravi cavalli, li quali non si allargavano però
molto, et havendo qualche carica, overo si ritiravano
subito nelli detti squadroni, overamente da quelli erano
soccorsi, et sempre ad un suono di tromba o segno
di bandiera erano obedientissimi. </p>
<p>Hanno questi huomi d'arme et Arcibusetti Thedeschi, che
non tengono alcun di loro più di un cavallo, di
stipendio la più parte 12 et alcuni 10 fiorini al
mese, che sono da sei fin otto scudi, et è l'ordinario
fra di loro, che ogni X o 12 habbi un capo, il quale
tira doppia paga, et per il portar delle bagaglie di essi
10 o 12 li vien pagata una carretta con quattro
cavalli, che vuol di spesa scudi 16 al mese. </p>
<p>Vi è poi un capitano maggior del squadrone, che ha da
l50 fin 250 scudi al mese, et altre regalie secondo
la conditione sua, et il numero di cavalli, che ha sotto
di se, hora è maggiore et minore, ma per il più di
300 in 400 cavalli.</p>
<p>Li fanti Thedeschi sono forti et robusti, marchiano
sempre con grandissimo ordine, sono obedientissimi alli
capi soi et alle leggi militari, le quali fra loro sono
molte, et ciaschuno come vien scritto soldato giura di
osservarle, et contra li transgressori di quelle si
procede severissimamente per li prevosti over giudici,
che in ciascheduno collonello sono deputati, conducono
quasi tutti questi fanti germani una femina seco, o
moglie o meretrice, tanto che, come marchia la fanteria
Thedesca, si vede andare fuori però delle ordinanze un
altro esercito di donne, le quali se ben pare, che sia
d'impedimento all'esercito, spesa et incommodità di essi
soldati, come anco a me da principio pareva, per
esperientia ho però veduto da poi essere tutto il
contrario, imperochè esse donne portano sopra le spalle
et legate a torno tutte le bagaglie et vittuarie, che
bisognano per esse et huomini soi, et alle volte portano
anche un putto, che per caso in campo habbiano parturito,
tanto che spesso io stupiva, vedendo, che tal femina
havea carico di sorte adosso, che non harria portato un
buon cavallo, il qual effetto li fanti spagnoli et
italiani convengono fare con paggi et cavalli, il che è
di molto maggior impedimento all'esercito, et maggior
spesa alli soldati. </p>
<p>Le altre commodità, che trazeno poi li Thedeschi da
esse donne, sono per certo infinite. </p>
<p>Parteno elle la mattina a buon hora dall'alloggiamento,
et vano all'altro designato, al quale arrivano tre,
quatro et cinque hore inanzi, che li huomini soi, che
convengono venir in ordinanza, et però tardamente,
accendeno esse il foco, robbanno se ritrovano et cuocono
da mangiare, fabricano le sue capanelle di legname et di
paglia, et preparano drappi alli huomini sui, tanto che
gionti all'alloggiamento hanno subito dove riposare, da
mutarsi di drappi, se sono bagnati per pioggia o
per sudore, da scaldarsi, se è freddo, et da mangiar, se
han fame. </p>
<p>De qui, credo io, che principalmente avenga, che sì come
ho veduto, patiscono assai manco queste genti Thedesche
et d'inverno et di estate nelli eserciti, che le altre
nationi. </p>
<p>Nè voglio a questo proposito restar di dire, che essi
Thedeschi non portano seco tenda alcuna, ma fano, come
predissi, le coperte di paglia et legname, onde aviene,
che mal va per le ville, appresso delle quali loro
alloggiano, imperochè disfano tutte le case per pigliar
paglia et legname, et molte volte ho veduto io esser da
loro ruinati li coperti, dove alloggiavano Principi et
altri Signori dell'esercito Cesareo, et discoperto anco
le stalle, dove erano li cavalli dell'Imperatore, non vi
essendo rimedio di resistere a queste sue furie di
ruinare. </p>
<p>Questi fanti Thedeschi, perchè sono gravi, et non hanno
in sè agilità alcuna, non vengono reputati buoni, ne
per scaramuzze, nè per prendere città, nè per fare
alcuna altra fattione, dove sia bisogno di agilità o
prestezza, ma ben per combattere nelle giornate, come un
nervo dello esercito sono tenuti molto buoni, imperochè
stando sempre stretti et forti insieme, ne escono mai
delli sui ordini, et come separati pure, che alcuno di
loro non saria sufficiente per uno Italiano o Spagnolo,
così 500 o 1000 ammassati insieme sono giudicati
più forti di altratanti di quelli. </p>
<p>Et questo non esser buoni da combatter separati,
vogliono alcuni, che proceda oltra che sono più grevi,
anco perchè ciascun di loro separato non habbi molto
coraggio, comparandoli alle pecore nel star così
voluntieri insieme serrati, imperochè anche elle come
temeno di qualche cosa, si stringono et si ammassano
tanto, che pareno fatti tutte una, nè alcuna ardisce mai
separarsi dall'altra. </p>
<p>Et invero se ben questi Thedeschi altre volte hanno reso
buon conto di sè, per due esperientie, che ultimamente
si sono vedute, hanno dimostrato anco ridotti insieme
essere più tosto timidi, che altrimenti. </p>
<p>L'una quando nella rotta del Marchese dal Vasto alla
Ceresola gettorno tutti senza far difesa alcuna l'armi in
terra, et l'altra quando nel prender del Duca di Sassonia
fecero l'istesso et peggio, perchè, sì come esso Duca
dapoi preso ha riferito, non trovò mai 200 delli sui
Archibusieri, che ardisero stare su la riva dell'Albis a
guardar il suo ponte, et prohibir a nimici, che non
facessero il loro. </p>
<p>Dal non potersi servire delle dette genti ammassate
insieme, come si è detto, nasce, che quasi tutti sempre
sono adoperati con la picca, imperochè con li archibusi
non ne sono se non X per cento, che fra Spagnoli et
Italiani si usa il terzo al meno di archibusieri.</p>
<p>Il stipendio ordinario delli fanti Thedeschi è di
questo modo, la picha secca tirra quatro fiorini al mese,
che sono 18 libre venetiane, l'arcobuso per la spesa
del piombo et polvere fiorini cinque. </p>
<p>Li armati di picha et corsaletto, et alcuni di maglia
tirrano chi sei et chi otto fiorini, et molti di questi,
che sono persone segnalate, hanno fino tre et quatro
paghe, et alcuni, ben però rari, ho veduto io in questa
guerra, che ne havevano 6 et 7. </p>
<p>Et questo multiplicare di più paghe in una sola persona
è cagione, che una bandiera di fanti Thedeschi, che per
l'ordinario s'intende, che habbi sotto di sè 500
fanti, non ne ha in fatto più che 350 in circa et anco
meno. </p>
<p>Li alfieri di queste fantarie hanno 20 fiorini, li
capitani 40 et li colonelli 400 al mese, cadauno
delli qual colonelli per l'ordinario ha sotto di se X
bandiere, et questo basti quanto alle genti Thedesche, se
ben si potessero dir molte altre cose, le quali per non
attediare Vostre Eccellentissime Signorie voglio tacere,
dicendone però anchora quest'una, che come le dette
genti sono alloggiate, quasi sempre tutti sono imbriachi,
il che succede bene in parte, perchè beveno più vino di
quello li bisognarebbe, ma più, per quanto io credo,
perchè essendo tutti loro assuefatti da putti in suso a
bever sempre acqua, o birra, ogni poco di vino, che da
loro è bevuto, li fa imbriachi, del qual vino assai
più, che di Martin Luther tutta questa natione è
devotissima et partiale, non eccettuando alcuna sorte di
persone, imperochè anco tutti li Principi, et dico li
maggiori sono più dediti al bever, che alcun altro,
tanto che questo mal costume di imbriacarsi è ridotto in
tal termine nella Germania, che non solamente non l'hanno
per vitio, ma giudicano, che 'l sia virtù et grandezza,
et reputano huomini maligni et da poco quelli, che non
vogliono imbriacarsi, imperochè dicono, che un huomo
imbriaco parla liberamente tutto quello, che ha nel core,
et che un maligno non vuol bevere, perchè dubita
imbriacandosi di non scoprire la sua malignità, et per
dire quanto ho inteso, questi Principi, come sono
imbriachi, molte volte concludeno fra loro assai cose
difficili et d'importantia, che altrimenti mai non le
concluderiano, perchè così allegri sono molto liberi in
concieder et assentire a molte cose, che altrimenti non
li fariano, et il Reverendissimo di Trento parlandosi un
giorno di queste differentie di religione nella Germania,
mi disse, Jo vorrei più tosto poter in un pasto bever
mezza botte di vino, che saper a mente tutti li
testi di S. Luca et S. Mattheo, perchè in qualche
occasione speraria poter con questi Principi operar assai
et farli assentire in materia di questa religione a molte
cose, che altrimenti reputo molto difficili. </p>
<p>Di questo imbriacarsi non si potria dir tanto, che non
vi fusse poi da dire molto più, perchè ogni giorno
questa natione non fa altro, che questo, tantochè il
Dottor Ecchio conseglier del Duca di Baviera et huomo di
buonissimo intelletto disse un giorno, che li Principi di
Germania non erano buoni da negociare se non una o doi
hore della mattina.</p>
<p>La cavallaria et fanteria Fiamengha è molto simile alla
Thedescha, onde altra differentia io non saperei fare se
non, che li fanti fiamenghi sono pur alquanto più agili,
o manco grevi, che li Thedeschi, del valor suo io non
posso dire, perchè non ne ho veduto esperientia alcuna,
dirò ben questo, che ha nome di buona gente, la qual fu
conosciuta anco da Giulio Cesare, che nelli soi
comentarij laudò li Belgi, che sono questi populi sopra
tutti gli altri della Franza, essendo all'hora quel paese
incluso nella gallia belgica.</p>
<p>Li fanti spagnoli nel principio, che sono condotti di
Spagna, sono, per quanto intendo, bruttissime genti tutti
straciosi et inesperti delle ordinanze, ma per giornata
poi si van facendo buoni soldati.</p>
<p>Quelli, che ho veduto nella Germania, erano tutti
soldati veterani, parte stati lungamente in Ongaria et
parte in Italia, a me sono parsi sempre bellissima gente,
ben disposta et atta, per quanto si vedea, a far ogni
fattione, patisce il freddo et caldo, et si governa fra
loro così prudentemente et con tanto sparagno, che
rarevolte vi è alcuno, che patisca nelle cose
necessarie, imperochè il loro costume è di congiongerli
quattro o sei et otto insieme, et farsi per commune le
spese del vivere, li quali vogliono, che siano limitate
et parche, onde aviene, che spendeno poco in mangiar et
bevere, et hanno denari da vestirsi bene, come fanno, che
per mia fe ogni privato fante di loro è così ben
vestito et armato, che 'l pare un capitano. </p>
<p>Si honorano et favoriscono molto l'un con l'altro, sono
insieme molto concordi, et tanta charità si usano fra
loro, che se uno si amala, o cade in qualche altra
necessità, subito è sovenuto dagli altri, tanto che non
ho mai veduto alcun Spagnolo, che in tanti disaggi et
carestie, che sono state in quella guerra, sia andato
mendicando. </p> <p>Sono persone industriose, et nel tempo della
guerra sottilissimi ladri, che mai si sparagnano, ne
lassano di guadagnare o di robbare dove vedeno la
occasione. </p>
<p>Il coraggio suo pare, che sia assai grande, perchè alle
volte con fatti, ma più per la verità con bravate et
slanzate lo dimostrano, non è però tanto per oppinion
di molti, quanto communemente si crede, et l'esperientia
si è parte veduta in Sassonia, che parlandosi Cesare
voler pigliar per forza Vittimberg et dapoi anco
Madelburg, loro si lassavano quasi intendere non voler
darli l'assalto. </p>
<p>Alla diffesa di Castelnovo si portorono anco non troppo
bene, et non dimeno erano tutti fanti veterani. </p>
<p>In Franza anchora sotto Sandesir fecero mala prova di
fatti soi, imperochè come si dice fatta la battaria, et
spianato così il terreno, che anco un huomo sopra un
buon cavallo haveria potuto entrar nella Terra, essi
Spagnoli, che erano 5.000 in circa, li dettero
l'assalto et essendoli fatto un poco di resistenza da
quelli di dentro, non vi fu alcuno, che ardisse penetrare
nella città, ma si rittirorno tutti con molta vergogna,
havendo in quello assalto detto assai volte, ove sono li
nostri fratelli Italiani? Et questo dicevano, perchè,
come hanno seco Italiani, pare, che riescano molto meglio
et facino insieme cose meravigliose, onde credesi, che
questo principalmente intervenghi per la emulatione, che
è fra esse doi nationi, come si vidde già anni..... al
prender di Dura Terra del Duca di Cleves, che in un
tratto la presero insieme, ascendendo alcune muraglie
così rate et alte, che dapoi presa la città pareva
impossibile a tutti, che per quella banda, che entrorono,
havessero potuto montare, imperochè non vi era alcuno,
che solo potesse ascendere quella parte della muraglia,
per dove entra tutta la fanteria. </p>
<p>Li pagamenti delli fanti spagnoli sono a questo modo,
che la picca secca ha scudi tre al mese, l'arcobuso
quattro, il corsaletto cinque, et il capitaneo quaranta,
et questo è quanto di Spagnoli ho voluto dire.</p>
<p>Li fanti Italiani, che sono stati in questa guerra,
quando venendo d'Italia gionsero a Lanziut, erano
benissimo in ordine di arme et di vestimenti, et quasi
tutti robusti et così ben disposti, che da ogn'uno si
giudicava, come era in effetto, che fussero la più bella
gente, che già molti anni uscisse d'Italia, et
atta a fare ogni gran fattione, talchè ciascun
Italiano, che la vidde, si gloriava esser nasciuto in
questa Provintia, ma non passorono doi mesi, che molti
principiorono a fuggire, assai si amalavano et morivano
da disaggi et da fame, molti per comprarsi da vivere
vendevano le armi et li vestimenti soi, tanto che in un
tratto di così fiorita gente (il che par quasi
impossibile) la divenne la più disgratiata del mondo, et
questo successe per doi cause, una per la pocha paga, che
haveano essi fanti, l'altra (la quale più mi molesta)
per il diffetto naturale, pocha disciplina, et mal
governo, che ha in sè questa natione. </p>
<p>Non haveano di paga questi fanti, se non 30 giulij al
mese, delli quali anco nelle prime paghe se li rettenevan
parte per farli pagare le arme, che in Italia li erano
state date, et questi pochi denari non se li davano in
tempo, come mi ricordo haver all'hora scritto alla
Sublimità Vostra, di onde successe il principio della
ruina di questi fanti, la causa principale di questo
disordine non venne dal Papa imperochè Sua Santità
mandò sempre in tempo le paghe loro, ma ben da
Reverendissimo Cardinal Farnese et Duca Ottavio, perchè
volsero condur gran numero di gentil'huomini et come si
dice Lanzespezzate con paga di 25 fino a 50 scudi al
mese per uno, et perchè Sue Signorie faceano poi nel
vivere et in altro eccessiva spesa, onde li denari
deputati alle paghe di fanti principiorono ad esser
dispensati in quest'altre cose straordinarie, dal che
nacque, che intaccata la prima paga rimasero poi
intaccate tutte l'altre, et a questo modo furono le cose
sempre in disordine et confusione, onde la povera gente
Italiana fu sempre mal trattata et mal contenta con
infamia non picciola della casa Farnese, hebbe però, per
non tacer il vero, qualche colpa della poca riuscita di
quella fantaria anco il Pontefice, perchè non fece
colonelli huomini pratici et esperti nella guerra, come
dovea ma per il più alcuni giovinetti, perchè erano sui
parenti, che non sapevano governar soldati, et che di
quelli non volevano prendersi alcuna cura, come se a loro
tal cosa non appartenesse, non usando verso di quelli nè
amore, nè charità alcuna, il suo capo principale, che
era il Duca Ottavio lassava il carico di quel governo al
Signor Alessandro Vittello, il quale poteva con loro poco
operare, perchè da tutti era odiato, per le cause,
che quando parlarò delle conditioni et qualità delli
capi Italiani di guerra, che erano in quel esercito,
intenderà la Sublimità Vostra.</p>
<p>Dirò al presente con mio grandissimo dispiacere delli
diffetti proprij di questa natione Italiana, dalli quali
anco è in gran parte causata la detta sua mala riuscita,
et dalli quali mi dubito, che nell'avenire nascerano
dell'altre, ogni volta, che stiano troppo lungamente
firmi in paesi di amici, senza far qualche presta
fattione, dico in paesi di amici, perchè all'hora il
soldato convien comprare ogni cosa. </p>
<p>Ma primo, ch'io dica li diffetti soi, voglio pur dir
delle buone parti, et del valore, che si attrova in
questa gente, la quale altre volte quando, era più
disciplinata, ha domato tutto il mondo.</p>
<p>Sono li fanti Italiani, come ben sa Vostra Serenità et
l'Eccellentissime Signorie Vostre di persona ben disposta
alle cose di guerra, et forti assai, sono gagliardi,
animosi et molto destri per fare ogni fattione,
combatteno ben soli et accompagnati, sono perfetti per
scaramuzzare, per prendere et difender città, et in file
sono riputati et sono quanto ho veduto li più
corraggiosi et li più risigati soldati, che di alcuna
altra natione. </p>
<p>Questo si à potuto assai ben discernere in questa
guerra, che in tutte le scaramuzze et in quelle ben poche
et picciole fattioni, che si sono fatte, Italiani sempre
sono stati li primi, del che ne rendeno buon testimonio
li morti et li priggion fatti da nimici, che delli X li
9 sono stati Italiani, imperochè li Spagnioli, delli
quali andavano alcuni, ma pochi alle scaramuzze, non
volevano mai esser delli primi, onde tutti li pericoli
restavano sopra li soli Italiani et per concluder in una
parola, dico, che questa gente è la più valorosa, et di
corraggio più perfetta, che altra gente del mondo, ma
per principiar a narrare anco li diffetti soi, dico prima
che li Italiani si presumeno saper et valer tanto che
ciascuno di loro si reputa degno di esser capitano, et li
pare quasi vergogna esser fante privato, dal che nascono
dui disordini, l'uno, che hanno poca riverenza alli capi
loro, et per consequente li sono poco obedienti, l'altro,
che ciascuno o pochi insieme da per sè ardiscono senza
altro conseglio far temerariamente molte cose sopra le
forze loro, et perciò incorreno spesso in molti pericoli
et danni, onde credendo parer audaci et forti, vengono
molte volte giudicati leggeri et inconsiderati. </p>
<p>Sono Italiani quasi tutti giocatori, talchè in un hora
molte volte giocano tutta la paga, che li die nutrire un
mese, et come li mancano denari, giocano le arme anco et
li vestimenti. </p>
<p>Sono golosi sopramodo, et nel mangiar et haver
consumano assai, onde spendendo in questo senza governo
alcuno, ciascuno da per sè, secondo li loro apetiti si
ritrovano poi haver consumato in una settimana quello,
che li doveria far quatro, et a questo modo per
contentarsi otto giorni, overo patiscono tutto il resto
del mese, overamente per satiarsi vanno vendendo l'arme
et li drappi loro, onde in poco tempo rimangono spoliati,
et sopragiongendo l'inverno se ne moreno poi di freddo et
di fame, come li seguì nella passata guerra. </p>
<p>Da questa sua golla ho veduto io nascer poi un gran
disordine, il qual ne parturì un altro maggiore, et
questo fu, che mancandoli li denari s'industriavano a
robbare delle vittuarie, che li vivandieri conducevano
nelli sui quartieri, imperochè alcuni da una parte del
carro li tenevano in parole, o compravano qualche cosa,
et altri da dietro robbavano, et mentre vendevano il vino
loro forandoli le botte da dietro, et di sotto gelo
tollevano, onde avenne, che di ciò accortisi essi
vivandieri non portavano più vittuarie nel quartier
loro, per la qual causa essi Italiani patirono poi tanto,
che quelli anco, che havevano denari, non trovavano molte
volte onde comprare nè pan nè vino, et alcune volte,
che fu qualche mancamento di vittuarie nell'esercito, ho
veduto molti di loro rabbiar da fame, et so fra l'altre
cose, che alcuni gentil'homini Italiani, che non haveano
però bisogno di denari, harriano patito assai con la sua
fameglia, se non fussero sta sovenuti di pane per mezzo
mio. </p>
<p>Un altra cosa anchora, che leva assai di riputatione
alli Italiani è, che sono riputati di cervello instabile
et inconstante, imperochè si ha veduto spesse volte, che
facilmente per ogni leggera et anche senza alcuna causa
passano dall'esercito, dove si attrovano, a quello di
nimici, il che fa, che li Principi non possono di loro
compitamente fidarsi. </p>
<p>Sono per giudicio mio grandi li diffetti, che fin hora
ho con mio molto dolore detto di questa natione, ma forse
maggior di tutti gli altri mi pare, che (oltra che non
hanno governo) non si amano, nè si usano l'un con
l'altro charità alcuna, onde aviene, che se uno cade in
qualche necessità o infirmità, non ritrova alcuno che lo
soccorri, ma bisogna, che vadi mendicando come furfante,
il che non ho veduto in alcuna altra di quelle nationi. </p>
<p>Da queste cause è nata la mala riuscita di essa gente
in detta guerra, et sì come intendo, in alcune altre,
quando ella è uscita d'Italia, et è stata fuori per
qualche mese, onde fra homini pratici di guerra ho
sentito concludere, che questa natione posta insieme sia
perfetta per far una presta fattione, ma che ne
trarrà di quella sempre poco utile, chi disegnerà
tenerla lungamente in campagna, se la non muta costumi o
disciplina.</p>
<p>Par certo gran cosa, che quella gente, che a tempo di
Romani di estate et d'inverno, in Italia et fuori, nel
principio, che l'andava alla militia, et dapoi stata
lungamente et per anni alla guerra, sempre è riuscita la
più valorosa di tutte l'altre, hora sia piena di
diffetti et giudicata buona solamente da fare qualche
subita fattione, ma chi considererà, come a quelli tempi
era da Romani accarrezzata, disciplinata, et
continuamente esercitata, et assuefatta al freddo, al
caldo, alla fame et alla sete, et come a nostri tempi la
stia, a marcirsi nell'ocio, et non amata, nè
ordinariamente esercitata da alcuno, non si meraviglierà
punto, imperochè quanto importi l'esercitarsi, et
assuefarsi ad una cosa et ad un'altra, lo dimostra assai
chiaro l'esempio, che si dice di quelli dui cani, che
nati in un parto, et allevati l'uno alla cucina, et
l'altro esercitato continuamente alle cazze in campagna,
posti poi tutti doi in un loco, dove erano un cadin di
brodo, et una viva selvaticina, l'allevato in cucina
corse al cadino et l'altro al vivo animale. </p>
<p>Non vengono adunque quelli diffetti, che ho detto,
naturalmente dalla povera natione Italiana, che per se
stessa non po esercitarsi nè amaestrarsi, ma dalli
Principi, che non la esercitano, et non la disciplinano,
et non fano di quelli qualche militia ordinaria, delli
qual Principi lei invero ha causa di dolersi
infinitamente, et più di quelli, che sono Italiani, et
che in Italia dominano, imperochè li altri, o per dir
meglio l'altro, che è l'Imperatore, il quale signoreggia
la maggior parte d'Italia, è pastor mercenario, del
quale l'Italiano non è proprio suo grege, et però l'ama
poco, o per dire forse meglio et secondo l'oppinion di
assai, l'odia molto et vorria forse per interesse suo
veder invilir al tutto questa natione, et le ragioni sono
due, l'una, perchè Sua Maestà conoscendo molto bene
esser poco amata dalli Italiani, et specialmente quasi da
tutti li sudditi, che ha in Italia, et vedendo, che
facilmente questa gente si solleva et desidera mutatione,
giudica, che la viltà et la poca pratica loro nelle cose
di guerra, facci più fermo et pio sicuro il Dominio suo,
oltra che li da più animo d'imponer alli stati, che ha
in Italia senza alcun rispetto ogni gravezza, che li vien
voglia, l'altra, perchè mancando o minuendosi la militia
nelle genti Italiane, Sua Maestà, che so ha la militia
spagnola et Thedescha sotto di lei, po sperare con dette
genti d'impatronirsi più facilmente del resto
dell'Italia et di altri stati non essendo populo
alcuno, che sia maggiormente atto ad ostare alla sua
grandezza che quello d'Italia. </p>
<p>Che Cesare mo si fidi poco d'Italiani, et che l'habbi
tale intentione, come ho detto, lo vederà assai chiaro,
chi advertirà, che in alcuna sua fortezza d'Italia, nè
fuori non tiene ne capo nè fante alcuno Italiano, ma
tutti spagnoli, et che nella guerra ultima di Franza non
volse pur uno fante Italiano, se ben di tal cosa si dia
colpa a Don Ferrante, che essendo Capitaneo general di
quella impresa così consigliasse la Maestà sua, con
allegar per ragione, sì come dicono alcuni, che
fuggiriano nel campo francese, ma sì come è la commune
oppinione, perchè esso Don Ferrante cerca disfavorire
appresso Sua Maestà questa natione più che 'l puole,
perchè è ben conscio della mente di Cesare, onde esso
Don Ferrante è odiato da molti Italiani, et io credo,
che lui dia questi consegli a sua Maestà per acquistar
maggior credito appresso di lei, dimostrando, che se ben
è Italiano, non si cura disfavorir la propria natione
per servitio di Sua Maestà conoscendo l'intentione et
animo dell'Imperatore esser di levare la riputatione et
credito alle dette genti, nè in questo proposito voglio
restar di dire una cosa, per la quale si potrà far anco
qualche giudicio dell'animo di Cesare verso questa
natione.</p>
<p>Quando nelle guerre di Germania li Italiani si
ritrovorono in quelle estreme necessità, che di sopra ho
narrato alla Serenità Vostra, onde molti di loro se
volevano vivere, erano sforciati andar mendicando
publicamente, uno spagnolo buffone di Sua Maestà
nominato Perico entrò una sera nella camera sua vestito
di sacco con baston in mano, come alcuni di essi poveri
Italiani solevano andare, principiò a lamentarsi, et
fingendo di essere Italiano, con parole meste et
piangendo addimandava helimosina, trazendosi quanto
poteva di questa povera natione, et fingendo di dimandare
dove era alloggiata la fantaria Italiana, dimandava ove
era alloggiata la furfantaria Italiana. </p>
<p>Di tale attione Cesare, per quanto il giorno sequente fu
riferito, si rise tanto et così lungamente, quando di
alcun altra si ridesse giamai, et dapoi partito esso
buffone nella camera di sua Maestà furono dette molte
cose in dispreggio di questa natione, le quali per
giudicio di molti non harria alcuno havuto animo di dire,
quando havesse giudicato, che fussero state ingrate a Sua
Maestà. </p>
<p>Ma di tal cosa non voglio dir altro, dirò ben questo,
che quanto più Cesare mostra di voler invilire et
dispreggiare questa natione, tanto più li pochi
Principi, che hoggidì restano in Italia, doveriano per
interesse suo accarrezzarli, honorarli, et procurar
di essercitarli nella militia più che possino, et questo
pertiene forse più a Vostra Sublimità, che ad alcun
altro, imperochè in un caso di guerra, il quale può
presto et facilmente occorrere, io non vedo, che Vostra
Serenità habbia alcun certo modo di potersi defendere
con altri soldati, che con Italiani, delli quali, credo
io, che la si possi anco sicuramente fidarsi, perochè
par a loro, come è vero, che solo questo Illustrissimo
Dominio sia quello, che hoggidì mantenga un poco
l'honore d'Italia, et che mancando egli mancaria il
residuo di ogni suo bene, onde non sariano più guardati,
ne havutoli pur un minimo rispetto da alcun Principe
esterno. </p>
<p>Questo publicamente si dice da ogn'un Italiano, et io ho
parlato con molti di diverse parti d'Italia, et dico con
delli proprij sudditi dell'Imperatore, che continuamente
mi sono praticati in casa, et ho ritrovato in loro una
estrema affettione verso questa Eccellentissima
Repubblica et un ardentissimo desiderio di vederla
patrona di tutta Italia, la qual sua voluntà mi hanno
più volte narrato con parole così efficaci, che si
poteva molto ben comprendere non esser finte, ma che le
gli venissero dall'intimo del core, non voglio io in
particolare dir li nomi di chi mi l'hanno dette, perchè
haveria da nominar troppo et dico persone da conto, ma
non tacerò già del Principe di Salerno, il quale ha
30.000 scudi d'entrata et è forse il primo Signore del
Regno di Napoli, perchè è tanto amato et appretiato da
quelli populi, nobili, et baroni, quanto appena dir si
potria. </p>
<p>Questo Principe mandato da quel Regno per causa
dell'inquisitione venne a Cesare, come fu scritto alla
Sublimità Vostra, et è stato in quella corte per mesi
XI. </p>
<p>Io nel principio non volsi visitarlo in persona,
parendomi, che stante le sollevationi di quel Regno et le
voci della lega, che continuamente si diceva trattarsi
tra il Pontefice, Christianissimo Re, Vostra Serenità et
Svizzari, il visitarlo fusse come un dar sospetto a
Cesare di qualche intelligentia, che Vostra Serenità
desiderasse forse havere con sua Eccellentia, il che non
facea a proposito per esso Principe, nè per la
Sublimità Vostra, ma per alcuni gentil'homini, che
praticavano in casa sua et mia, essendomi state riferite
molte honorevoli parole, che 'l usava parlando di Vostra
Santità, io li feci riferir molte gratie et dire, che
voluntieri sarei andato a visitare l'Eccellentia sua, se
non fussero stati li soprascritti rispetti, et lei
rispondendo con larghe parole, che li era stato molto
grato, che non vi fussi andato, disse, che ancor lei
saria venuta a visitarmi, se non fusse restata per
l'istessa causa, et che la era tanto affettionata et
devota di questa Illustrissima Republica, che li
pareria poco spender la vita et il stato suo in servitio
di quella. </p>
<p>Queste simili et più affettionate parole da molti
gentilhomini continuamente mi sono state riportate, alle
quali sempre ho fatto corrispondere per tal modo, che sua
Eccellentia restata anco ben satisfatta di me, continua
per giudicio mio in così buona voluntà verso la
Serenità Vostra, che non si potria desiderar migliore,
ho parlato anch'io con sua Eccellentia alcune volte, che
in chiesa mi son seco ritrovato, et ultimamente, che ella
partendo a casa mi visitò, et ch'io dapoi visitai
l'Eccellentia sua, et ho ritrovato sempre lo istesso suo
ottimo volere verso la Sublimità Vostra. </p>
<p>Così mi è sta molte volte affirmato da m. Bernardo
Tasso intimo Secretario suo, il quale di più mi disse,
che altre volte fu qui in Venetia per praticare, che
Vostra Serenità conducesse esso Principe alli servitij
soi. </p>
<p>In fine io concludo et ardisco affermarlo per cosa
certa, che sua Eccellentia in qualche opportuna occasione
faria tanto per la Sublimità Vostra., quanto forse saria
difficile a credere, dico, che la faria non solamente per
l'affettione, che la porta a questo Illustrissimo Stato,
la quale, per quanto si vede, è molta, ma ancor perchè
havendo lungamente et con molto danno suo ben servito
l'Imperatore, si ritrova mal contento di Sua Maestà non
havendo mai havuto nè utile, nè honorevole
rimuneratione alcuna. </p>
<p>Et di questo basta.</p>
<p>Hor per ritornare, di dove mi era partito, dico, che
Vostra Serenità deve accarrezzare questa nation Italia
quanto più la puole, imperochè a qualche tempo questo
li potrà esser di grande utile, et non lo facendo di
gran danno. </p>
<p>Et se ben hora non si vede forma di accrescer questo
Illustrissimo Stato havendo per confinanti Principi così
grandi, come l'ha, devesi per hora haver un animo
constante in voler valorosamente difendere quello, che al
presente si possiede, non desperandosi, che a qualche
altro tempo possa apparere maggior lume di quello appar
al presente vivendo sempre le Republiche, et facendosi
spesse volte con la morte di Principi molte et
grandissime mutationi nelli stati soi, et io son uno di
quelli, che voglio sperare, che questa Illustrissima
Republica habbia ancor ad esser a qualche tempo in
maggior grandezza di quella, che si ritrova al presente,
vorrei ben anco vedere, che la Sublimità Vostra per non
si assicurar sopra la sola natione Italiana havesse
qualche pratica con Grisoni, o con Svizzari, acciochè in
un bisogno la potesse havere qualche numero de li loro
fanti per maggior sicurtà delle cose di questo
Illustrissimo Stato, il che credo, che non saria
difficile a fare. </p>
<p>Ne restarò di dire con quella riverentia che
debbo, quello, che molte volte mi è andato per
mente, ciò è, che se li paresse a proposito saria forse
ben trazer dalla soa Isola di Candia qualche numero di
homini per farsi una militia sua propria, legendosi
massime, che al tempo di greci, et di Alessandro Magno li
Candioti furono adoperati nelle guerre di quelli tempi
per li miglior soldati, che vi fussero, ma di questo non
voglio dir altro. </p>
<p>Restami solamente dire de gli Ongari, et poi harò
finito di parlare di tutte le nationi, che ho veduto in
quelli eserciti. </p>
<p>Quelli Ongari, che ho veduto, erano tutti cavalli
leggeri, che non erano armati se non di una lanza commune
et di una targa lunga senza altra arma di dosso, furono
elli, che diedero la prima rotta alle genti di Gio.
Federico Duca di Sassonia, attrovandosi egli nel campo di
Protestanti, le qual genti erano al numero di canali....
et fanti.... et loro non più che cavalli .... nel romper
poi et prender del predetto Duca fecero grandissima
fattione, et furono li primi ad assaltar l'inimico, onde
hanno acquistato nome di valorosi soldati, et per quanto
ho inteso, Cesare ha detto, non essere più per far
guerra alcuna senza una buona banda di loro, dormeno
questi Ongari sopra la terra coprendosi con la targa
solamente, et dicono, che più voluntieri vuoleno
combatter con gente d'arme, che con cavalli leggeri,
perchè come han schiffato il primo colpo, il che,
essendo sopra li leggeri, li è facile di fare, essi
homini d'arme difficilmente si ricuperano per far il
secondo, et in questo mezzo essi li possono offendere
commodamente. </p>
<p>La militia di questi Ongari perchè è molto simile a
quella di Turchi essendo così ben riuscita in queste
guerre, ha fatto maggiormente temere la potentia del
Signor Turco, et massime dalli Germani, li quali sono
stati così mal trattati da questi soldati ongari, come
ha inteso la Sublimità Vostra, et a questo proposito non
voglio restar di dire, che nelle guerre di Germania
Cesare non ha havuto la più util gente, et della quale
si habbi maggiormente servito, che li cavalli leggeri. </p>
<p>Questi sono sempre stati in fattione a riveder li
alloggiamenti di nimici, a prenderli le vittuarie, a
scarramuzzar seco, et a farli infinite altre molestie,
talchè io ho giudicato, che la cavallaria leggera sia la
più utile et più necessaria militia, che si possa
havere in uno esercito, et più forse in una città
forte, convenendo ella continuamente haver bisogno di
servirsi delle cose di fuori, come di denari, di
vittuarie, di gente, nè possendosi per altro modo
commodamente, prestamente et sicuramente servirsi, che
per via delli detti leggeri.</p>
<p>La Sublimità Vostra per lettere sue di
3settembre del 46 ritrovandomi col esercito
Cesareo nel principio della guerra, mi commise, che
advertito, ch'io havesse bene li andamenti et fattione
delli capi Italiani, che si ritrovavano in
quell'esercito, dovesse darli particolar informatione di
tutti loro, et io riverentemente le risposi all'hora, che
in tal cosa harrei usato ogni diligentia per intender
bene le operationi di ciascheduno, et che alla fine della
guerra darei poi quella miglior informatione, ch'io
potessi alla Serenità Vostra, ma così poche fattioni si
sono fatte dal esercito di Cesare in quelle guerre, che
mal si ha potuto conoscer bene quanto sia il valore et
coraggio delli capi, che in quello si ritrovavano, pur et
del valore in quanto potrò dire, et del conseglio loro
io non mancarò al presente di rappresentare alla
Serenità Vostra quanto, ch' io ne saprò con ogni
verità et con quanto maggior brevità, che mi serà
possibile, principiarò delli capi, che erano
nell'esercito, che mandò il Pontefice, et poi dirò di
quelli, che servivano la Maestà sua, et parmi bene
nominar inanzi quelli Italiani, che entravano nel
conseglio della guerra di sua Maestà, li quali eran
questi: il Duca Ottavio Farnese, il Marchese di
Marignano, Don Francesco da Este, il Signor Gio. Batta
Savello, il Signor Gio. Batta Gastaldo, il Sor Pirrho
Colonna, il Sor Alessandro Vittello, il Conte di
Landriano, et alcune volte il capitan Cesare da Napoli,
delli principali di quali, che erano al servitio del
Pontefice, hora principiarò a dire, et poi parlarò di
alcuni altri, che han pur servito sua Santità Il Duca
Ottavio, che era generale delle genti del Papa, è
giovine, come sa la Serenità Vostra di anni 23 in
circa, nel governo però delle sue genti si è poco
adoperato, perchè lassava tutto il carico al Sor.
Alessandro Vitello. </p>
<p>Questo giovine è di aspetto assai grato, ha bel
ingegno, et è liberalissimo, è forse più tosto
prodigo, imperochè spende, dona et gioca tanto, che
molte volte poi li manca il denaro per le cose
necessarie. </p>
<p>È gagliardo et molto ben disposto, ha buon
intratenimento, et accarrezza tutti di modo, che è molto
amato da ogn'uno, che 'l pratica. </p>
<p>Nel tempo di quelle guerre ha dimostrato sempre estremo
coraggio, imperochè ogni giorno andava alla scaramuzza,
et sempre voleva esser delli primi, tanto che molte volte
ha scorso pericolo di esser preso, o di haver qualche
archibusata, ne restava per ciò di andarvi ancorchè
oltra li detti pericoli Cesare di tal cosa dimostrasse
haver dispiacere. </p>
<p>Nel marchiar dell'esercito molte volte caminava a piedi
armato inanzi la sua fanteria, nè si sparagnava
mai in fatica di sorte alcuna, et fu anche egli col Sor.
Alessandro Vittello all'impresa di Tonavert, dove si
portò molto bene, hor per concluder, questo giovine è
appresso di ogn'uno giudicato di bonissima speranza, et
credesi, che aggiongendosi con li anni maggior prudentia
al valor suo, l'habbi a riuscire un valoroso et buon
soldato. </p>
<p>Io ho molte volte parlato seco, et ritrovando Sua
Santità ben disposta verso la Serenità Vostra, li ho
detto alcune volte, che sì come li passati soi havevano
altre volte servito nella guerra questo Illustrissimo
Dominio, così sperava, che un giorno faria anco
l'Eccellentia sua con qualche honorevol grado, li erano
sempre grate queste parole, et dimostrava haver gran
desiderio di tal cosa, ma io dubito, che havendo lui per
moglie la figliola dell'Imperatore, morto che sia il
Pontefice dependerà in tutto dalla Maestà soa, et poi
corse anco dal Principe suo figliolo, talchè questo
Illustrissimo Stato per giudicio mio può sperar poco di
poter in alcun tempo di lui servirsi il Sor. Gio. Batta.
Savello, che era Capitano delli leggeri di Sua Santità,
è huomo di circa anni 50 communemente è giudicato
prudente, di buon conseglio, et assai valoroso, è amato
et appretiato da ogn'uno, ma è quasi sempre con la
gotta, con doglia di fianco et malissimo disposto, ha
servito questo Signore con fantaria l'Imperatore molte
volte, et fra le altre alla guerra di Ongaria et di
Fiorenza, et ha fatto sempre profussione di sviserato
servitore di sua Maestà, dalla quale per ciò è stato
anco in diversi tempi molto ben riconosciuto, imperochè
hebbe prima da Cesare per lui un castello nel Regno, che
lì da forse 600 scudi d'entrata et dapoi per il
Cardinal suo figliolo in doi volte scudi do mille
all'anno di pensione sopra il Vescovato di Conche, che è
in Hispagna. </p>
<p>L'altro suo figliolo il Sor Federico è stato paggio
dell'Imperatore, et ultimamente fu fatto gentil'huomo
della bocca di sua Maestà, et concessoli quelle altre
cose, che all'hora scrivessimo alla Serenità Vostra,
dimostra questo Signor Gio. Battista haver buon volere
verso questo Illustrissimo Stato, ma io non vedo modo,
che si possa far disegno sopra di lui, ritrovandosi le
cose nelli termini, che ben intende la Serenità Vostra,
et havendosi massime veduto, che parlandosi di guerra
fra 'l Pontefice et Cesare, lui si levò ultimamente dal
servitio di Sua Santità.</p>
<p>Il Signor Alessandro Vittello è huomo anche egli di
anni 50 in circa, ma prosperoso et gagliardo molto, ha
pronto et acuto ingegno, s'intende ben del governo della
guerra, et in ogni occasione è ricco di partiti,
che si deveno pigliare et è tenuto per il più
coraggioso soldato, che hoggidì viva fra Capitani
Christiani, il che si è comprobato in questa guerra, che
nelle scaramuzze era sempre più audace di tutti gli
altri par soi, procedea però cautamente et con
avantaggio tale, che sempre scaramuzzava con minor
pericolo de gli altri, fu lui quello, che promise a
Cesare di pigliar la città di Tonavert, se Sua Maestà
li dava certo numero di gente, come all'hora io scrissi
alla Serenità Vostra.</p>
<p>Quella gente li fu data, con la quale levatosi la notte
senza suono di tromba o di tamburro ottenne felicemente
l'impresa. </p>
<p>Fu questo Signor Alessandro allievo del Signor Vittello
Vittelli, sotto del quale ha prima guerreggiato assai, et
dapoi anco sotto il Signor Gian di Medici. </p>
<p>Servì poi l'Imperatore et finalmente si misse alli
servitij di Alessandro Duca di Fiorenza, dopo la morte
del quale ritrovandosi in quella città fu principal
causa, che si eleggesse dalli deputati di quella il
presente Duca Cosmo, che all'hora era putto di 15 in
16 anni, imperochè loro non lo volevano che elegger
per modo alcuno, ma esso Signor Alessandro facendoli
ridur nel palazzo, non volse, che si partissero fino che
non fusse da loro fatta la detta elettione, anzi perchè
perseveravano pur in dire, che non erano concordi in
eleggerlo, fece venir un buon numero di sui fanti armati
verso la piazza cridando Duca, Duca, perilchè essi
deputati impauriti subito contra sua voglia fecero la
detta elettione. </p>
<p>Esso Signor Alessandro poi con diverse astutie et con
intelligentie, che hebbe con alcuni di quelli capi, che
haveano in guardia il castel di Fiorenza, ge lo levò
delle mani, dimostrando volerlo per nome del presente
Duca Cosmo, dopo veramente, che vi fu entrato, non volse
dargelo altramente, ma impatronitosi di quello disegnò
di consignarlo all'Imperatore, con haver da sua Maestà
qualche gran ricompensa, come li andò fatto, imperochè
hebbe da Cesare per il detto castello nel Regno di Napoli
tanti stati, che oltra li titoli honorevoli, che ha per
causa di quelli, ne traze di entrata annuale appresso
4.000 scudi, et ultimamente hebbe anco da Sua Maestà
per un suo figliolo scudi 400 di pensione sopra il
Vescovato di Conche, et per dir liberamente et
ingenuamente tutto quello mi pare, che si convenga della
conditione di questo Signore, lui, come s'intende, nelli
principij sui era liberalissimo, ma hora è il più avaro
et misero huomo del mondo, imperochè nel vivere, nel
vestire, et nelle altre cose spende così poco, che è
una vergogna a dirlo, et per ciò in questa parte è
grandemente vituperato da ogn'uno. </p>
<p>Il detto Signor Alessandro, come di sopra dissi, era
quello, che governava tutta la fanteria Italiana, se ben
il Duca Ottavio haveva il nome di governatore, et da
quella era tanto communemente odiato, che è difficile a
crederlo, si lassavano molti intendere, che venendoli
buona occasione li harriano dato voluntieri una
archibusata, et dicevano alcuni, che alla più tarda,
come 'l ritornava in Italia volevano in ogni modo
amazzarlo, et communemente diceano, non esser per servire
mai più sotto la sua bandiera, per la qual cosa io non
posso credere, che hoggidì l'habbi se non pochissima
gratia appresso la detta natione Italiana. </p>
<p>Questo odio si havea egli concitato principalmente,
perchè venendo d'Italia haveva usato una eccessiva
crudeltà contra i soldati, havendone fatto impichar
assai di loro per levissime cause, et poi essi soldati
l'odiavano anchora, perchè 'l non faceva, che fussero
almeno pagati alli tempi debiti. </p>
<p>Lui però della crudeltà si escusava dicendo, haver
havuto espressa commissione da Cesare di non lassare, che
li sui soldati passando per li loci di amici, come
passavano nella Germania, facessero danno alcuno, et che
lui senza usare qualche grande severità, non harria
potuto rimediare alli disordini, che già si
principiavano, et al fare pagare nelli tempi soi disse,
che non era in mano sua, che lo harria fatto voluntieri. </p>
<p>Questo Sor Alessandro più et più volte mi ha fatto
dire con affettuose parole per m. Modesto, che è si può
dire l'anima sua, che 'l desidera sopramodo venir alli
servitij di Vostra Serenità et che all'hora li pareria
haver stabilito le cose della descendentia sua quando lui
si vedesse condutto da questo Illustrissimo Stato, et
esto proprio molte volte parlando meco con grande affetto
di parole mi ha espresso et confirmato lo istesso. </p>
<p>Ho detto a Vostra Sublimità li secondi et li contrarij
di questo Signore li uni et li altri per giudizio mio
grandissimi, resta mo, che la Serenità Vostra giudichi
lei, se 'l facesse al proposito suo, dico così, perochè
io credo, che volendolo lui veniria voluntieri alli
servitij di questo Illustrissimo Stato.</p>
<p>Oltra li detti principal capi ve ne erano molti altri
Italiani capi minori, che havevano chi 50 chi 70 et
chi fin 100 leggeri per uno, et uno, che havea 200
archibusieri a cavallo, et altri compagnia di fanti, et
alcuni, che insieme tenevano cavalli et fanti. </p>
<p>La maggior parte di questi capi eran giovini et
inesperti nell'arte della guerra, alli quali perchè
erano parenti di casa Farnese, furono, come è
sopradetto, date quelle compagnie, ma perchè in loro non
si è veduto fattione alcuna, per la quale si possi
giudicare qual sia il valor suo, nè havendo havuto
carico di consigliare nelle cose della guerra, non saprei
quel dire della maggior parte di loro, mi risolverò
adunque in dire di tre solamente. </p>
<p>Il Signor Sforza Pallavicino, che havea 100 leggeri et
otto insegne di fanti, et che altre volte in Ongaria ha
servito con 500 leggeri il Re di Romani, è riputato
assai valoroso giovine, è honorato, et di buona
speranza, ha buon nome, et si ha fatto ben voler da
ogn'uno. </p>
<p>Il capitano Nicolo Secco, che per racommandatione
dell'Imperatore hebbe dal Pontefice 200 archibusieri a
cavallo, ha fatto in quelle guerre grandissime et
risigate fattioni, Cesare di lui tanto se ne serviva, che
li bisognava giorno et notte sempre cavalcare, onde molte
volte non havea tempo di dormire, quando Laingen s'arrese
alla Maestà sua, et che li soldati di Protestanti, che
erano dentro, uscirono fuori, fu questo Capitano uno di
quelli, che li seguì, li pose in fuga, et con pochi
cavalli, che eran seco, li levò quatro pezzi di
artegliaria, et se non si ritiravano in certo boscho, li
rompeva tutti. </p> <p>Costui in Franza nell'assalto di Sandesir
fu il primo, che ascese la muraglia, et essendoli data
una archibusata nella testa, dove anchora li è restata
la ballotta, cascò nel fosso. </p>
<p>Hor per concluder dico, che costui è huomo di buono
intelletto, et così risigato soldato, come fusse in quel
esercito, et Cesare l'appretia et ama assai. </p>
<p>Lui per la morte di un cavalier Soardo, come sa la
Serenità Vostra, è bandito del stato di Vostra
Serenità, desidera molto esser assolto, et dice, che
voluntieri veniria alli servitij di questo
Eccellentissimo Stato. </p>
<p>Il terzo del quale ho da dire è il Conte Nicola da
Pitigliano, il quale havea sei insegne di fanti. </p>
<p>Costui è giovine di bello aspetto, et io ricordandomi
del nome del conte Nicola da Pitigliano suo avo, che fu
capitaneo general di questo Illustrissimo Stato, et che
lo servì così fedelmente, come sa la Serenità Vostra,
l'accarrezzava sempre, che mi ritrovava seco, li diceva,
che Vostra Serenità conservava una honorata memoria del
Signor suo avo, et che l'amava assai la famiglia sua, con
molte altre affettuose parole, et sperando, che questo
Ilustrissimo Stato un giorno si potesse servire di questo
Signore advertiva io molto bene li andamenti soi, li qual
nel principio mi piacevano assai, ma in alcune occasioni
di scaramuzze et di avicinarsi li eserciti ha dapoi
dimostrato sempre tanto timore, che da ogn'uno è stato
giudicato di animo vilissimo et abietto. </p>
<p>Et questo ho voluto dire, acciochè tentando lui in
qualche tempo di esser condotto da Vostra Serenità ella
si ritrovi ben informata della conditione sua. </p>
<p>Et questo basti quanto alli capi delle genti di sua
Serenità.</p>
<p>Dirò al presente quelli, che servivano l'Imperatore. </p>
<p>Del Duca d'Alva, che era Capitaneo generale, perchè è
Spagnolo, non mi è commesso per quelle lettere di Vostra
Serenità ch'io le dia altra informatione, pur non
restarò di dire, che esso Duca è riputato gentil
dabene, prudente et accostumato Signore, ma non persona
di corraggio, nè atta a governo di eserciti.</p>
<p>Don Francesco da Este non havea cargo alcuno, entrava
però, come dissi, nel conseglio della guerra, fu alla
guerra di Franza Capitaneo general delli leggeri
dell'Imperatore, dove dicesi, che si portò assai bene,
se ben fu fatto priggione, è persona liberalissima
tanto, che si dice haver consumato mezza la sua facultà
dapoi che serve l'Imperatore, è amato da molti, et è
ragionevolmente esistimato.</p>
<p>Il Marchese di Marignano era capitaneo dell'artegliaria
et per il parer di costui esso Duca d'Alva si governava
quasi sempre in tutte le cose della guerra. </p>
<p>Questo Marchese è huomo di 52 in 53 anni, nella
gioventù sua non haveva facultà ne stato, ma era
privato gentil'homo, et che con quatro fratelli soi
possedeva solamente 500 scudi d'entrata, et con
l'industria, ingegno et valor suo si è ridutto a tal
termine, che hora è Marchese et ha di entrata, computato
l'utile di alcuni denari, che tiene su banchi, più di
12.000 scudi, già pochi anni era castellan di Mus,
dove essendo ritenne, come sa la Sublimità Vostra, li
doi Clarissimi Ambassatori di Vostra Serenità m.
Sebastian Justinian et m. Lorenzo Bragadin, dapoi dette
il detto castello all'Imperatore et hebbe Marignano per
ricompensa. </p>
<p>Questo Marchese è huomo vigilantissimo, qualche volta
in un bisogno starà doi et tre giorni et notte continue
che non dormirà quatro hore et mangiarà pochissimo, ha
gran pratica della guerra et è molto astuto, ha fama di
haver gran corraggio, et è huomo molto prudente et
saldo, parla poco, ma così a proposito, che da Cesare,
il qual non ama li homini di troppo parole, è molto
appretiato, et dice sua Maestà, che tutte le parole di
esso Marchese sono sententie. </p>
<p>E questo Signor molto avaro, et ha fama di haver robbato
assai nel carico, che 'l ha havuto dell'artegliaria
havendo havuto gran commodità di farlo, perchè la spesa
di quella era di 60 in 70.000 scudi al mese, et un
tratto, che fu detto a Cesare, che l'robbava, Sua Maestà
rispose, Io conosco bene la natura del Marchese, ma esso
mi piace anco con quel diffetto. </p>
<p>Ha questo Signore animo elevato et aspira a gran
cose, spera lui in qualche revolutione farsi un giorno
fino Duca di Milano, usa molte buone parole verso questo
Illustrissimo Stato, ma io credo, che l'animo suo sia poi
molto diverso da quello, massime perchè havendo lui
offeso la Serenità Vostra, non li pare poter esser amato
da lei, talchè come appretio il valor et conseglio suo
nelle cose della guerra, così credo, che questo
Illustrissimo Dominio non possi di lui servirsi et
fidarsi.</p>
<p>Il Signor Gioan Battista Gastaldo che fu maestro di
campo nelle guerre di Germania, è huomo di anni 60 et
più, ma così gagliardo et frescho, che non mostra
haverne 45, fu allievo di quel gran Capitano il
Marchese di Peschara, la imagine del quale porta lui
sempre anchora al collo in una medaglia d'oro. </p>
<p>È persona molto pratica et intelligente in alloggiare
li eserciti, et sempre in quelle guerre alloggiò quel di
Cesare in sito buono et sicuro, et era sempre in tal cosa
da tutti molto lodato. </p>
<p>È huomo di bello aspetto, splendido, honorevole, et di
bella lingua, prudente, et gratiato assai, et il
conseglio suo nelle cose di guerra è riputato buono. </p>
<p>Ha di entrata circa 2500 scudi nel Regno di Napoli et
stato di Milano fra patrimonio beni della sua Donna, et
quello, che li ha donato l'Imperatore, ha dimostrato
sempre nelli sui raggionamenti esser affettionato di
questa Illustrissima Republica, et credo io, che l'habbi
buon animo, ma che non la serviria mai, occorrendoli
guerra contra l'lmperatore.</p>
<p>Il Signor Pirrho Colonna non havea carico alcuno
speciale in quella guerra, ma entrava nel conseglio, et
era adoperato da Cesare in molte occorrentie. </p>
<p>È questo Signore molto splendido et liberale, prudente,
et di buon ingegno. </p>
<p>Quanto sia il valor suo nelle cose di guerra lo ha
dimostrato più volte, et dette principio quando Papa
Clemente con gente assai andò contra di lui, et lo
assediò in certo suo castello, dove si mantenne per
molti mesi, et dette tanti travagli ad esso Pontefice,
che molte volte sua Santità si pentì di essersi mossa
contra di lui. </p>
<p>È vero, che essendo di forze molto inferiore, convenne
finalmente prender accordo con Sua Santità. </p>
<p>La prova, che 'l fece in difender Carignano così
lungamente, et le astutie, che usò in quella difensione,
sono tanto fresche, che sapendo io, che Vostre
Eccellentie memoriosissime se le aricordano molto bene,
non li darò tedio in racontarle altramente. </p>
<p>In fine questo Signore è riputato uno delli più
compiti soldati, che hoggidì viveno fra Christiani. </p>
<p>Ne ho sentito opponerli altro, se non, che 'l sia un poco
troppo inclinato alla subita colera, il che però
io non ho veduto nè sentito, che li sia occorso in
quelle guerre di Germania. </p>
<p>Cesare appretia molto questo Signore, il che si è
potuto conoscer in molte occorrentie. </p>
<p>L'una quando partendo Sua Maestà da Ratisbona lo lassò
alla guardia di quella città all'hora così importante,
ma specialmente quando essendo in Ulma, et intendendo li
progressi, che faceva il Duca Gioan Federico nella
Sassonia, Cesare lo mandò in Bohemia, perchè
consigliasse il Re di Romani et Duca Mauritio nelle cose
della guerra, et perchè informatosi bene del stato, nel
qual si ritrovavano quelle cose, scrivesse il tutto
dicendoli, se li pareva necessario, che sua Maestà
andasse in persona nella Sassonia, imperochè, come
intendo, Cesare li disse voler fare quanto da lui fusse
consigliato, come fece, che havute le lettere sue, per le
quali scrivea non si poter far cosa buona in Sassonia
senza la presentia di sua Cesarea Maestà la quale faria
più frutto lei sola che 25.000 mandati senza di lui,
Cesare subito fondatosi sopra il parer di questo Signore,
se ben ne havea poca voglia, deliberò di andarvi. </p>
<p>Lo mandò anco Sua Maestà essendo alla guerra di
Sassonia contra il Tomasier Capitaneo del Duca Gio.
Federico, con cavalli... et fanti... dandoli ampla libertà
di poter combatter et far con quelle genti quello, che li
paresse più utile per la Maestà soa, onde in queste
come in molte altre occorrentie si è potuto molto ben
vedere, quanto che 'l sia esistimato dalla Maestà soa. </p>
<p>Li dette Cesare per inanzi la Mortara nel Milanese, che
li dà scudi 1200 di entrata per lui et heredi mascoli
et ultimamente li concesse, perchè non ha mascoli, che 'l
potesse nominar herede una sua figliola, li donò poi
ultimamente scudi 2000 di aiuto di costa, et li
assegnò scudi 200 al mese a tempo di pace, et 300 a
tempo di guerra per stipendio suo. </p>
<p>Questo Signore, sì come molte volte insieme co 'l
Clarissimo Ambasciator Contarini habbiamo scritto alla
Sublimità Vostra, ha grandissimo desiderio di venir alli
servitij di questo Illustrissimo Stato, il che si ha
potuto conoscere et per li molti ragionamenti, che lui
proprio ha fatto con ambidui noi separatamente, et per
quello, che un suo secretario et il Conte di Lazenga
intrinseco suo ne ha detto spessissime volte, sì come
habbiamo scritto alla Sublimità Vostra. </p>
<p>In fine di tutti questi capi di guerra, che fin hora ho
parlato, non credo forse vi sia alcuno, che più
voluntieri venisse a servire Vostra Serenità, et che di
quello la si potesse più sicuramente fidare, che esso
Signor Pirrho. </p>
<p>Et perchè questo nome di casa Colonna mi ha dato
qualche volta molta ombra, volutomi anco di questo
informare, ho ritrovato, che lui è tanto di casa
Colonna, quanto son io, et che per il vero è della casa
Bagliona, ma chiamato Colonna, perchè nel principio,
che 'l si diede alla militia et per molti anni ha sempre
guerreggiato insieme con Colonesi.</p>
<p>Il Conte di Landriano anche egli non havea carico
alcuno, entrava però nel consiglio di guerra et era
adoperato qualche volta da Sua Maestà in mandarlo a
riveder qualche sito et li alloggiamenti et movimenti di
nimici, et spesse volte Cesare lo mandava anco a conferir
con Monsignor di Granvella qualche negocio della guerra,
perchè 'l riportasse poi il parer di quello a Sua
Maestà. </p>
<p>Nelle cose dell'armi io non so, che l'habbi mai fatto
cosa alcuna. </p>
<p>È questo Conte persona molto gentile, di buono ingegno,
et bel parlatore, fu prima allievo del Duca d'Urbin
vecchio <foreign lang="lat">bo(nae) me(moriae), </foreign> et ultimamente serviva
il Marchese del Vasto con molto credito appresso
l'Eccellentia sua. </p>
<p>È venuto questo Signore spesse volte a visitarmi, et mi
ha dimostrato raggionando haver molto bon animo verso
questo Eccellentissimo Dominio, et io li ho sempre
corrisposto sì come mi pareva convenirsi.</p>
<p>Cesare da Napoli è di anni circa 50 persona di
brutissimo aspetto, non parla in tre giorni 20 parole,
non ride mai, et in fine praticandolo non pare, che 'l
possi esser buono da cosa alcuna, ha non dimeno fra tutti
universalmente nome di esser molto coraggioso, patiente
di ogni fatica et di ogni disaggio, et di ingegno molto
acuto specialmente in ritrovare strategemi esquisiti per
offender nimici, fu lui quello, che con homini armati
posti nelli carri coperti di feno volse nelli anni
passati prender Turrino, come li andava fatto, se
Spagnoli non mancavano dal debito loro. </p>
<p>Costui ha dimostrato sempre, che voluntieri veniria alli
servitij di questo Illustrissimo Stato, et ultimamente
con il Principe di Salerno si lasciò largamente
intendere, haver a tal cosa grandissima inclinatione,
onde io credo, che con non molto gran conditione si
potria condurlo, imperochè non ha da Cesare se non...</p>
<p>Vi era anco il Principe di Sulmona Capitano delli
leggeri dell'Imperatore, il qual hebbe questo stato di
Sulmona per heredità da suo padre, havendogelo donato
sua Maestà, perchè lui fu quello, che prese et conduse
fino in Spagna priggione il Re di Franza. </p>
<p>Questo Signore è giovine di poca prosperità, ma
splendido, di assai buon nome et molto amato dall'
Imperatore, et la causa si dice esser per haver sua
Maestà havuto qualche comercio con sua madre, perilchè
alcuni dicono anco, che 'l detto Principe sia suo
figliolo.</p>
<p>Ho conosciuto in queste guerre quatro sudditi della
Serenità Vostra, delli quali mi par bene, ch'io ne dichi
anco qualche parola, considerando massime, che questo
Illustrissimo Stato, sì come io giudico, non po haver
alli servitij soi soldati, delli quali la si possa più
sicuramente fidare et con il pegno in mano, che li
proprij sudditi sui, li quali quando apresso la fideltà
habbino la sufficientia et il valore, credo io, che più
oltra non si possa desiderare, et a questo proposito
voglia pur anco soggiongere con la mia solita et molta
riverentia, che per il poco giudicio mio la vera via di
farsi veramente fideli et partiali li nobili et cittadini
delle città soggette a questa Eccellentissima Republica
è il dar grado nella militia a molti di loro, che si
vedeno disposti et inclinati esercitarla, imperochè non
si vedendo se non pochi di loro adoperati dalla Vostra
Sublimità nelle cose della guerra, oltra che prendeno
certa impressione di esser poco estimati, et che questo
Illustrissimo Dominio non si assicuri molto sopra la fide
loro, vedendo anco non poter per altra via conseguir nè
utile, nè honore con il suo signore convengono di
necessità restar poco contenti, onde se si vedessero
adoperati et honorati molti di loro nelli gradi della
militia, io speraria di breve, che tutti quelli nobili et
cittadini sariano fidelissimi et partialissimi di questo
Illustrissimo Stato, et che Vostra Serenità haveria
così buoni et così fedel soldati, quanto altro
Principe, che hoggidì viva fra Christiani. </p>
<p>Hor per ritornare di dove mi era partito, dico, che in
quelli eserciti vi erano tre sudditi della Serenità
Vostra alli servitij dell'Imperatore, che havevano et
ancor hanno sotto di loro 50 cavalli leggeri per
ciascuno, il Marchese Malaspina Veronese homo di circa
anni 37, il Signor Hippolito da Porto Vicentino persona
di anni 30 in circa, et il Signor Curtio Martinengo
Bressano giovinetto di circa anni 20, li dui primi sono
homini disposti, gagliardi, coraggiosi, di buono
intelletto et pratichi nella guerra, havendola esercitata
da putti in suso, hanno fatto nella Germania molte prove
di sè in scaramuzze et in altre occasioni, che per non
attediare Vostre Eccellentissime Signorie non voglio
altramente narrarle, et fra l'altre cose, sì come fu
all'hora scritto a Vostra Serenità, il Signor Hippolito
da Porto fu quello, che fece et condusse priggione il
Duca di Sassonia, perilchè da Cesare li furono dati
scudi 200 di entrata nel stato di Milano et fattolo
cavalier, ma per concludere dico, che questi doi
sono riputati da tutti così buoni et valorosi soldati
come fussero in quel esercito. </p>
<p>Il terzo capo di leggeri, che è il Signor Curtio
Martinengo è figliolo di un padre per quanto intendo
molto ricco.</p>
<p>Costui è giovine ardito, liberale et honorevole, si fa
amare dalli sui soldati, et in fine è riputato da tutti
giovini di buonissima speranza.</p>
<p>Ha ottenuto questo carico così giovinetto, come egli
è, perchè doi soi fratelli, uno di quali havea
l'istesso carico, morirono alli servitij dell'Imperatore
ne' fatto d'arme della Ceresola. </p>
<p>Il quarto suddito di Vostra Serenità è il Signor
Tristan Savorgnano, questo Signor è giovine di circa
anni.... picolo di persona et brutto di fazza, onde era
da molti in campo chiamato il brutto et buono, non havea
carico alcuno, ma era lanza spezzata del Duca Ottavio, ha
buonissimo ingegno, è molto liberal con soldati, è
prudente et così audace, che non conosce timore alcuno,
lui non havea carico, come dissi, di sorte alcuna, et non
dimeno niuna fattione grande o piccola si è fatta in
quella guerra, che 'l non si habbi voluto ritrovar
presente et delli primi, a tutte le scaramuzze era sempre
inanzi a tutti gli altri, tanto che molte volte ha scorso
grandissimi pericoli di esser preso o morto, et una fra
l'altre fu data una archibusata di tal sorte ad un caval
Turco, che l'havea sotto, che se lui non era presto a
voltare, et che 'l cavallo non fusse stato buono et
animoso, restava morto o priggione, imperochè non fu
prima ritornato all'alloggiamento che esso cavallo se ne
morì. </p>
<p>Hor per concludere affirmo alla Serenità Vostra con
ogni verità, che questo Signor Tristano è cosi valoroso
giovine et di tanta speranza quanto altro, che si sia
veduto in quella guerra. </p>
<p>Tutti li soprascritti quatro, che ho nominato, sono
stati spessissime volte all'alloggiamento mio, hanno
dimostrato sempre haver buonissimo volere verso la
Serenità Vostra, et dettomi, che non stano sù la guerra
per altro, che per imparare per poter poi alli servitij
di questo Illustrissimo Stato spender un giorno la vita
sua. </p>
<p>Questa voluntà ogni volta che si hanno ritrovato meco
ciascuno di loro ha dimostrato sempre con efficacissime
parole haver fissa nel core, onde io credo, che in ogni
tempo, che la Serenità Vostra di quelli si vorrà
servire, li troverà prontissimi sempre ad ogni voler et
commando suo.</p>
<p>Havendo fin hora parlato delle cause della guerra, delli
felici successi di Sua Maestà et della qualità delle
genti et capi Italiani, che in quelli eserciti si
ritrovavano, per finir questa parte parmi necessario
dimostrar anco alla Serenità Vostra l'utile, che
l'Imperatore ha conseguito per quella vittoria, il
quale chi vorrà ben considerare quanto che sia,
bisognerà, che 'l si rapresenti bene et prima dinanzi gli
occhi il termine, nel quale si ritrovava Sua Maestà
colla Germania inanzi il principio di quella guerra, del
quale havendo io sopra parlato abundantemente quando
volsi dimostrare alla Sublimità Vostra le cause, che
mossero Cesare a pigliare quella impresa, hora basterà,
ch'io ne tocchi solamente per capita qualche parola
inanzi, ch'io narri come intendo di far hora il stato,
nel quale si ritrova al presente la Germania, acciochè
l' Eccellentissime Signorie Vostre parangonandolo nella
mente sua con quello di prima, possino ben discernere
quanto sia differente l'uno dall'altro, et discernendolo,
giudicar l'utilità, che dalla detta vittoria ha
conseguito la Maestà sua. </p>
<p>Era inanzi la guerra nella Germania, come ho predetto,
la lega Smalcaldica di quella potentia, che sa la
Serenità Vostra, la quale se ben in apparenza si
dimostrava esser solamente fatta per causa della
religione, era però fatta principalmente per resistere
alle forze, et contravenire alli voleri dell'Imperatore
in caso, che sua Maestà havesse voluto far qualche
innovatione nella Germania. </p>
<p>Da questo avenia, che Cesare non havea più obedientia
in quelle parti, et come di sopra dissi, non volevano li
Principi di Germania venir più alle Diete, et comparendo
facevano poco conto della Maestà sua, bisognava, che
l'Imperatore volendo ottener qualche cosa nelle Diete,
procedesse verso di quelle con molta humiltà et con
infinito rispetto, se ben loro, che eran natural vassali
del Imperio, ne havevano, come dissi, poco alla Maestà
soa. </p>
<p>Si vedea, che li quatro delli sei Elettori eran fatti
Lutherani, et dubbitavasi, che si facessero anco li
altri, imperochè se ben li doi, che erano arcivescovi,
si mantenivano anchora catholici, si dubbitava, che
l'esempio dell'arcivescovo di Colonia, et il timore, che
haveano di esser ancor loro privati del stato da
Lutherano, come a molti altri era avenuto, non li facesse
prevaricare, hor per concludere non volendo replicar
quello, che di sopra ho detto assai copiosamente, le cose
della Germania erano per l'Imperatore in così mali
termini, come si potesse dire, li quali poi si vedeva,
che ogni giorno devenivano peggiori.</p>
<p>Vedasi mo in che stato questa Germania si ritrovi dapoi
la vittoria. </p>
<p>La lega smalcaldica di primo è disciolta al presente et
spezzata del tutto, havendosi fatto rinunciare a quella
per tutti li Principi et città, che sono ritornate alla
devotione dell'Imperatore quasi tutte.</p>
<p>Sono priggioni di sua Maestà il Duca Gioan Federico di
Sassonia et il Lanthgravio d'Hassia, l'uno fatto
con l'arme, l'altro per via di deditione, et levato ad
ambi loro artegliaria, munitione et buona parte del
stato. </p>
<p>Al terzo capo di Protestanti, che era il Duca di
Wirtimberg, per via di accordo è stato levato da Cesare
quatro le miglior fortezze, che havea, gran summa di
denari, et quasi tutta l'artegliaria et munition sua, et
hora il Re di Romani per via di giudicio procura di
levarli anco tutto il stato, come si crede, che seguirà.</p>
<p>Onde li Protestanti vengono a rimaner al presente con la
lega rotta, con li doi sui capi priggioni, et il terzo,
che non è però atto a fattione alcuna, in malissimi
termini, et con non haver alcun altro Principe nella
Germania di auttorità o di valore, nel quale facendolo
novo capo possino haver confidentia, nè buona speranza
alcuna, anzi ritrovansi a tal partito, et così inviliti,
che non vi è alcuno Principe o città, che li basti più
l'animo di parlare, non tanto di rinovar lega, ma nè
anco di far alcuna pur minima operatione contra la
Maestà sua.</p>
<p>A questa Dieta convocata in Augusta sono venuti tutti li
Principi si ecclesiastici, come seculari eccetto il Duca
di Wirtemberg, che si ha scusato per indispositione, et
tutte le città parimente hanno mandato sui commessi. </p>
<p>Come li Principi hora compareno alla presentia di Sua
Maestà, stano tutti con una riverentia infinita, et li
Elettori, ad alcuni di quali Cesare inanzi la guerra,
come venivan dalli sui stati alle Diete, andava dui o tre
miglia incontra fuori della città, hora tutti se ne
vengono non incontrati da alcuno. </p>
<p>Dove l'Imperatore venendo loro al palazzo suo soleva per
inanzi andar a riceverli fino alla scalla, et nel partire
anco ricompagnarli, al presente se ne vengono loro a sua
Maestà fino alla camera senza che alcuno li incontri, et
spesso convengono anco espettare inanzi che siano
introdutti, in fine la cosa è ridotta a tal partito, et
Cesare si mantiene in tanta riputatione, et è cosi
riverito et temuto, che li Elettori et altri Principi
ecelesiastici sono poco honorati et rispettati dalla
Maestà sua. </p>
<p>Se l'Imperatore fa hora qualche propositione alla Dieta,
tutti quasi sempre adheriscono alli voleri di Sua
Maestà, et se pur alcuno ardisce contravenirli, Cesare
sotto mano privatamente con buone prima, ma bisognando,
anco con triste parole et alquanto minatorie li fa
intendere, che 'l non fa bene ad esser contrario alli
voleri di Sua Maestà facendoli però dimostrare con
qualche almeno aparente ragione, che siano honesti,
giusti et utili per la Germania in modo tale, che havendo
poi timore ciascuno de la grandezza di Cesare, et di non
farselo nimico e si rimove dalla contradittione,
onde Sua Maestà ottiene poi quanto vuole, come si è
veduto in questa Dieta, che quasi tutti li capitoli delle
sue propositioni, li quali perchè furono mandati alla
Serenità Vostra hora non dichiarirò altrimenti quanto
cotenghino, sono stati rimessi all'arbitrio et parere di
Sua Maestà, che alle altre Diete con gran fatica ne
saria stato rimesso sol uno, et principalmente ha parso a
tutti gran cosa che li habbiano rimesso quello della
religione, nella qual materia sa ben la Serenità Vostra,
quanto per il passato siano stati duri et pertinaci li
Protestanti, et non dimeno a questa Dieta si sono
contentati nella istessa materia far tutto quello, che ha
voluto la Maestà sua, come giornalmente è stato scritto
alla Serenità Vostra. </p>
<p>Et perchè al mio partire di Augusta pareva ancora, che
vi fusse qualche difficultà nel far osservar
l'<foreign lang="lat">Interim, </foreign> non voglio restar di dire alla Serenità
Vostra, che Cesare, sì come ho inteso da buon loco, come
habbi tentato con destro modo di far osservare esso
<foreign lang="lat">Interim, </foreign> et che non li riesca, usarà modi più
severi, come saria impriggionare et ha udire delli soi
principal predicatori, et perchè è consigliato, come io
so, che le leggi disponeno così contra li heretici,
procederà contra di quelli con confiscar beni ad alcun
privato, con levar la libertà a qualche terra franca, et
con privar del feudo qualche Principe inobediente in
questa materia di religione. </p>
<p>Et perchè pare, che in una cosa importante però
l'Imperatore habbi ritrovato et ritrovi anchora qualche
difficultà, che è nella lega tanto desiderata dalla
Maestà soa, la quale primo si chiamava di Svevia, et
hora di tutta Germania, imperochè sono più di mesi 15
che si diede principio a trattarla in Ulma, et se ben la
Maestà sua l'ha dapoi gionta in Augusta sempre
sollicitata, non si è però potuto ancor vedere alcuna
conclusione, dico alla Sublimità Vostra, che se ben
Cesare non ha ottenuto con quel nome di lega quanto
desiderava, ha però per diversa via, come prudentissimo
Principe, che egli è, fatto quasi l'istesso effetto, che
Germani o non se ne sono accorti, over non hanno havuto
ardimento di contradirli, imperochè il far deposito di
denar contadi nella Germania per spenderli contra quelli,
che volessero turbare lo Imperio o molestar Sua Maestà
et l'haver fatto ricever sotto la protettione del Imperio
la Contea di Borgogna, la Fiandra, et tutti quelli altri
paesi bassi, che è altro, sotto però nome diverso, che
la lega istessa, che tentava Sua Maestà? </p>
<p>Et se ben pare, che 'l deposito sia di poca summa di
denari, basta a Cesare, che l'Imperio si habbi a
contentare fare questo principio, perchè Sua
Maestà sa bene, che quando vorrà, senza dubbio lo farà
augumentare, et in questo ricever la Contea di Borgogna
et detti paesi sotto la protettione dell'Imperio Sua
Maestà ha havuto anco grandissimo avantaggio, imperochè
se ben quelli stati in questo modo si sono fatti come
membri d'Imperio, si è dechiarito però, che le
appellationi delle sententie primarie fatte in essi non
vadino alla Camera Imperiale, ma come era di prima, alla
Maestà sua et successori soi in quelli stati, oltra che
essi stati per deliberatione fatta nella Dieta non deveno
contribuire con l'Imperio se non quanto contribuiscono
doi Elettori, che è una pochissima cosa, considerata la
grandezza et richezza di quelli paesi. </p>
<p>Hor per continuare di rappresentare a Vostra Serenità
il stato presente di Germania, dico, che sì come inanzi
la guerra erano quatro Elettori Lutherani et li doi
catholici in pericolo grande di doventar Lutherani ancor
loro, così al presente li tre Ecelesiastici sono
catholici con sicurtà di preservarsi a questo modo, et
delli tre temporali doi, che sono il Conte Palatino et il
Marchese di Brandimburg, al presente si ritrovano ridotti
quasi in tutto alla catholica fede, et si dimostrano hora
molto humili et obedienti verso la Maestà soa. </p>
<p>Il terzo, che è Mauritio Duca di Sassonia, hora tien il
loco del Duca Gio. Federico priggione, il quale, come ho
di sopra detto, era inimicissimo della casa d'Austria, et
esso Duca Mauritio è tanto obligato alla Maestà sua,
come sa la Serenità Vostra, essendo stato ingrandito da
lei. </p>
<p>Cesare oltra di quanto ho detto ha in queste guerre di
Germania acquistato forse 800 pezzi di artegliaria fra
grossi et minuti, et gran copia di munitione, delle qual
artegliarie ne ha mandato in Spagna, in Fiandra et in
Italia, et oltrachè ha privato li nimici soi delle dette
arme, li ha fatto smantellar quasi tutte le sue fortezze.</p>
<p>È ben considerare in questo proposito quello anco, che
ha guadagnato il Re di Romani essendo si può dir uno
istesso acquisto quello di esso Re, et quello
dell'Imperatore, ha conseguito esso Serenissimo Re per
oppinion mia doi grandissime utilità, l'una è, che
havendo un Regno di Bohemia così ricco, come gli è, del
quale trazeva pochissima entrata, et al qual si può dir
non poteva comandare cosa alcuna, con l'occasione di
questa guerra lo ha fatto totalmente soggetto, et ha
augumentato quelle entrate del modo, che a Vostra
Serenità dal Clarissimo Orator Contarini deve esser
stato abundantemente detto, l'altra è, la qual a me pare
di grandissima importanza, che havendo Sua Maestà lo
frontiere verso Turchi così debile, che quelli sui stati
erano sempre esposti a manifesti pericoli, et non
havendo Sua Maestà il modo di fortificarli, l'Imperio si
habbi contentato spender li sui denari per
fortificargele, il che mai senza alcun dubbio non si
harria potuto ottenere se Cesare con il vincer la detta
guerra non si havesse acquistato quella tanta auttorità
fra germani, che si vede, che l'ha al presente.</p>
<p>Da tutte queste cose, ch'io ho detto, et da molte altre,
che si potriano dire, si vedeno pur chiare le grandissime
utilità, che Cesare ha conseguito da quella vittoria. </p>
<p>Et non dimeno vi sono alcuni, li quali vogliono anchora
mantenere, che sua Maestà habbi più tosto perso, che
guadagnato con questa vittoria, allegando doi raggioni,
l'una, che se ben li Principi et città di Germania
riveriscono et temono più l'Imperatore, che prima non
facevano, lo odiano anco sopra modo più, et dubitano
hora assai, che 'l non si faccia assoluto patrone della
Germania, dalle qual cose dicono, che facilmente potria
in qualche occorrentia nascer una nova sollevatione, la
qual ponesse in molto travaglio la Maestà Soa. </p>
<p>La seconda, che sì come Cesare inanzi la guerra poteva
andare et stare per tutta la Germania sicuro con la corte
sua solamente, così al presente conviene per assicurarsi
tener molta gente armata, et per consequente star con
grandissima spesa. </p>
<p>Io mo che di largo tengo contraria opinione continuando
a dimostrare il presente stato di Germania, venirò a
qualche maggior particularità per dilucidar meglio
questa materia, la qual a me par molto importante. </p>
<p>Io non voglio negare, che buona parte delli Principi, et
forse tutte le città franche non portino maggior odio a
Sua Maestà di quello forse facevano nanzi la guerra, et
questo in gran parte, perchè molti di loro mal
voluntieri vedeno, che si habbi a mutare il rito suo
della religione, et perchè hano anco molto più sospetta
la troppa auttorità et grandezza, nelle quali Cesare si
attrova al presente di quello haveano nanzi la guerra, et
perchè tenendo tanti soldati nella Germania molti loci
per ciò patiscono danni assai, ma bisogna in questa
parte considerare, che l'Imperatore anco inanzi la guerra
era molto odiato, dico odiato all'hora da persone, che
sapevano, volevano et potevano farli nocumento, et che
haveano poco timore di sua Maestà, come per esperientia
si è veduto, et che se al presente Cesare è mal voluto,
è mal voluto da persone, che non sano, non ardiscono, ne
possono farli danno alcuno et che lo temeno
infinitamente, onde si potria dire, <foreign lang="lat">Oderint dum
metuant, </foreign> oltra che Sua Maestà all'incontro è
favorita da molti, che l'aiutariano in ogni occorrentia. </p>
<p>Che queste cose sian vere spero dimostrar assai
chiaro alla Vostra Serenità et alle Eccellentissime
Signorie Vostre. </p>
<p>Sono nella Germania, come ho predetto, tre sorte di
potentie, Principi Ecclesiastici, Principi Seculari et
Terre franche. </p>
<p>Li Principi Ecclesiastici sono stati nelle parti di
Cesare per inanzi, hanno essortato et aiutato Sua Maestà
al fare la guerra a Protestanti, et hora sono più uniti
seco, che fusser mai, et convengono per suo interesse
mantenersi tali anco nel avenire, et questo perchè
continuando l'Imperatore, che è catholico, nella
riputatione et grandezza, che è al presente nella
Germania, essi goderano sicuramente li stati loro senza
timore di esser molestati da alcuno, che essendo
altrimenti prevaleria la parte Lutherana et per
consequente essi stariano in continuo pericolo di esser
spogliati delli lor stati, et forse della vita, et
perchè sono diversi di religione, et perchè nelle
guerre hanno aiutato Sua Maestà contra essi Protestanti. </p>
<p>Di questa parte adunque della Germania, la quale è
grande, et che si po metter quasi per un terzo della
potentia di essa, l'Imperatore non solamente non ha da
temere, ma di sperare, che per sua propria conservatione
li habbi a dar molti aiuti in ogni bisogno suo. </p>
<p>Li Principi seculari sono molti, ma hora, che 'l Duca di
Sassonia et Lanthgravio sono priggioni, la liberatione
delli quali per quanto è la commune oppinione o serà
lunga o forse non mai, se qualche grande accidente non
astringe Cesare a liberarli, non vi restano altri nella
Germania di auttorità et di qualche potere, li quali in
alcuna occasione potessero esser capi di qualche
sollevatione contra l'Imperatore, che il Duca Mauritio di
Sassonia, quelli di Baviera et di Wirtimberg, il Conte
Palatino et il Marchese di Brandimburg Elettori, bisogna
adunque considerar, in che stato si ritrovino questi
Principi, et quanto siano atti alla guerra, perchè si
potrà poi molto ben giudicare quel, che possino fare
contra l'Imperatore.</p>
<p>Il Duca Mauritio, perchè è Elettore, et perchè al
presente si ritrova patrone di molti stati, è riputato
il maggior Principe di Germania, non ha però un
quatrino, et è debitore di molta summa di denari, si
perchè ha speso molto nella guerra, come perchè si è
obligato pagar assai debiti del Duca di Sassonia
priggione. </p>
<p>E questo Principe giovine di 28 anni, et è per il
vero huomo di gran corraggio, del che ne rese buon
testimonio nel conflitto contra il Duca Gio. Federico,
nel quale si portò valorosissimamente, non è però
tenuto di molto consiglio, anzi leggero et così dedito
al vino, che quasi ogni giorno s'imbriaca. </p>
<p>Esso Duca Mauritio se ben è persona da guerra quando
anco l'havesse mal animo, che non si po veder, che
l'habbi, non po ragionevolmente per due potentissime
cause tentar ne operar cosa alcuna contra l'Imperatore. </p>
<p>La prima perchè lui, chi è chiamato nimico della soa
propria religione, ribelle della patria et del sangue
suo, è tanto odiato da tutta Germania, che non potria al
presente per commune oppinione haver seguito di sorte
alcuna. </p>
<p>L'altra perchè cignando solamente di moversi contra
l'Imperatore vede, che è in mano di sua Maestà
scacciarlo in un tratto dalli stati soi con rilassar
solamente di priggione il Duca Gio. Federico, il quale
per essere amato o più presto adorato da tutta Germania,
et chiamato da Protestanti martire per l'evangelio, non
è dubbio alcuno, che haveria tanto favore et seguito,
che in pochi giorni la cazzaria della Sassonia, il quale
istesso effetto faria anco Cesare con favorir li figlioli
di esso Duca priggione.</p>
<p>Il Duca di Baviera oltra che fu nipote di Massimiliano,
et per consequente barba dell'Imperatore e molto
intratenuto et accarrezzato da Sua Maestà già doi anni
tolse poi per nora la figliola del Re di Romani, la quale
da tutti della casa sua è molto amata et accarrezzata,
onde raggionevolmente stanti questi vinculi non si
doveria pensar di guerra con l'Imperatore, ma perchè fra
li Principi si vede molte volte tenersi poco conto di
parentadi et di amicitie, allegarò tre altre cause, per
le quali si die credere, che non l'habbi a far mai. </p>
<p>La prima è, che lui è huomo vecchio, di natura quieta,
mal gagliardo et malissimo complessionato, che sempre si
ha delettato solamente di mangiar et bever assai, di
andar alla cazza et di altri piaceri, nè mai si ha
pensato di far guerra, dalla quale per quanto si vede, et
per quanto dicono li soi, ha l'animo totalmente alieno. </p>
<p>La seconda è, che 'l non si ritrova denari, et se ha
forse 250.000 fiorini d'entrata, è all'incontro
debitor più di un million di fiorini per modo, che di
quella per molti anni non si potrà servire, perchè
spendendo anco di continuo va facendo nove assegnationi
sopra di quello. </p>
<p>La terza ragione et forse più potente de l'altre è,
che esso Duca di Baviera essendo quasi solo catholico fra
li Principi di Germania, et essendo odiato da Protestanti
perchè l'è stato gran causa della sua ruina, non si
fideria a colligarsi seco. </p>
<p>Et saria in grandissimo pericolo di perdere il stato suo
ogni volta, che 'l si volesse allontanare dall'amicitia
dell'Imperatore, imperochè tutti li altri germani
protestanti più tosto si uniriano, et più voluntieri
con Sua Maestà alla ruina sua, che far con esso Duca
alcuna.confederatione, nè pigliarlo per capo, non
essendo, come ho detto, tenuto per huomo di guerra, nè
potendo loro sicuramente fidarsi di lui essendo diverso
di religione.</p>
<p>Il Duca di Wirtimberg ha ben fama di haver anchora
denari assai, et di portar grande odio all'Imperatore et
a tutta la casa d'Austria, ma lui non è huomo da guerra,
et così struppiato di gotta, che si convien sempre far
portare, ha fama universale di tristo huomo, et per
consequente mal voluto da tutti et specialmente dalli
sudditi sui.</p>
<p>Cesare li ha levato delle mani quatro delle sue miglior
fortezze, et quasi tutte le munitioni, li tiene nel stato
suo tutta la fanteria spagnola et la cavallaria, che ha
in Germania, per consumarlo et assicurarsi meglio di lui,
et forse, che per via di giudicio, come ho detto, overo
per altra li leverà ancor il resto del stato, onde di
lui ragionevolmente Cesare non ha causa di temer ponto. </p>
<p>Restano il Conte Palatino et il Marchese di Brandimburg,
di quali il Palatino ha una mezza dell'Imperatore per
donna, è decrepito, impotente, non ha denari et non è
atto alla guerra. </p>
<p>Il Brandimburg se ben di frescha età ha un corpazzo
molto grave, et è più tosto inclinato al mangiar et al
bever, che a fattione alcuna di guerra, il che fu in lui
veduto assai chiaro quando del 32 con tanto esercito
andò alla impresa contra Turchi, dove si portò così
vilmente, come si sa. </p>
<p>Questi doi Signori, se ben Protestanti non furono però
mai nella lega Smalcaldica, nè sono stati apertamente in
quelle guerre contra di Cesare, se ben fu detto, che 'l
Palatino havea dato per certo obligo particolare algune
genti al Duca di Wirtimberg, et il Marchese di
Brandimburg non solamente non li fu contrario, ma per la
guerra di Sassonia mandò in aiuto di Cesare il figliolo
con buon numero di cavalli. </p>
<p>Vi sono poi alcuni altri minor Principi, li quali,
perchè pareno alquanto inclinati alla guerra, Cesare li
intratiene tutti con diversi mezzi oltra che di molti di
quelli se ne ha servito nelle guerre di Germania.</p>
<p>Da tutte queste cose, che ho detto, si po adunque molto
ben concludere, che l'Imperatore habbi da dubbitar poco
di questi Principi di Germania.</p>
<p>Ma resta solamente dire delle Terre franche. </p>
<p>Queste città sono in gran numero, et molte di quelle
sono richissime, come ad altro proposito ho detto alla
Sublimità Vostra, et per commune oppinione, come credo
ancor io, hanno pessimo volere verso di Sua Maestà, ma
che possono fare, non havendo capo dover voltarsi? certo
niente.</p>
<p>Sono poi luntane l'una dell'altra, non possono trattare
alcuna cosa secretamente, essendo il governo quasi
di tutte loro populare, et volendo alcuna di esse
principiar a trattar alcuna cosa contra di Cesare, et che
la si sapesse, ella si poneria a manifesto pericolo della
ruina et desolatione sua, imperochè non ve ne è quasi
alcuna, che sia forte, et molte sono piene di mercanti,
li quali hanno buona parte delli sui cavedali in Fiandra
et altri paesi di Sua Maestà, che per ogni tal sospetto
in un tratto li sariano levati. </p>
<p>Hor per concludere questa parte dico, che per il poco
giudicio mio le cose della Germania sono in buonissimi et
sicurissimi termini per la Maestà sua, non vedendo, che
per hora l'Imperator habbi da temer punto di sollevatione
alcuna in quelli paesi. </p>
<p>Non voglio già negare, che morendo Cesare al presente,
overo se 'l partisse dalla Germania, et andasse in
Spagna, o qualche altro luntan paese, che essendo buona
parte delli germani, come ho predetto, mal contenti, et
non essendo di gran lunga appretiato, nè temuto il Re di
Romani, come lui, non potesse all'hor seguire qualche
tumulto o sollevatione in quelle parti, ma Cesare, che
vede et considera il tutto molto bene, non manca di
proveder a queste cose quanto è in mano sua alla vita,
non vi essendo altro rimedio, con manzare da alcuni mesi
in qua, et con bevere alquanto più moderatamente et con
maggior regula di quello faceva di prima, et con molte
purgationi, et all'altra parte con non voler partir così
presto di Germania, come forse crede qualche uno, essendo
commune oppinione, (il che è sta confirmato ancor da
persone, che intendeno assai delle cose di quella corte)
che sua Maestà è per fermarsi di lì, et che non è per
fare il restante della vita sua altrove, che in Germania,
Fiandra et altri lochi vicini, se per caso non la vedesse
così quieta et stabilita, che li paresse poter
sicuramente partirsi, oltra di questo Sua Maestà per
questa causa forse principalmente fa venire, come sa la
Serenità Vostra, in Italia il Principe suo figliolo,
perchè oltra il farlo conoscer alli sudditi soi, et
ponerlo in riputatione, vuol poterlo lassar in Germania
armato in caso, che ella si volese partire, over stando
ella ferma servirsi di lui in qualche impresa, che li
occorresse.</p>
<p>A quanto mo che Cesare inanzi la guerra poteva con la
sola corte andare et stare nella Germania sicuro, et che
hora convenga tener molta gente armata con tanta spesa
sua, rispondo esser vero, che Sua Maestà hora paga nella
Germania 5000 fanti spagnoli se ben in fatto non sono
forse 4, et che fra Augusta, Ulma et le fortezze di
Wirtemberg tiene circa 8000 fanti Thedeschi, et che in
quelle parti si ritrova anco al presente qual tiene
alloggiati nel stato di Wirtimberg li 300 homini da
Napoli, li 600 leggeri del Principe di Sulmona, 200
spagnoli archibusieri a cavallo, et li 400 homini
d'arme venuti dalli paesi bassi, che in tutto li dano di
spesa forse 70000 scudi al mese, ma bisogna
considerare, che la maggior parte di questa spesa anche
senza la presente occasione sua Maestà conveniria fare,
imperochè per l'ordinario tiene et paga nelli stati soi
li homini d'arme del Regno et quelli delli paesi bassi,
li leggeri del stato di Milano, et quasi tutti quelli
fanti spagnoli in modo, che non credo Cesare haver di
spesa estraordinaria oltra 30 in 35000 scudi al mese,
li quali con questo tener di gente nella Germania se li
ha molto ben saputo avanzare per altra via, imperochè
oltra le molte terre, che per timor di veder Cesare ancor
armato in Germania mandandosi ad arrendere, si han
contentato et ogni di altre contentano dar gran quantità
di denari alla Maestà sua. </p>
<p>Ne ha estratto anco molti altri, et ne va estrazendo
ogni giorno con finger di voler alloggiare essi soldati
hora in una, hora in quell'altra città o castello,
imperochè elle più tosto che accettar dentro soldati
massime spagnoli o Italiani, et alloggiarli nelle case
loro, contentano di darli buona quantità di denari, et
ultimamente anco per quanto ho inteso, il Duca di
Wintimberg si contentò esborsare a Sua Maestà fiorini
30000, perchè ella li facesse preservare dalli
soldati, che sono alloggiati nel stato suo, le biave et
vini, che tiene in deposito per munitione, onde si fa
conto, che Cesare venghi o ad avanzare over a spender
poco del suo in queste genti, che 'l tiene nella Germania,
le quali io non credo poi che intertenghi, perchè habbi
molto bisogno, come si dice, di assicurar la persona sua,
vedendosi, che da lei le tiene la maggior parte molto
lontane, ma per dire come io la intendo, perchè con
questo modo vuol tenere in freno tutta Germania, et
ponerli in terrore, il che si vede, che li succede,
perchè non ardisce hora quasi alcuno ad esser più
contrario al volere di Sua Maestà et è oppinione di
molti, che finalmente quando li parerà opportuno,
andarà in Argentina, et poi farà li una fortezza, et
doi altre in Ulma et Augusta, nelle quali harrà lassato
pressidio, et questo ho inteso per buonissima via, che lo
farà per assicurarsi in tutto della Svevia, come di tal
cosa già 16 mesi essendo io in Ulma, mi ricordo haver
scritto alla Sublimità Vostra. </p>
<p>Et per tal via procedendo Sua Maestà finirà di
acquistare tanta auttorità nella Germania, che per
opinion mia ottenirà sempre dalle Diete tutto quello,
che li venirà in mente, et per dire a Vostra
Sublimità liberamente, come debbo, tutto quello, che mi
va per l'animo, io giudico et tengo per certo, che
Cesare, il quale è prudentissimo et astutissimo Principe
quanto altro forse che sia stato al mondo, già molti
anni habbi in animo senza dubbio di riddur la Germania
totalmente alla obedientia soa, come in altri soi Regni,
ma perchè il mostrar in palese di volerla con l'arme far
soggetta (havendo ella in odio questo nome et gloriatasi
sempre di esser libera) li par cosa difficile et
pericolosa, tenta per altro mezzo non in apparentia, ma
in esistentia far l'istesso effetto, et ponerli il giogo
al collo, con darli ad intendere, che 'l sia una zoia di
fiori, et questo è con il tener gente armata in
Germania, con far li sopradette fortezze, et qualche
altra operatione, imponerli tanto terrore, che non
ardischino contradire ad alcuna sua propositione, il che
si vede, che è già principiato intervenire a questa
ultima Dieta, che se alcuno, come ho predetto, ha voluto
esserli contrario, con farli solamente parlar a casa, lo
ha fatto rimover dalla intentione sua, onde ha ottenuto o
per timore, o per amore quasi tutto quello ha voluto, et
ottenirà anco per l'avenire, stando di lì armato, come
molti credeno, che habbi a star lungamente, il che
avenendo, che sarà altro, che in voce nominar per
libera, ma in fatto haversi fatta soggetta essa Germania? </p>
<p>Imperochè sua Maestà anco in Spagna, et altri sui
stati, come vuoi qualche cosa, convoca le corte o
pariamenti, propone et ottiene quanto li piace, se
parimente farà anco nelle Diete di Germania, non li
sarà ella soggetta, come li altri soi Regni, ma perchè
si potria dire, che quelli andarano nelli heredi et
questa non, io dico, che per oppinion mia anzi, che per
manifesto indicio si vede, che non manco li progenitori
di Sua Maestà han disegnato et Cesare disegna far questa
seconda cosa che la prima, Federico bisavo del Imperatore
fece vivendo egli elegger Massimliano suo figliolo in Re
di Romani, Massimiliano non fece elegger Filippo suo
figliolo, perchè l'andò in Spagna et ivi morì giovine,
ma inanzi, che esso morisse, si fece ben prometter alli
Elettori di elegger suo nipote, che è il presente
Imperatore, il quale l'anno istesso, che morì l'avo se
ben non havea più che 19 anni et era in Spagna, fu
eletto Re di Romani. </p>
<p>Non si ha veduto, che Carlo Quinto presente incoronato
Imperator del 1529 subito fece elegger del
1530 Ferdinando in Re di Romani, et perchè
li Elettori non lo volevan fare, dicendo, che l'Imperio
non havea bisogno di tal elettione, li suburnò tutti,
come s'intende, et con denari ge lo fece fare, et
questo volse, acciochè mancando uno di loro lo Imperio
però non uscisse di casa d'Austria, come farano sempre,
nè mai essendovi però persone habili lassarano che non
siano dui di questa casa l'uno Imperatore et l'altro Re
di Romani, et questo che è altro, che far con effetti
hereditaria la Germania et anco l'Imperio? </p>
<p>Io la intendo di questo modo et Dio volesse, ch'io la
intendesse male, perchè questa eccessiva grandezza in
Principi, che han stato così propinquo a quello della
Serenità Vostra, a me par troppo formidabile per questa
Republica. </p>
<p>Essendo adunque come in vero sono le cose di Germania
nelli detti termini, senza soggiongerli altri lassarò,
che la Serenità Vostra et le Vostre Eccellentissime
Signorie con il prudentissimo discorso suo giudichino
elle quanto sia l'utilità, che ha conseguito Cesare da
quella vittoria di Germania, et questo è stato quanto ho
voluto dire in tal materia.</p>
<p>Harrei desiderato in questa terza, che sarà l'ultima et
brevissima parte della relation mia, parlar del animo et
dispositione, che ha Cesare nel presente tempo verso
ciascuno separatamente delli Principi di qualche conto si
christiani come infedeli, li quali confinano o sono
propingui alli stati di sua Maestà, del Re suo fratello,
o dell'Imperio, et delle cause di amicitia o inimicitia,
che sua Maestà habbi con ciascun di loro, acciò si
potesse poi giudicare con qual Principe ella fusse per
mantener pace, et a quale per mover guerra, ma vedendo
esser verissima quella propositione, che li Principi fra
loro non tengano conto di amore, nè di odio, ma che stan
in pace con uno, et fanno guerra con l'altro secondo et
quando giudicano, che li venga bene, non tenendo anco in
conto alcuno il parentado o altra dependentia, perchè
debbo io affaticare in vano la Vostra Sublimità et l'
Eccellentissime Signorie Vostre in ascoltarmi discorrendo
verso qual Principi Cesare habbi buon animo, et verso
quali cattivo, overo con quali habbi causa di amore, et
con quali di odio. </p>
<p>Non si vede, che 'l Turco come Imperatore d'infedeli è
suo natural inimico, essendo egli Imperatore di
Christiani, che usurpa quasi tutto il Regno di Ongaria,
il quale di ragione doveria esser dei Re di Romani suo
fratello tanto amato da Sua Maestà come si vede, et
niente di meno Sua Maestà non solamente non li vuol far
guerra, ma ha procurato di far, come ha fatto, seco
tregua per cinque anni, la quale desidera di preservare
quanto che puole. </p>
<p>Et per parlare di un altro Principe infedele, con il
quale ha da fare la Maestà sua, il Re presente di Tunis
non ha egli scacciato del Regno et cavato gli occhi a suo
padre, il quale era stato da Cesare fare, et questo
volse, acciochè mancando uno di loro lo Imperio però
non uscisse di casa d'Austria, come farano sempre, nè
mai essendovi però persone habili lassarano che non
siano dui di questa casa l'uno Imperatore et l'altro Re
di Romani, et questo che è altro, che far con effetti
hereditaria la Germania et anco l'Imperio? </p>
<p>Io la intendo di questo modo et Dio volesse, ch'io la
intendesse male, perchè questa eccessiva grandezza in
Principi, che han stato così propinquo a quello della
Serenità Vostra, a me par troppo formidabile per questa
Republica.</p>
<p>Essendo adunque come in vero sono le cose di Germania
nelli detti termini, senza soggiongerli altro lassarò,
che la Serenità Vostra et le Vostre Eccellentissime
Signorie con il prudentissimo discorso suo giudichino
elle quanto sia l'utilità, che ha conseguito Cesare da
quella vittoria di Germania, et questo è stato quanto ho
voluto dire in tal materia.</p>
<p>Harrei desiderato in questa terza, che sarà l'ultima et
brevissima parte della relation mia, parlar del animo et
dispositione, che ha Cesare nel presente tempo verso
ciascuno separatamente delli Principi di qualche conto si
christiani come infedeli, li quali confinano o sono
propingui alli stati di sua Maestà, del Re suo fratello,
o dell'Imperio, et delle cause di amicitia o inimicitia,
che sua Mastà habbi con ciascun di loro, acciò si
potesse poi giudicare con qual Principe ella fusse per
mantener pace, et a quale per mover guerra, ma vedendo
esser verissima quella propositione, che li Principi fra
loro non tengano conto di amore, nè di odio, ma che stan
in pace con uno, et fanno guerra con l'altro secondo et
quando giudicano, che li venga bene, non tenendo anco in
conto alcuno il parentado o altra dependentia, perchè
debbo io affaticare in vano la Vostra. Sublimità et
l'Eccellissime Signorie Vostre in ascoltarmi discorrendo
verso qual Principi Cesare habbi buon animo, et verso
quali cattivo, overo con quali habbi causa di amore, et
con quali di odio. </p>
<p>Non si vede, che 'l Turco come Imperatore d'infedeli è
suo natural inimico, essendo egli Imperatore di
Christiani, che usurpa quasi tutto il Regno di Ongaria,
il quale di ragione doveria esser del Re di Romani suo
fratello tanto amato da Sua Maestà come si vede, et
niente di meno Sua Maestà non solamente non li vuol far
guerra, ma ha procurato di far, como ha fatto, seco
tregua per cinque anni, la quale desidera di preservare
quanto che puole. </p>
<p>Et per parlare di un altro Principe infedele, con il
quale ha da fare la Maestà sua il Re presente di Tunis
non ha egli scacciato del Regno et cavato gli occhi a suo
padre, il quale era stato da Cesare investito di
quel Regno, et non dimeno li agenti di sua Maestà hanno
fatto novi accordi con lui, et lei havendoli approbati si
contenta star seco in buona pace, nè darti molestia
alcuna.</p>
<p>Il Re di Polonia non difende egli et tiene già molti
anni sotto la protettione sua tutta la Prussia, che è
membre dell' Imperio. </p>
<p>Cesare però non li ha voluto mai far guerra, anzi
volse, che nelli anni passati il Re di Romani desse per
moglie una sua figliola al figliolo del detto Re, la
quale per oppinion commune fu dapoi avenenata dalla
socera sua, nè però per tal causa anco vi è nasciuta
discordia alcuna fra 'l detto Re et le Maestà sue, ma
più tosto Cesare et il Re di Romani hanno accarrezzato
il morto Re, et accarrezzano il presente più che prima,
il che si è veduto anco ultimamente, che nella materia
della detta Prussia Cesare se ben è hora nella grandezza
et riputatione, che si vede, li fece risponder esser
contento, che si soprasedesse per certo tempo, et altro,
di che l'Orator di quel Re restò molto satisfatto, come
all'hora fu scritto alla Sublimità Vostra. </p> <p>Al vecchio
Re di Polonia morto, che fu l'Imperator et il Re in
Augusta, fecero anco l'esequie honorevoli, le quali pochi
mesi inanzi non volsero però fare per li Re
d'Inghilterra et di Franza morti, se ben l'uno li era
barba, l'altro cognato.</p>
<p>Con chi ha maggior causa l'Imperatore d'inimicitia, che
con il Re di Dannemarch, possedendo lui quel Regno, del
quale violentemente ha cacciato Christierno cognato di
sua Maestà Cesarea, il qual fa viver come privato in
quelle parti? et non dimeno sta Cesare fin hora in pace
et in buona amicitia seco, vede voluntieri, accarrezza et
honora sempre li Ambassadori, che da lui sono mandati,
nè si dimostra haver contra di lui alcuna mala voluntà.</p>
<p>Che si dirà del Re d'Inghilterra morto? non haveva egli
ripudiata l'amità di Sua Maestà castissima et
prudentissima donna, et pigliato, un'altra moglie di
vilissima conditione? non era egli levatosi in tutto
dall'obedientia di santità chiesa, fattosi perfido
heretico, crudele contra li servi di Dio, et molto
peggio, che Lutherano, et non di meno stette sempre seco
in buonissima pace mentre visse, et nelli ultimi anni
fece anco lega con lui contra il Re di Franza. </p>
<p>Con questo novo giovinetto Re non ha sua Maestà causa
d'inimicitia, havendo egli usurpato quel Regno, che alla
sorella sua maggiore, germana di Cesare di ragione
apparteneva, et non di manco mantiene seco la lega, che
havea con il padre, et s'intratiene in quanto maggior
amicitia che sia possibile, nè si sente dir
parola, che l'habbi animo di moverli guerra alcuna se ben
a tal cosa molte volte sia stato invitato dal Pontefice,
et più tosto si crede, che habbi a far seco anchora
qualche nova confederatione.</p>
<p>Li Svizzari non sono essi stati nimici sempre di casa
d'Austria, et di Carlo Duca di Borgogna? non hanno essi
tolto Abspurg primo suo nido alli progenitori di Sua
Maestà fatto seco molte guerre con presa et occisione di
alcuni di loro? non occupano essi molte terre
dell'Imperio, fra le quali non sono molti anni, che han
tolto nella lega sua Basilea et Zafusa? non sono stati et
sono anchora colligati col Re di Franza, et contrarij
sempre alli voleri dell' Imperatore?</p>
<p>Et non dimeno Sua Maestà li intratiene, li accarrezza
sempre, et li chiama amici et figlioli, ne li move guerra
alcuna.</p>
<p>Li Grisoni occupano ancor loro Voltolina et alcuni altri
luoghetti pertinenti al Stato di Milano, nè si vede
però, che Cesare li dia molestia alcuna, anzi parimente
li accarrezza, come fa li Svizzari.</p>
<p>Questo Illustrissimo Stato possiede Verona et Padoa
senza riconoscer per quelli altrimenti l'Imperatore,
Cesare però et Imperiali le hanno per terre d'Imperio,
imperochè li Signori della Scalla et di Carrara, come ho
veduto in alcuni libri di Germania, sono nominati fra li
quatro Signori forestieri descritti nelli soggetti allo
Imperio, gode anco Vostra Serenità Bressa, Bergamo et
Crema, che erano membri del ducato di Milano, et
ultimamente ella comprò anco Marano, che era sta robbato
al Re di Romani, la qual cosa sua Maestà Cesarea et
Regia s'attribuirno all'hora, et si attribuiscono anchora
a grandissima ingiuria, et non dimeno continuano elle in
buona amicitia con questa Illustrissima Republica,
procedeno sempre verso di quella con quel tanto rispetto,
che si vede, accarrezzano li Oratori soi quanto dir si
possi, et parlano come li occorre honorevolmente di
questo Illustrissimo Dominio, et con tanto affetto et
dimostratione del desiderio, che le dicono havere di
mantener la pace seco, che è quasi cosa merivigliosa.</p>
<p>Che debbo dire del Pontefice ? non fece sua Beatitudine
che 'l Reverendissimo Cardinal Farnese sul colmo della
guerra Germanica partendosi dal campo di Cesare se ne
ritornasse in Italia, che se ben Sua Maestà quasi
sforciata li diede licentia, che 'l si partisse, si tenne
però di tal cosa molto offesa, onde non si potè
contener, che partito esso Cardinale fra li soi dolendosi
non dicesse. </p>
<p>Questo partire si potria pur chiamare una specie di
tradimento, soggiongendo, guardisi, guardisi Papa
Paulo di non diventare Papa Clemente cioè priggione,
come fu esso Clemente. </p>
<p>Il Pontefice dapoi se ben vedea, che Cesare havea molto
che fare in Germania per li felici successi del Duca
Gioan Federico nella Sassonia, non rivocò egli l'anno
passato tutte le genti et capitani sui da guerra, che li
havea nel principio mandato, non li volendo anco dare
alcun soccorso di denari ? se ben con grande instantia,
et più volte di ciò era stato ricercato da Sua Maestà
per il che Cesare un giorno di tal cosa parlando irato
disse al Nuncio di Sua Santità, Io so la via di Roma,
guardisi Papa Paulo di non far, ch'io vada a trovarlo. </p>
<p>Non ha Sua Santità voluto, che 'l concilio si levi da
Trento, et che transferitosi fermo in Bologna contra
l'espresso volere dell'Imperatore, mostrando per questa
via di tener poco conto di Sua Maestà, della qual cosa
quanto Cesare se ne sia più volte risentito, lo sa ben
la Serenità Vostra? </p>
<p>Non ha poi ultimamente sua Santità fatto quella lega
co 'l Re di Franza, che è sommamente dispiaciuta
all'Imperatore, et tentato cose nove con la Sublimità
Vostra contra la Maestà sua? et non dimeno Cesare, come
si è veduto et vede, va pur intratenendo Sua Santità
ogni giorno con nove pratiche, et nove trattationi. </p>
<p>Et se ben molte volte si è creduto il contrario, non si
sente però, nè si crede, che Sua Maestà sia per venire
a rottura alcuna con sua Beatitudine.</p>
<p>Con il Re mo di Franza ultimamente morto se ben li era
cognato, se ben molte volte fra le lor Maestà sono state
fatte et paci et tregue, et se ben le cause d'inimicitia
et odio fra loro non sono forse state di gran gionta
così giuste et ragionevoli, come molte di quelle, che di
sopra ho narrato Cesare haver con quelli altri Principi,
con esso Re di Franza dico sono però state molte guerre,
non havendo nè l'una, nè l'altra delle lor Maestà
havuto alcun rispetto al parentado, nè a pace o tregua
alcuna, che sia stata fra loro. </p>
<p>Non sono adunque li parentadi, non le conventioni di
pace o tregua quelli, che contengono l'amicitia et pace
fra li Principi, nè le offese, over ingiurie, che fra di
loro si fanno, quelle, che li conducono a guerreggiar
insieme, perchè le prime non bastano a far nascer amore
fra di loro, nè le seconde a ponervi odio, onde
vedendosi molte volte fra di essi succeder però et paci
et guerre, è necessario, che vi sia qualche terza et
più potente causa, che li induca a far l'una o l'altra
di queste cose, la qual causa, per il poco giudicio mio,
chi vorrà ben conoscere, bisognerà, che non per una
regula generale, che vagli in tutti li Principi, ma
per una particolare faci in ciascuno di loro
separatamente il discorso suo, il che serà il considerar
meglio, che si può la intentione et il fine di quel
Principe, delle operation future, del quale si vorrà
giudicare, imperochè conosciuto questo non serà forse
cosa così difficile il far poi giudicio, con qual mezzo
ello possi et vogli a quello pervenire, et per questo
modo giudicar quello, che sia per operare. </p>
<p>Io adunque che per quel poco, ch'io posso, desidero di
mostrar a Vostra Serenità et a Vostre Eccellentissime
Signorie a qual Principi l'Imperatore per l'avenire sia
per mover guerra, et con quali sia per star in pace, dico
prima, che per oppinione universale Cesare ha tre
principalissime intentioni over tre fini, alli quali
indrizza tutte l'operationi sue. </p>
<p>L'un fine è vedendosi hormai su li anni 50, et così
mal disposto, come sa ognuno, di assicurar talmente li
Regni et Stati soi, che morendo lui suo figliolo non
resti in pericolo di perderli, ma possa quietamente et
sicuramente goderli. </p>
<p>Il secondo è di stabilire nella Germania in tal
riputatione et grandezza se, il Re di Romani et
descendenti de l'uno et de l'altro, che possino disponere
a suo modo delle cose di quella, et che l'Imperio come
quasi hereditario andando sempre di mano in mano non esca
come predissi mai di casa d'Austria. </p>
<p>Il Terzo fine, che è poi naturale quasi in tutti li
gran Principi, è di attender alla gloria, et di farsi
ogni dì maggiore, et anco se 'l potesse Monarca, il qual
desiderio però la Maestà sua dissimula sempre per
quanto puole, anci fa in parole professione di non esser
punto ambitioso di stato, di esser religiosissimo, et di
non voler cosa alcuna, che giustamente non li pervenga. </p>
<p>Et questo lo fa, perchè essendo egli per oppinion di
molti il più prudente Principe, che hoggidì viva, o
forse che sia stato al mondo da cento anni fino a questo
tempo, conosce molto bene quanto li potria nuocere, se
nelli Principi si confirmasse questa risoluta oppinione,
che lei aspirasse tanto alla grandezza et alla Monarchia. </p>
<p>Non po però tanto dissimulare, che non si vegga in gran
parte per molti indicij la voluntà sua, fra li quali si
vede, che mai vuol star quieto, ma sempre in guerra, et
che continuamente studia nelle arme, onde occorre, che
quasi ogni mese si fa provar l'armatura di dosso, dico
fino quando ha la gota, per farla assettare se la lo
offende dove la gota li dole, dicendo, che noi poterla
adoperare anco quando patisce tal male.</p>
<p>Havendo adunque et havendo havuto la Maestà sua
sempre questi tre fini, sì come tutte l'operationi sue
sono state per il passato, così è da credere, che
habbino ad essere per l'avenire, overo ad alcuno di
quelli separatamente, overo a tutti tre indrizzate. </p>
<p>Et per dir sopra questo l'oppinion mia, credo, che come
ho io posto nel ordine detti tre fini, così siano anco
nell'animo di Sua Maestà cioè, che 'l maggior et
principale suo desiderio sia l'assicurar li stati soi per
il figliolo, il secondo et minore, tener grande nella
Germania la casa d'Austria, et in quella la successione
dell'Imperio, et che il terzo fine sia quando salvi li
doi primi potesse pervenire anco a quello. </p>
<p>Vedeva Cesare del 35, che Barbarossa oltra che
possedeva Alger si era fatto Re di Tunis, che ogni dì si
andava facendo più potente, et che con l'aiuto del
Signor Turco havea in suo poter hormai buon numero di
galee, con le quali molestava et faceva danni assai alli
navilij et marine, che sua Maestà possiede sopra il mar
Mediteraneo, dubitava lei, che crescendosi di quel modo
la potentia sua, a qualche tempo non li pigliassa
Sardegna o Sicilia, et che poi potesse anco darli maggior
molestia, o travaglio, sapendo quante volte quelli
dell'Africa habbino guerreggiato et dato da fare assai a
quelle parti di Europa, che li sono per mezzo, et anco
possesso per lungo tempo tutta la Spagna, non essendo
molto tempo, che ne godevano anchora parte, volse adunque
Soa Maestà per assicurar quelli stati dei 35 come sa
la Serenità Vostra far con tanta spesa come fece la
impresa di Tunis, la quale se ben li successe
felicemente, non li parendo esser ancora pienamente
sicuro, dei 41 fece una nova et gagliarda impresa per
scacciar l'istesso Barbarossa anco di Alger, la qual li
andò così sinistra, come sa la Serenità Vostra. </p>
<p>Ho detto questo per soggiongerti, che sì come all'hora
per sicurtà di quelli stati, che sua Maestà ha sopra il
mar Mediteraneo, ha fatto quelle due così gran imprese,
così per la istessa causa credeno molti, che con buona
occasione, non essendo occupato da cosa più importante
ritornerà a fare ancor una terza impresa nell'Africa,
per assicurar del tutto quelli Regni, non li piacendo
vedere, che 'l figliolo di Barbarossa habbi ancora quel
nido in Alger. </p>
<p>Del 1532 vedendo, che 'l Turco con
pontentissimo esercito veniva contra il Re di Romani,
Cesare desiderando difenderlo, difendendo anco insieme
l'Imperio, essendo il stato del Re come antimurale di
quello, vi andò contra in persona con esercito grosso
fino in Vienna, benchè nulla seguisse, per che 'l Turco
se ne ritornò, et Sua Maestà ancora inanzi et
dopoi non ha mancato, ne mancherà di difender quelli
stati per assicurare le cose del Re, et quelle di esso
Imperio, et perchè con le forze del Re li è molto
commodo tener come un freno sopra il resto di tutto
l'Imperio. </p> <p>Vedeva l'Imperator ultimamente, che li
Germani li tenavano l'obedientia del tutto, onde veniva
ad essere privato dell'Imperio, et però li mosse la
guerra già dui anni, come abundantemente si è detto di
sopra. </p>
<p>Queste guerre, che ho di sopra narrato, sono sta fatti
da Cesare alcune per assicurar li sui stati, et quella di
Germania per assicurar l'Imperio in casa sua, ma
l'imprese fatte da Sua Maestà contra la Franza, non per
un solo separatamente, ma per tutti tre li predetti fini
insieme sono sta sempre fatte, onde non è da
meravigliarsi, se ha tentato tre volte questa impresa, ne
sarà da prender meraviglia, se da novo la tenterà, come
li pari buona occasione, non essendo sta fatta per odio
contra il Re Francesco morto, nè per ingiurie da lui
ricepute, perchè morto quello saria anco cessata quella
intentione nella Cesarea Maestà, ma perchè, come ho
detto, gioveria assai a tutti tre li fini
dell'Imperatore, se 'l potesse o soggiogare o indebolire
il Re di Franza, imperochè vede chiaramente Cesare, che
stando in piedi un Principe così grande et potente, come
è il Christianissimo Re, il quale ha ostato et ostarà
sempre ad ogni maggior grandezza sua, non poter
sicuramente pervenire ad alcuno di quelli fini, che
desidera, vede il Regno di Franza esser situato in modo,
che 'l confina si può dire con tutti ti stati di Sua
Cesarea Maestà et con la Germania, ciò è da l'un canto
con la Spagna per quanto tengono li monti Pirenei, per li
quali altre volte per la via di Guascogna sono passati li
Re di Franza, et fatto nella Spagna assai progresso,
oltra che si è veduto, che del 42 il Re morto di
Franza mandò grosso esercito all'impresa di Parpignano
anco per la via di Provenza, da un altro canto confina la
Franza con la Fiandra et altri sui paesi bassi, et in
altra parte con la Contea di Borgogna, nelli qual paesi
po in un subito entrare armato. </p>
<p>Poco lonzi dalle rive del Rheno in molte parti è
prossimo anco alla Germania, nella quale havendo tanti
partiali, come egli ha, potria a qualche tempo far
nascere et fomentare alcune notabil sollevationi, et
poner le cose dell'Imperio in motto travaglio, havendo
massime li Re di Franza sempre aspirato all'Imperio, et
parendoli honesto, che sì come in Carlo Magno, che era Re
di Franza, principiò l'Imperio occidentale, così esso
Imperio nelli Re di Franza dovesse essere anco al
presente. </p>
<p>Ma quel, che è peggio, Cesare vede, che esso
Christianissimo si ha impatronito di buona parte de la
Savoia et del Piemonte, tanto che la via aperta di
entrare nel Stato di Milano et turbare tutte le cose
d'Italia, oltra che vede ogni tratto, che lui è causa di
far tumultuar Genoa et altri lochi in Italia, onde non po
se non dubitar grandemente, che, se non per quanto vive
sua Cesarea Maestà, almeno dapoi la morte sua, esso
Christianissimo Re, ritrovandosi potente come egli è, et
pretendendo ragione sopra esso Stato di Milano, debba et
voglia tentare di impatronirsi di quello, la qual cosa
quando li succedesse, conosce ben l'imperatore in quanto
pericolo serian poi li Regni di Napoli et Sicilia, stando
adunque il Re Christianissimo nelli termini et nella
potentia, che è al presente con un stato così ricco, et
così unito, come gli è, Cesare oltra che, come ho
predetto, non po con molto fondamento aspirare a maggior
grandezza, po anco per certo tenere, che se non prima,
alla più longa presto dapoi la morte sua esso Re habbi a
dare molto travaglio a suo figliolo, et che facilmente
sia per ponere le cose del Imperio di Germania in qualche
gran confusione, per queste cause adunque, et non per
odio alcuno l'Imperatore per universal oppinione, come
più volte ha tentato la impresa di Franza, così a
quella al presente è più inanimato che mai.</p>
<p>A quella son indricciati tutti li pensieri soi, et ha in
animo di farla quanto più presto li venga l'occasione,
et questo è il maggiore et principal desiderio, che
l'habbia il dì di hoggi, nè mai ha sperato tanto, che
tal impresa li sia per succedere felicemente quanto hora,
che vede haversi fatta come soggetta la Germania, et
levatisi d'inanzi tutti li capi principali di quella, che
li erano contrarij, onde spera facilmente da Germani
poter al presente ottenere quanti aiuti, che 'l vorrà,
et che li serà atteso alle promesse contra quello, che
essa Germania fece nella ultima impresa di Franza. che se
ben li promise assai, li attese poco, potrà anco haver
hora tutte le forze del Re di Romani, le quali al
presente serano maggiori, si perchè si ha fatto
absolutamente soggetto il Regno di Bohemia, et
accresciuto le sue entrate, come perchè non haverà
causa di tener molta spesa alle frontiere delli sui stati
stante la tregua co 'l Signor Turco, la quale se ben ad
alcuni pare, che di ragione, essendovi incluso anco il Re
di Franza, doveria esser causa di far astenir Cesare
dalla detta impresa, Sua Maestà però giudica, che la
non le obsti havendo voluto, che in esse tregue, come sa
la Serenità Vostra, si dica, che esso Re s'intenda
incluso mantenendo quanto era fra li loro Maestà
fino all'hora capitulato, con la qual conditione Cesare
pretende haversi lassata aperta la strada di moverli
guerra quando li tornerà commodo, et li parerà buona
occasione, imperochè all'hora ti dirà, o li farà
intimare per nome dell'Imperio per deliberatione, che si
farà in Dieta, quello, che tante volte li è stato
detto, cioè che 'l restitiuisca il stato al Duca di
Savoia, che li usurpa ingiustamente. </p>
<p>Il Re come si vede, non lo vorrà restituire per le
ragioni, che l'ha detto molte volte, onde si crede, che
Cesare farà poi deliberare nella Dieta di Germania,
che 'l Imperio debba prender l'armi contra il detto Re per
ricuperar il stato al Duca di Savoia come a Principe di
esso Imperio, et a questo modo si principierà la guerra,
alla quale se ben da altre cause dette di sopra Cesare
serà mosso, dico, che con questa apparente causa vorrà
principiarla, perchè tutto quello, che opera, desidera
operarlo sotto qualche pretesto di honestà, acciò pari
al mondo, che non per ambitione di stato, non per altri
disegni soi, nè per odio alcuno muova le guerre, ma
solamente per giustitia et honestà. </p>
<p>Replico adonque, che per universal oppinione Cesare è
più disposto che mai a far nova impresa contra la
Franza, et dico che facendola la principiarà di novo
dalla banda della Fiandra, per esser giudicata quella
parte di Franza più debile, ne vorrà nel principio
tentar di prendere il Piemonte, si perchè in quella vi
ha al presente il Re molte buone fortezze, nel prender
delle quali si conveniria consumar molto tempo et molti
denari, come perchè Cesare movendo l'armi in Italia
dubitaria di non esser causa, che 'l Pontefice et questo
Illustrissimo Stato per gelosia delle cose sue
prendessero l'armi in mano, et forse contra di Sua
Maestà, dove all'incontro ha già veduto per
esperientia, che essendo andato per le parti di Fiandra
contra la Franza, il Pontefice nè Vostra Serenità si
mossero punto contra la Maestà Sua, ma per dimostrar
anco con novi indicij, che l'Imperator ha intentione di
far nova guerra alla Franza, dico, che già si vede, che
stando con quel Re in pace, se la va preparando et
facendola facile, imperochè di prima sapendo molto bene,
che 'l Christianissimo non ha nelli sui stati se non
pochissima fantaria, che sia buona, nè molta cavallaria,
onde per necessità convien servirsi di Thedeschi,
Svizzari, Grisoni et Italiani, Cesare procura quanto
puole, che di questi non possa havere a servitio suo, li
prohibisce Thedeschi con decreti imperiali, et con levar
la vita alli capi, che si ritrova andare alli servitij di
Franza, la qual cosa in Germania è nova et non
più veduta, spera haver prohibito in gran parte il passo
alli Italiani, con haversi impatronito di Piacenza, con
Svizzari et Grisoni sta su continue trattationi per
levarli dall'amicitia di Franza, ma si contenta con
questo mezzo fa almeno, che stiano neutrali, et con tal
modi, come ho detto, <foreign lang="lat">etiam </foreign> stando in pace con il
Christianissimo li fa guerra, imperochè li leva le
forze, lo indebilisce et facilita l'impresa, che 'l
disegna fare contra di lui. </p>
<p>Fomenta anco le discordie, che ha il Re d'Inghilterra
con sua Christianissima Maestà si per causa della
Scotia, come di Bologna, perchè in tal guerra spera, che
invilupatosi il Re di Franza habbi da far assai, et
spender molti denari.</p>
<p>Da questa fissa intentione, che per commune oppinione
dico haver Cesare, succede et credesi succederà, che non
vorrà guerra con altro Principe, se prima non harrà
tentato et espedito quella di Franza. </p>
<p>Con il Turco non la vuole, come si vede per le tregue
già fatte, perchè conosce molto bene oltra che quel
Signore è potentissimo, che non potria far cosa buona
contra di lui, restandoli dietro le spalle, et in mezzo
delli sui stati un così potente Principe, come è il Re
di Franza, il quale non mancaria vedendo l'Imperatore
allontanato di cercar occasione di entrar nella Fiandra o
nella Italia.</p>
<p>Con il Re d'Inghilterra non vorrà venir ad inimicitia
alcuna, perchè questo saria causa di farlo colligare col
Christianissimo, et per consequente faria la impresa di
Franza più difficile, onde che stando seco in buona pace
et confederatione viene a dar fomento alle discordie, che
già nascono, come di sopra dissi, fra quelli Re. </p>
<p>Con il Pontefice non ha voluto, nè vol guerra, se ben
ha havuto grandissima inclinatione di farla, perchè
dubita movendola di non fare, che Sua Santità si stringa
più con esso Re Christianissimo di quello è al
presente. </p>
<p>Con Vostra Serenità, si vede anche che 'l desidera sopra
modo mantener la pace et amicitia, perchè conosce ben
l'Imperatore, che è stato et è in mano di questo
Illustrissimo Stato il collegarsi con il Pontefice et
co 'l Christianissimo Re contra la Maestà sua et che
subito, che la accenasse di volerli far guerra, saria
facil cosa, che questa lega si facesse, la quale sua
Maestà per modo alcuno non vorria vedere, imperochè li
è molto ben palese quanto che per mare principalmente et
anco per terra possi questa Illustrissima Republica
nuocer alli stati, che 'l possiede in Italia, oltra che
vede, stando quieta Vostra Serenità, che niuno ardisce
moverli guerra in Italia, il che oltra la spesa, che li
sparagna, fa anchora, che la Maestà sua stando
quieti li stati, che ha in quella, può metterli quante
angarie che la vuole, vede anchora la Maestà sua, che al
presente è molto difficil impresa quella del stato di
Vostra Serenità essendo quasi tutto forte, come egli è. </p>
<p>S'intratiene in amicitia anco con tutti li altri Signori
Principi et Re, et credesi, che 'l s'intraterrà ancor per
l'avenire, perchè desidera ritrovarsi libero da ogni
altro impazzo, per poter con tutti li spiriti et forze
sue unite attendere a quella importantissima impresa, et
finalmente per compir di dire quanto io sento, et quello,
che è oppinion di molti in questa materia, Cesare
dimostrarà voler star in pace anco con esso Re di Franza
fino che venghi il tempo et l'occasione di moverli la
guerra, come ha fatto anco con li Protestanti, che per
molti anni è andato dissimulando con loro l'intentione
sua fino che li è parso tempo di far poi quello, che ha
fatto li doi anni passati, dico, che l'Imperatore
mostrerà voler star in pace con il Christianissimo et
forse starà per qualche tempo, ma questo lo farà per
tre principal cause, l'una perchè essendo eshausto di
dinari in questo mezzo si potrà provedere per molte vie
di qualche grossa summa, l'altra perchè stando qualche
tempo in pace haverà modo di regulare, indricciare, et
stabilir meglio le cose di Germania, la terza perchè il
Christianissimo giudicando forse, che l'Imperatore vogli
da vero continuar in amicitia seco, sia più facile ad
invilupparsi in questo mezzo in qualche altra guerra come
quella di Scotia, che già si vede haver principiata,
onde esso Re spendendo assai denari, come ho detto, et
rinfrescando l'inimicitia con il Re d'Inghilterra potria
dare più facile et miglior occasione allo Imperatore di
far con il Re d'Inghilterra una nova lega, come fece col
padre suo contra esso Re Christianissimo. </p>
<p>Io non debbo mancar anco di dire a Vostra Serenità et
alle Eccellentissime Signorie Vostre quello, che per le
parole et per le operationi estrinsece di Cesare si po
conietturare, che sia l'animo di sua Cesarea Maestà
verso questo Illustrissimo Stato, et se ben intendo, che
li animi di Principi siano, come di sopra ho detto, non
restarò però di dir anco quello, che ho veduto per le
parole et per le operationi sue.</p>
<p>Son stato per mesi 26 continui appresso Sua Maestà et
dal principio al fine di questa mia legatione come
representante della Sublimità Vostra son stato così ben
veduto et accarrezzato da Cesare, dall'Illustrissimo di
Granvella, da Monsignor di Aras, et dagli altri di quella
corte, che più certamente non harrei saputo desiderare. </p>
<p>Sua Maestà sempre che è venuta l'occasione di parlar
meco di questa Eccellentissima Republica ha ragionato di
lei honorevolmente, ha dimostrato amarla con grande
affetto, et desiderar molto di conservare la buona pace
et amicitia, che ha con lei.</p>
<p>Tutte le cose, che li ho richieste in nome di questo
Illustrissimo Dominio, mi sono state voluntieri et presto
concesse dalla Maestà sua, che non ne ha mancato pur
una, se ben alcune di esse non parevano così facili da
ottenere, delle quali non mi è lecito parlare in questo
loco. </p>
<p>Et per dir finalmente quello, che è vero, ho veduto
tanta prontezza nella Maestà Soa in compiacer Vostra
Serenità, che mi son spesso meravigliato, imperochè
alcune volte, che di cose non di molta importantia
l'havea richiesta in nome di Vostra Serenità oltra che
ella allegramente mi prometteva di farlo, ho ritrovato,
che parlando poco dapoi all'Illustrissimo di Granvella, o
Monsignor di Aras per l'istessa causa, Sua Maestà li
havea mandato a dire, che le dovessero fare, onde Sue
Signorie, inanzi ch'io li aprisse bocca preocupandomi
dicevano, sapemo quello che volete, l'Imperatore me lo ha
mandato a dire et ordinato, che si facci quanto
dimandate, perilchè io rispondeva a Sue Signorie, che mi
conveniva rendere, come io faceva, infinite gratie alla
Maestà sua, che l'havesse tanto a core le cose di questa
Eccellentissima Republica, et perchè Vostra Sublimità
intendi quel più, ch'io posso dirli della buona
intentione di Cesare verso di lei, la saperà, che 'l
Vescovo di Furli Ambascitor di Fiorenza hora residente a
quella corte, il quale intende assai secreti, mi affirmò
un giorno, et da poi più volte me lo confirmò per cosa
certa, che una persona fidedigna, che ge lo hanca
riferito, hanca veduto una scrittura che fece Cesare
quando l'anno passato in Augusta stette così male, che
si credette, che l'havesse a morire, la qual scrittura
era come una admonitione et dichiaratione al Principe suo
figliolo de tutte le cose sue, et del modo, che 'l dovea
tener in governarsi occorrendo la morte sua, et che in
tale scrittura sua Maestà fra l'altre cose li faceva
mentione della buona amicitia, che 'l havea già tanti
anni con questo Illustrissimo Stato, confortandolo a
procurar di conservarla, et tener questa Illustrissima
Republica in tanto honore quanto si dovea.</p>
<p>Et tal cosa il detto Oratore più volte mi ha affirmato
esser verissima.</p>
<p>L'Illustrissimo di Granvella, Monsignor di Aras et il
Regente Figaroa conseglieri di Sua Maestà et il suo
principal Secretario Vargas hanno parimente dimostratomi
sempre grandissima prontezza in far cose, che fusse grata
alla Sublimità Vostra, et mi hanno <foreign lang="lat">semper </foreign> come
representante di questo Illustrissimo Dominio ben veduto
et accarrezzato assai. </p>
<p>Il Figaroa, co 'l quale ho però negociato pochissimo, è
spagnolo huomo di 50 anni in circa, persona
destra et da bene, ma nelle trattationi di stato non è
molto adoperato dalla Maestà, sua, la quale ama tanto la
secretezza, che non si fida di ragionare più che con uno
o doi delli soi secreti importanti, tanto che non parla
mai di cose di stato con alcuno della camera soa, ni con
altri Signori, o Principi, che ogn'hora li sono appresso,
ma solamente di cose frivole et poco importanti et le
trattationi di stato non communica, come ho detto, se non
ad uno o dui, li quali sono al presente l'Illustrissimo
di Granvella et Monsignor di Aras suo figliolo Monsignor
di Granvella è persona di anni 60 in circa et per
quanto si vede da certo tempo in qua è pieno di
indispositione, onde si giudica che 'l sia per havere poca
vita. </p>
<p>Questo Signore, il quale è Borgognone, è
prudentissimo, destro, piacevole et affabile molto, ha
nome di intender meglio le cose di stato, che homo, che
hoggidì viva, et dicesi, che il consiglio et negocio suo
fra le altre cose non ha manco giovato a Cesare in molte
trattationj et maneggi importanti, et specialmente nella
guerra Germanica, che le arme usate dalla Maestà sua,
viene questo Signore principalmente laudato perchè in
ogni occasione sia richissimo di partiti, et che in
qualunque cosa difficile ne proponga sempre tre o quatro. </p>
<p>Era persona bassa et povera, et hora è fatto
richissimo, et così li figlioli sui tutti grandi et
richi et specialmente Monsignor di Aras, che oltra in
maneggio, che ha in mano al presente, ha benificij per
13 in 14000 scudi d'entrata. </p>
<p>Monsignor di Santonè secondo figliolo, che fu cameriero
dell'Arciduca Massimiliano, andò come sa la Santità
Vostra, a sposare la principessa di Spagna, il qual
carico fu tanto honorevole, che sì come intendo,
ogni gran Principe delli vassali di Sua Maestà l'haveria
accettato voluntieri.</p>
<p>Il terzo et ultimo figliolo, che è Monsignor di
Santonè in quelli giorni, ch'io mi partì da Augusta, fu
fatto dal Re di Romani suo Ambascitore per star in corte
appresso di Cesare, et credesi, che ogni dì serano più
honorati et più ricchi. </p>
<p>Esso Monsignor di Granvella ogni giorno va crescendo la
facultà sua, imperochè ogni giorno vien presentato da
diversi Signori et altri, che hanno bisogno dell'opera
sua, et è fama, che in questi accordi di Germania
l'habbi guadagnato un pozzo d'oro, ma se ben Sua
Serenità accetta voluntieri quanto li vien dato, è
però fama, che io facci con permissione di Cesare, et
che per questo non resti di esser quel fedelissimo
servitore et consegliero di Sua Maestà, che saria anco
non accettando alcun dono.</p>
<p>Dalle cose, ch'io ho di sopradetto, aviene, che sua
Illustrissima Signoria è tanto amata, appretiata et
honorata da Cesare quanto dir si possi, havendolo Sua
Maestà quasi in loco di padre, et è in così grande
esistimatione appresso lei, che ella ogni mattina manda
m. Adriano della soa camera, del qual si fida assai in
ogni cosa, ma più in questo perchè non sa legger nè
scriver, a pigliar da Sua Santità una polizza, sopra la
quale è notato, come debba risponder sua Maestà in
materia delli negocij, che quel giorno deve haver
dinanzi. </p>
<p>Tal cosa intendo, che Cesare non ha usato di fare ne
co 'l Gattinara, che era così grande appresso di Sua
Maestà, nè con il comendator Covos, il quale è stato
tanto esistimato da lei, come sa la Serenità Vostra. </p>
<p>Onde si conclude, che alcuno mai non habbia havuto
auttorità appresso sua Maestà, quanta esso
Illustrissimo di Granvella, et in vero si vede, che
spesse volte in molti negocij, se ben non si ha sopra di
quelli trattato con Cesare, come si paria con sua
Illustrissima Serenità, il che a me è anco intervenuto
alcune volte, ella risolutamente risponde, che si
farà, o che non si farà quanto si richiede, et certe
volte mi ha detto, Se Cesare non havesse in animo di fare
quanto dimandate, io voglio combatterla con Sua Maestà
et mostrar, che per ragione lo deve fare. </p>
<p>Questo Signore a me par molto ingenuo, et che proceda
con schiettezza et integrità, et come ho di sopra detto,
per quanto dall'estrinseco si può comprendere, dimostra
portar grande affettione a questa Illustrissima
Republica, et mi ha usato in tal proposito sempre
larghissime parole, dicendomi, che la conservatione
dell'amicitia fra Cesare et la Serenità Vostra fa per
l'uno et per l'altro, et che Sua Serenità procurerà,
che la continui sempre, come di tal cosa molte volte ho
scritto alla Sublimità Vostra. </p>
<p>Io sempre li ho abundantemente corrisposto, et reso
gratia a soa Illustrissima Serenità di questo buono
animo suo, attestandoli largamente, sì come mi era
commesso da questo Eccellentissimo Senato, che Vostra.
Serenità in ogni occasione, che se li dimostrasse, non
mancaria di far conoscere a sua Illustrissima Serenità
quanto la desideri far cosa grata a lei, et a ciascuno
dell'Illustrissima casa sua, mostrò sempre sua Signoria,
che queste parole li fussero grate, ma per giudicio mio
più li harria piacciuto, se la Sublimità Vostra con
qualche dono l'havesse visitato, et io non crederei, che
fussero mai spesi li denari, se la Serenità Vostra
alcune volte in segno di amorevolezza li mandasse qualche
cosa, non dico di molto momento, ma como sariano zuchari,
confetti bianchi et conditi, candelle et torte di cera
bianca, qualche sorte di speciaria, et se li paresse
alcune volte qualche cavezzo di damaschini o rasi negri o
lionadi, che fussero bellissimi, mi rimetto però a quei,
che par degno alla Serenità Vostra Monsignor di Aras,
per mano del quale hormai passano quasi tutti li negocij,
et che succederà nel loco del padre, è giovine di 28
anni in circa, dimostra ancor lui con parole affettuose
haver ottimo voler verso questa Eccellentissimo Republica
et dice molte volte, che l'è obligato di servirla,
essendo stato alumno suo per haver studiato in Padova,
con molte simili et le più amorevoli parole del mondo. </p>
<p>Io però, se debbo parlar liberamente, li credo poco,
perchè giudico Sua Santità persona molto doppia, et
forse non poco maligna, onde alcuni della corte li han
posto nome la fraude, et è commun giudicio, che sia cosa
molto difficile poter intender la voluntà sua.</p>
<p>Ha fama di voler poco bene al nome Italiano, et per
consequente al Venetiano, et tal animo dubito, che
habbino anco li sui fratelli, imperochè fra l'altre cose
uno di essi, che è Monsignor di Santonè, che era, come
predissi, camerier del Arciduca Massimiliano, essendo io
un giorno in Ulma et dolendomi con esso Arciduca
della morte della Serenissima Sua madre, esso Santonè
disse fra molti Signori, che eran ivi, Questi Venetiani
vengono ben a dolersi della morte della Regina con belle
parole, et non mancano di fare questi officij apparenti
di amorevolezza, ma non però vogliono restituire Marano
al Re, il quale li han tolto così malamente. </p>
<p>Hor per ritornare a Monsignor di Aras dico, che questo
Signore è dedito a molti piaceri, et principalmente di
donne.</p>
<p>È di buono et molto acuto ingegno, sa molte lingue, et
è bel parlatore, è fama, che la professione soa sia di
negociare più tosto astutamente che realmente, onde
molti giudicano, che per arte sua sia stato ingannato
Lanthgravio, imperochè lui, che ha la lingua Thedescha,
maneggiò quella pratica con li doi Elettori, et usò
seco sopra l'assicurar esso Lanthgravio alcune parole,
come si dice, equivoce et captiose, onde non vi essendo
in tal assicuratione seguita scrittura, doppo ritenuto
esso Lanthgravio, esso Monsignor di Aras ha voluto di
mantenere, che Cesare havea ben permesso non li dar
priggion perpetua, ma non di tassarlo libero, et li doi
Elettori dicevano esserli sta chiaramente promesso di non
ponerlo in priggione. </p>
<p>Hor per concluder di esso Maestà di Aras dico, che io
desideraria per beneficio di questo Stato, che
l'Illustrissimo di Granvella vivesse lungamente, perchè
il proceder suo mi pare più reale, et perchè lo giudico
più amorevol homo in generale et in particolare verso
Vostra Serenità che 'l predetto suo figliolo, spero io
non di meno, anzi tengo per certo, che Cesare non debba
mai mover guerra a questo Illustrissimo Stato non essendo
provocato da qualche grandissima causa, se per caso non
abbattesse la Franza, et sopra questo poneria la mia
vita, perchè io lo tengo per constantissimo, ma se
l'abbattesse la Franza, mutata all'hora la fortuna et
stato suo potria mutar anco la voluntà, et per me
dubito, che in quei caso la mutaria, che Dio facci, che
ciò non segua, acciochè questa esperientia non si habbi
a vedere, ma fino, che le cose starano in li termini
presenti, io credo, anzi tengo per certo, che
l'Imperatore non solamente starà in amicitia et pace con
questo Stato, ma li harrà sempre grandissimo rispetto,
et sarà estremamente geloso, che ello non si discosti
dalla amicitia soa. </p>
<p>Et questo è il fine di quanto ho voluto dire circa
l'intentione dell'Imperatore et cose da Sua Maestà
dependenti.</p>
<p>Dirò hora alquante poche parole del partire di qui et
del star mio in quella legatione, et così presto
libererò la Sublimità Vostra et Vostre, Eccellentissime
Signorie dal troppo tedio et dalla fatica, che si hanno
degnato  di prendere in ascoltarmi fin hora così
benignamente, come ben fatto per gratia soa. </p>
<p>Io Serenissimo Principe mi partì di questa città nel
principio del 46, che fu alli 18 di Marzo,
m'intratenni in camino qualche giorno per aspettar la
commissione, non havendo la Sublimità Vostra. per le sue
maggior occupationi così presto potutola espedire,
arrivai in Ratisbona alli 13 di Aprile, dove era gionto
l'Imperatore doi giorni inanzi, al quale perchè il
Clarissimo mio precessore Navagero per indispositione era
rimaso a Nimega, io solo feci riverentia, presentai le
lettere credentiali di Vostra Serenità et usai quelle
parole, che mi parvero convenienti adherendomi alla
commissione datami dalla Serenità Vostra, fui accettato
da Sua Maestà con grande benignità, et da lei mi furono
usate molte affettuose parole così verso la Serenità
Vostra, come in qualche parte verso di me
particolarmente, offerendomisi etc. il che all'hora
scrissi alla Serenità Vostra. </p>
<p>All'arrivar mio in Ratisbona come ho detto non ritrovai
il Clarissimo precessor mio, ma ben il suo Secretario
Tramizino, il quale non ho conosciuto per men gentile et
da bene, che per buono et fedelissimo servitore della
Serenità Vostra. </p>
<p>Il predetto precessor mio a
7 di Maggio del 46 gionse da poi mal
disposto in Ratisbona, dove stette giorni 36 per
rihaversi, et finalmente non essendo ancor risanato si
partì, lassando in quella corte così buon nome, come
altro Orator di Vostra Sublimità, che vi sia stato già
qualche anno, stette in Ratisbona per mesi quatro in
circa, dove se ben era convocata la Dieta si ridussero
così pochi Principi, che niuna cosa si determinò, ma
deliberata la guerra si partì Cesare alli 3 di Agosto,
et io, se ben dalli Oratori di Franza et d'Inghilterra
fui con grandissima instantia ricercato a voler restar
seco in detta città, allegandomi diverse ragioni, che mi
doveano movere a non partirmi, ma principalmente il
pericolo, al quale si esponevemo, parendoli, come dicea
l'Orator di Franza, che più tosto quella di Cesare si
dovesse chiamar fuga che partita, io volsi però seguire
la Maestà soa, giudicando, che così satisfarei meglio
la Sublimità Vostra per le molti ragioni, ch'all'hora le
scrissi, partimo come è detto da Ratisbona alli
3 di Agosto del 46 et per tutto quel
inverno, la prima vera seguente, et parte dell'estate,
come di sopra ho detto, son stato con l'esercito et in
continuo moto così nella guerra Svevica, come nella
Sassonica fino alli 22 di Luglio del 47, che
vien ad essere un anno continuo manco dieci giorni. </p>
<p>Il resto veramente della legation mia, che sono stati
mesi forse XI, son stato nella città di Augusta,
dove alla Dieta concorsero tutti li Principi, et li
agenti delle Terre franche di Germania, nella quale
Dieta, quello che sia stato fatto, non mi par hora di
replicarlo havendo io giornalmente scritto il tutto alla
Serenità Vostra insieme quasi sempre co 'l Clarissimo
Ambasciator Contarini, et questi ultimi mesi col
Clarissimo Badoaro. </p>
<p>Co 'l detto Clarissimo Contarini mi son ritrovato tre
volte, prima in Ratisbona, poi alla guerra Sassonica et
ultimamente alla Dieta di Augusta, onde venimo ad esser
stati insieme per mesi 9 in circa havendo dunque havuto
così lunga pratica con la Maestà sua, debbo io tener
nascosto le singular virtù, che in lei ho conosciuto,
perchè me lo vedi presente? non per certo. </p>
<p>Affirmo adunque alla Serenità Vostra, che questo è
gentil'homo raro, et di tal qualità, che in ogni loco,
dove si attroverà, farà sempre grande honore alla
Serenità Vostra, Sua Maestà è humana, benigna,
affabile, destra et prudente, è accorta et di un bel
spirito, negocia bene le cose publice, intratien ben
ogn'uno, che si attrova seco, è splendido et liberale,
et in fine ha tutte quelle parti, che Vostra Serenità po
desiderar in un par suo, tanto che io le affirmo, che
come ogn'uno in quelle corti l'amava, così si è doluto
assai della partita sua, non ha però la Sublimità
Vostra perso punto in qualità di Oratore a quella corte
del Re, havendoli mandato per successore il Clarissimo
Badoaro, persona certo gentile, da bene, dotta, prudente
et piena di molte buone di quelle conditioni, che si
deveno desiderare in un Oratore di questo Illustrissimo
Dominio. </p>
<p>Alli 28 di Maggio gionse in Augusta il Clarissimo m.
Marin di Cavalli K. mandatomi da Vostra Serenità per
successore, co 'l quale stetti giorni X, ne mancai di
darli quelle poche informationi, ch'io seppi, per
eseguire quanto mi era commesso dalla Serenità Vostra. </p>
<p>Delle virtù et degne conditioni di Sua Maestà perchè
hormai sono già fatte palese per le sue legationi et
magistrati passati, et perchè è meglio tacerne, che
parlarne poco, io non dirò altro, se non, che migliori
non si potriano ritrovare, facessemo insieme con sua
Maestà et con quelli altri, che occorreva tutti quelli
officij, che si conveniva, et poi alli 6 di giugno mi
partì per venirmene, come ho fatto, alli piedi di
Vostra. Serenità.</p>
<p>Non è già conveniente, ch'io ponga fine alla presente
relatione, se non rifferisco anco alla Serenità Vostra,
come debbo per mille ragioni, il buon servitio, che in
questa legatione li ha fatto il suo fedelissimo
Secretario Formento, del quale certamente non dirò cosa,
che non sia verissima. </p>
<p>È stato questo daben Secretario assiduo sempre nelli
servitij di Vostra Serenità, diligente
nell'intender li successi della guerra, et li andamenti
di quella corte, sollecito tanto nel scrivere, che non
stimò mai per ciò mai fatica, ne incommodità alcuna,
et massime essendo in campo, che molte volte quando gli
altri andavano a dormire, lui scriveva con infinito
disaggio, non vi essendo sotto li padiglioni modo di
accommodarsi, quante volte li sia poi occorso subito
smontato da cavallo per alloggiare convenir scrivere et
volendo dormire, non essendo ancor gionti li carriaggi
esserli sta necessario ponersi su la paglia in terra, et
alle volte mancando la paglia anco su la terra nuda, et
patire mille altre incommodità, non voglio affaticarmi
in esplicarlo altrimenti sapendo, che Vostra Serenità et
l'Eccellentissima Signoria Vostra possono molto ben
considerare quanti travagli et incommodi patischino
quelli, che seguono eserciti, questo dirò bene, che lui
ha sempre patito ogni cosa voluntieri et con allegro
animo, et ha preposto sempre il commodo et utile di
Vostra. Serenità, al commodo et alla sicurtà della vita
sua, et come quel vero grano di frumento, del qual si
parla nel Evangelio, che <foreign lang="lat">nisi cadens in terra et
mortuum fuerit, nullum fructum affert, </foreign> così a lui
pareva non poter far utile a Vostra Serenità se non
pativa mille incommodi et non si consumava la vita, et la
poneva ad ogni pericolo per ben servirla, non pareva
poter produrre alcun frutto, che fusse grato alla
Serenità Vostra. </p>
<p>È questo fedelissimo Secretario suo veramente
Secretario, imperochè io non so mai, che in tutta la
legation mia l'habbi detto cosa, che 'l dovesse tacere,
nè tacciuto cosa, che 'l dovesse dire, è accostumato et
discreto, et nel praticare si ha fatto ben voler da
ogn'uno in quella corte, et specialmente
dall'Illustrissimo di Granvella et di Aras, li quali
sempre lo han molto accarrezzato.</p>
<p>Hor per concludere in poche parole quello, che seria
difficile esplicare in molte, dico, che Vostra Serenità
lo deve tener caro, conservarlo et accrescerlo nella
gratia sua, imperochè non è formento di sorte, che si
debbi gettar alli vecelli, ma degno di esser custodito
per semenza, et da seminarlo in così buono et fertile
terreno, che essendo da per sè atto l'habbi modo da
produr assai frutto. </p>
<p>Io come per ogni dovere resto dell'opera sua molto ben
satisfatto, così con ragione ho convenuto et voluto far
noto alla Serenità Vostra le dette sue buone et degne
conditioni, acciochè lei, che per l'ordinario ama et
apretia persone tali, conoscendolo possi tenerlo in quel
conto, che la deve tener un buono et fedelissimo
servitore suo, et io con quella maggior efficatia, ch'io
posso, io racommando alla Vostra Serenità et alle
Eccellentissime Signorie Vostre, desiderando
sommamente, che la gli impartisca alquanto della molta
gratia sua, imperochè io prenderò gran contento
vedendolo premiato dalla Vostra Serenità sì perchè lo
conosco degno di ogni gran bene, come perchè all'hora
giudicarò, che sia sta dalla Serenità Vostra prestata
qualche fede alla verissima attestatione mia, la quale
per il vero non seria mai stata di questo modo, se li
effetti non fussero tali, come in parole li ho voluto
figurare, perchè la natura mia è di dir sempre et
liberamente il vero, et fuggir la busia per quanto io
posso.</p>
<p>Non credo dover far cosa ingrata alla Serenità Vostra,
se dovendo hor hora finire, dirò prima alcune pochissime
parole anco di me, et delle cose mie. </p>
<p>Io Serenissimo Principe, Signori et padri mei
Eccellentissimi, come predissi, son stato a questa
legatione per mesi 27 continui seguendo Sua Maestà in
ogni loco, dove 'l è andata, con la qual ho sempre fatto
diligentemente con quel miglior modo, ch'io ho saputo,
tutti quelli officij, che mi sono stati commessi dalla
Serenità Vostra, et ringratio Dio, che per la buona
dispositione dell'Imperatore verso questo Eccellentissimo
Stato, come predissi, ho sempre ottenuto, quanto è stato
il desiderio della Serenità Vostra, la mia principal
mira è sta sempre in mantener et conservar la pace et
buona amicitia, che trovai essere fra Sua Maestà et la
Vostra Serenità, per il quale effetto non ho mai mancato
di far seco con li conseglieri sui, et con ciascadun
altro, che mi è parso a proposito tutti quelli officij,
che ho giudicato convenienti per tale effetto, advertendo
nel negociar mio di tener sempre in quella ripotatione,
che si conviene, le cose di questa Eccellentissima
Republica. </p>
<p>Onde per la gratia del Signor Dio mentre son stato di
lì, ho veduto più tosto crescere che punto diminuirsi
la buona dispositione di Sua Maestà et delli soi signori
conseglieri verso questo Illustrissimo Stato, tanto che
havendo io pigliato riverente licentia per venir alli
piedi di Vostra Serenità, lo Imperatore mi commise,
ch'io dovessi attestare alla Serenità Vostra con
efficaci parole, che la Maestà sua era per mantenere
perpetuamente la buona pace et amicitia, che l'havea
seco, il che replicò ben più fiate, ne restarò di dire
a consolatione di Vostra Serenità et delle
Eccellentissime Signorie Vostre, che questo Illustrissimo
Dominio al presente per oppinion mia è in tanta
riputatione appresso di Cesare et Re di Romani, et così
da Sua Maestà rispettato, come sia forse stato mai in
altro tempo, et ho veduto anco communemente da tutte le
nationi esser molto esistimata questa Eccellentissima
Republica, tanto che molte volte ho reso, et rendo al
presente più che mai infinite gratie a Dio, che
m'habbi fatto nascere uno benchè di minori Nobili di
questa città, imperochè per molte ragioni parmi, che
non meno si debbi appretiare la nobiltà in questa
libera, bella et ben instituta Republica, che un
principato in altre parti, che sia poi soggetto a
Principe maggiore, havendo veduto con quante soggettioni,
et con quanti rispetti, et servitù convenghino vivere li
Principi soggetti a Soa Maestà et al presente
principalmente quelli di Germania. </p>
<p>Non ho mancato di accarrezzare tutti li Signori di
quella corte, et con tutti li Oratori de Principi mi ho
intratenuto sempre et havuto seco molta familiarità, et
fra li altri ho havuto dimestichezza assai col
Reverendissimo Cardinal Sfondrato, il qual ho veduto
sempre, che nel parlare ha dimostrato portare grandissima
affettione a questo Illustrissimo, Dominio, allegandomi,
che li principij della sua grandezza sono venuti dal suo
legger in Padoa, et che Vostra Serenità al padre suo,
che morì qui in Venetia Ambasciator del Duca di Milano,
fece fare honoratissime esequie, delle qual cose dice
tener molto obligo con la Serenità Vostra, onde mi ha
pregato sua Reverendissima Signoria, che io la
raccommandi assai alla Serenità Vostra, et ch'io le
prometti, che ogni poter suo serà sempre a commodo et
utile di questo Illustrissimo Stato. </p>
<p>In mesi 27 che ha durato la mia legatione, come sa ben
la Serenità Vostra et le Vostre Eccellentissime
Signorie, un anno son stato dietro li eserciti, et mesi
15 in continue Diete. </p>
<p>Li incommodi, travagli et pericoli, che nella guerra ho
patito et scorso, sa Iddio et in buona parte anco la
Serenità Vostra, onde io di tal cosa non voglio
altramente parlare, questo però non posso tacere, che
quell'anno di guerra a me per Dio è parso più lungo et
più travaglioso che tutti li 41 anni, che ho visto
fino a quest'hora, ho però sopportato il tutto
voluntieri, conoscendo farlo in servitio di questa
Eccellentissima Republica. </p>
<p>Ma delle spese intollerabili, che ho convenuto fare, et
delli danni, che ho patito, non havendo per non
fastidirla mai di ciò scritto alla Serenità Vostra, ne
addimandatone ristoro alcuno, perchè non debbo hora
parlarne? acciò che intendendosi il tutto con verità
possino parendoli in qualche parte ristorarmi. </p>
<p>Io Serenissimo Principe et Eccellentissimi Padri, come
predissi, ho fatto tutta la legatione mia fra guerre et
Diete, nelli qual tempi di largo, come sa molto bene, che
l'ha provato, si spende il doppio et più che in
ogn'altro tempo, imperochè le guerre per l'ordinario
portano seco carestia, et molte volte mancamento di
vittuarie, et nelle Diete dove concorreno tanti Principi,
et stanno così lungamente, come han fatto in Augusta,
montano sempre le robbe il triplo et quadruplo di
quello sogliono valere per il commun precio. </p>
<p>Per l'andare alla guerra oltra 13 cavalli et 3 muli,
ch'io havevo meco per l'ordinario, convenni per
necessità comprar tre altri cavalii, un carro et levar
carretier che lo conducesse, mi fu necessario comprar una
tenda grande per cavalli, et parte di servitori, et un
padiglione per la persona mia, secretario et altri della
fameglia, si convenne comprar casse da mesa, massarie, et
molte altre bagaglie, onde in tal cose per la riverentia,
ch'io porto a Vostra Serenità convenni spender circa
200 scudi, li quali sono tutti persi, ho havuto sempre
19 bocche ordinarie in casa, et oltra di ciò
parendomi, che così convenisse all'honore di Vostra
Serenità et al servitio suo, non si potendo intendere li
andamenti della corte, se non praticano molte persone in
casa, ho voluto, che la mia tavola così in campo, come
nelle città sia stata sempre commune a tutti, che han
voluto venirvi, nel tempo della guerra per molti mesi
continui il vino fu così caro, che giuro a Dio et alla
Serenità Vostra, che in vino solo spendeva al giorno
scodi quatro e mezzo, et se ben nella guerra et nelle
Diete le vittuarie si sono incarite assai, non ho però
io voluto mancar mai di tener la mia casa aperta secondo
l'ordinario, parendomi, come dissi, che così convenisse
all'honor di Vostra Serenità. </p>
<p>Onde hora mi ritrovo haver speso più di quello
conveniva alla poca facultà mia, essendo occorso molte
volte, che li denari datimi da Vostra Serenità per le
spese di un mese, non mi facevano 18 giorni, ma perchè
questo danno forse non bastava, mi sono morti nel tempo
di questa legatione quatro cavalli belli et buoni, et un
perfettissimo mulo, li qual animali non valevano manco di
300 scudi. </p>
<p>Benchè mi ritrovavo con tante spese et danni, io però
mai, come predissi, volsi fastidire la Sublimità Vostra
di tal cosa scrivendole, ne addimandarle all'hora ristoro
alcuno, se ben harria potuto sperare, che come ad altri
in casi simili, et minori assai questo Illustrissimo
Dominio havea dato qualche aiuto alli sui Oratori, così
havesse ragionevolmente fatto per benignità sua, come
giusto padre anchora verso di me, dico, che non volsi
addimandare ristoro, et questo fu perchè vedendo, ch'io
ponevo la vita mia, giudicavo non importar molto, se
spendevo anche qualche parte della mia facultà in
servitio della Serenità Vostra, et in vero ritrovandomi
fuori, io non considerava nel spender quello, che
convenisse a me, et alla debile facultà mia, ma quello,
che se conveniva fare ad uno rapresentante di questo
Illustrissimo Dominio, ma per dire la verità alla
Serenità Vostra et alle Eccellentissime Signorie Vostre,
dapoi ch'io son ritornato a casa, et che mi ho veduto
dinanzi agli occhi cinque figliole et un maschio di m.
Zuane mio fratello, la donna sua gravida et giovane sì,
che ne può far ragionevolmente altritanti, mi son
alquanto doluto di haver speso quanto ho fatto,
considerando massime la gran somma di denari, che
bisognano il dì d'hoggi a dotar le figliole, et vedendo,
che quanto ho speso vengo a quelle haver tolto, al danno
delle quali Vostra Serenità et l'Eccellentissime
Signorie Vostre potriano in parte rimediare, se usando
della sua liberalità, che è solita usare verso gli
altri, volesse farli dono della cathena donatami da
Cesare, la quale però come cosa, che è veramente sua,
ho presentato alli piedi della Serenità Vostra. </p>
<p>Il che prendo di fare a Vostra Sublimità et alle
Eccellentissime Signorie Vostre, oltra che io sentirò,
contento del veder in qualche parte ristorato il danno,
ch'io ho dato alla casa mia per questa legatione, lo
riconoscerò anco come segno di buona satisfattione, che
habbi Vostra Serenità et l'Eccellentissime Signorie
Vostre del servitio mio prestatoli, ma quando anco non li
pare di farlo, io son per restar in ogni modo contento et
satisfatto di questo Eccellentissimo conseglio,
imperochè et la persona et la poca robba mia sono più
di questo Illustrissimo Stato, che di me proprio, onde io
et con cathena et senza cathena voglio esser sempre
fedelissimo et incathenato servo di Vostra Serenità et
dell'Eccellentissima Signoria Vostra.</p>
<p>Restami hora dir solamente, che se in questa legatione
io ho fatto servitij, che sia sta alquanto grato alla
Sublimità Vostra et a Vostre Eccellentissime Signorie,
ne rendo infinite gratie alla Divina Maestà, che mi
habbi inspirato a governarmi di quel modo, che ho fatto,
nè però addimando premio alcuno da questa
Eccellentissima Republica essendo poco o niente quello,
che ho operato a parangon del tanto, che son tenuto fare
per lei, che è la dolcissima patria mia, ma se per caso
io in qualche cosa non ho operato conforme al desiderio
suo, la supplico bene, che con la solita sua amorevole et
paterna charità, accusando la ignorantia mia, et il mio
non haver saputo più oltra, la vogli perdonarmi, et
havermi per escusato, con prender da me la buona voluntà
et sviscerato desiderio, ch'io ho havuto sempre di farli
cosa utile et grata, in loco delle miglior operationi, et
più savio discorso, che la vorria forse haver in me
ritrovato. </p>
<p>Et perchè conosco haver attediato pur troppo lungamente
Vostra Serenità et l'Eccellentissime Signorie Vostre in
udire una così mal composta relatione, come è stata
questa mia, io la supplico anco di gratia ad esser
contenta perdonarmi, s'io l'havesse tenuta troppo
lungamente, et se da me non seran sta dette quelle cose,
che saria forse stato l'intento suo, et con quel modo di
elocutione, che 'l harria desiderato, imperochè non è
in man mia di far quello, ch'io vorrei, ma solamente
quanto ch'io possi.</p></div1></body></text></TEI.2>
