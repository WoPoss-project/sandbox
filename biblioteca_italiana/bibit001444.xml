<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Vestigi della storia del sonetto italiano</title>
            <author>Ugo Foscolo</author>
         </titleStmt>
         <extent>57030 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit001444</idno>
            <availability>
               <p>Questa risorsa digitale è liberamente accessibile per uso
      personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Prose politiche e letterarie, dal 1811 al 1816: Frammenti sul Machiavelli, Ipercalisse, Storia del sonetto, Discorsi sulla servitu dell'Italia, Scritti vari</title>
               <title type="part">v.</title>
               <author>Foscolo, Ugo</author>
               <editor id="ed">Fasso, Luigi</editor>
               <publisher>F. Le Monnier</publisher>
               <pubPlace>Firenze</pubPlace>
               <date>1972</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
    responsabilità dell'autore dell'opera sono stati soppressi nella versione
    digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
      riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
      sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
      ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Trattati</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2008-04-24T00:00:00.000+02:00</date>
            <respStmt>
               <name>Marta Virgilio</name>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2008-05-23T00:00:00.000+02:00</date>
            <respStmt>
               <name>Ilenia Sabelli</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2008-06-17T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="Dedica">
            <opener>
               <salute>ALLA DONNA GENTILE QUIRINA MOCENNI MAGIOTTI.</salute>
            </opener>
            <p rend="italic">Non vi rincresca, Donna gentile, di custodire questo libercoletto come cosa 
mia e vostra ad un tempo. Non ch'io voglia invanire dell'essermi aiutato della memoria; tanto più 
che m'avrà forse tradito, da ch'io vivo in paese dove i poeti italiani sono noti appena di nome; nè ho 
libri che m'accompagnino nell'esilio. Bensì mi compiaccio di mandarvi tal cosa fatte segnatamente 
per voi; affinchè, se per gli anni avvenire la fortuna mi contendesse di ricevere i doni vostri 
graziosi, e di mandarvi alcuno de' miei, voi, rileggendo da ogni principio d'anno questo libretto, 
possiate, Donna gentile, e ricordarvi e accertarvi ch'io vissi e vivrò, sino all'ultimo de' giorni miei, 
vostro amico</p>
            <closer>
               <dateline>Hottingen, 1 Gennaro 1816.</dateline>
               <signed>UGO FOSCOLO.</signed>
            </closer>
         </div1>
         <div1 n="Vestigi della storia del sonetto">
            <head>VESTIGI DELLA STORIA DEL SONETTO</head>
            <div2 n="Guittone d'Arezzo">
               <opener>
                  <byline>GUITTONE D'AREZZO</byline>
                  <argument>
                     <p>Fioriva intorno al MCCXX.</p>
                  </argument>
               </opener>
               <lg>
                  <lg>
                     <l>Quanto più mi distrugge il mio pensiero</l>
                     <l>Che la durezza altrui produsse al mondo,</l>
                     <l>Tanto ognor, lasso! in lui più mi profondo,</l>
                     <l>E col fuggir della speranza, spero.</l>
                  </lg>
                  <lg>
                     <l>Io parlo meco, e riconosco il vero,</l>
                     <l>Chè mancherò sotto sì grave pondo;</l>
                     <l>Ma il mio fermo desìo tanto è giocondo</l>
                     <l>Ch'io bramo e seguo la cagion ch'io pero.</l>
                  </lg>
                  <lg>
                     <l>Ben forse alcun verrà dopo qualche anno,</l>
                     <l>Il qual leggendo i miei sospiri in rima,</l>
                     <l>Si dolerà della mia dura sorte:</l>
                  </lg>
                  <lg>
                     <l>E chi sa, che colei che or non mi estima,</l>
                     <l>Visto con il mio mal giunto il suo danno,</l>
                     <l>Non deggia lagrimar della mia morte.</l>
                  </lg>
               </lg>
               <p>GUITTONE. Benchè, da cento e più anni innanzi, fosse stato preceduto da molti 
rimatori, fu il primo forse che abbia dato migliore forma alle rime. In questo suo sonetto non trovo 
parola che oggi non s'usi. La lingua italiana, con unico esempio nella storia degl'idiomi, conserva 
freschi per seicent'anni quasi tutti i suoi vocaboli e modi di dire. Le voci moderne l'hanno poco o 
molto rafardellata; ma la sua schietta e nativa ricchezza sta tuttavia nelle antiche. — 
<emph>giunto</emph>, come leggesi nel penultimo verso, si dice anche oggi ed elegantemente in 
poesia, invece di <emph>aggiunto</emph>.</p>
            </div2>
            <div2 n="Guido Cavalcanti">
               <opener>
                  <byline>GUIDO CAVALCANTI</byline>
                  <argument>
                     <p>Morto intorno al MCCC.</p>
                  </argument>
               </opener>
               <lg>
                  <lg>
                     <l>Chi è questa che vien che ogni uom la mira</l>
                     <l>Che fa tremar di caritate l'a're?</l>
                     <l>E mena seco Amor, sì che parlare</l>
                     <l>Null'uom ne puote; ma ciascun sospira?</l>
                  </lg>
                  <lg>
                     <l>Ahi Dio! che sembra quando gli occhi gira!</l>
                     <l>Dicalo Amor, ch'io nol saprei contare:</l>
                     <l>Cotanto d'umiltà donna mi pare,</l>
                     <l>Che ciascun'altra inver di lei chiam'ira.</l>
                  </lg>
                  <lg>
                     <l>Non si poria contar la sua piacenza;</l>
                     <l>Chè a lei s'inchina ogni gentil virtute,</l>
                     <l>E la Beltate per sua Dea la mostra.</l>
                  </lg>
                  <lg>
                     <l>Non è sì alta già la mente nostra,</l>
                     <l>E non s'è posta in noi tanta salute, </l>
                     <l>Che propriamente n'abbiam conoscenza.</l>
                  </lg>
               </lg>
               <p>CAVALCANTI. Fiorentino; fu d'alto animo, e d'acuto ingegno; fu prode in armi; 
amatore disinteressato della sua patria; lodato dopo la sua morte da tutti gli storici, se non che lo 
accusano, tutti d'indole troppo altera e sdegnosa. Ma le umane virtù hanno tutte l'innesto d'un vizio. 
E doveva pur essere dotato di predominante carattere; da che Dante, che pur era nato alterissimo fra' 
mortali, confessa che Guido, benchè gli fosse amico confidentissimo, gl'imponeva rispetto. Amò 
una giovane Tolosana; e morì in esilio quindici o venti anni prima di Dante. Vedendosi imminente 
la morte, poco innanzi di chiudere gli occhi, ne diede avviso alla sua donna con que'versi 
malinconici:

<quote rend="block">
                     <lg>
                        <l>Perch'io non spero di tornar giammai,</l>
                        <l>Ballatetta, in Toscana ecc.</l>
                     </lg>
                  </quote>
                  <emph>Ballatetta</emph> è diminutivo di <emph>ballata</emph>, nome di, canzoni, al canto 
delle quali guidavasi dalle giovani il ballo. — Nel sonetto qui riportato <emph>a're</emph> 
è sincope di <emph>aere</emph> in grazia della rima: nè oggi si usurperebbe — 
<emph>caritate</emph> vuol dir <emph>benevolenza graziosa</emph>: in questo verso il poeta 
intendeva che la beltà della sua donna spirasse a quanto stavale intorno quel soavissimo fremito che 
viene dalla meraviglia e dall'amore improvviso — <emph>umiltate</emph>, suona 
<emph>dolcezza modesta</emph> — <emph>piacenza</emph>, vocabolo disusato e 
significava <emph>amabilità</emph> — per <emph>salute</emph> intendesi 
<emph>grazia di lume divino</emph>, necessaria a conoscere i pregi soprannaturali d'una perfetta 
beltà corporea e morale. — Raffrontisi questo co' tre seguenti sonetti di Dante, Petrarca e 
Giusto: trattano tutti quattro lo stesso soggetto, e quasi ad un modo.</p>
            </div2>
            <div2 n="Dante Alighieri">
               <opener>
                  <byline>DANTE ALIGHIERI</byline>
                  <argument>
                     <p>Morto nel MCCCXXI.</p>
                  </argument>
               </opener>
               <lg>
                  <lg>
                     <l>Negli occhi porta la mia donna amore,</l>
                     <l>Perchè si fa gentil ciò ch'ella mira:</l>
                     <l>Ov'ella passa ogni uom ver lei si gira:</l>
                     <l>E cui saluta fa tremar lo core,</l>
                  </lg>
                  <lg>
                     <l>Sì che bassando il viso tutto smuore,</l>
                     <l>Ed ogni suo difetto allor sospira:</l>
                     <l>Fugge dinanzi a lei superbia ed ira;</l>
                     <l>Aiutatemi, donne, a farle onore.</l>
                  </lg>
                  <lg>
                     <l>Ogni dolcezza, ogni pensiero umile</l>
                     <l>Nasce nel core a chi parlar la sente,</l>
                     <l>Ond'è beato chi prima la vide:</l>
                  </lg>
                  <lg>
                     <l>Quel ch'ella par quando un poco sorride</l>
                     <l>Non si può dire nè tenere a mente;</l>
                     <l>Sì è novo miracolo e gentile!</l>
                  </lg>
               </lg>
               <p>DANTE. Non fu ne' sonetti di tanta felicità di quanta nelle canzoni, per le quali, innanzi 
di scrivere il suo poema, era salito in alto concetto. Nè credo che abbia composto sonetti fuorchè in 
gioventù. Fu di cuore innamorativo; e ancor giovinetto sentì il dolore di veder seppellire <emph>la 
bella angioletta</emph> ch'egli aveva amata sin da fanciullo. Vaneggiò poscia per altre donne; fra 
le quali egli nomina una donzella di Lucca; e il Boccaccio rammemora un'alpigiana, amata da Dante 
nell'età matura; e non di meno non cantò versi d'amore se non se per la sua Beatrice. E questo 
sonetto è pieno di vaghi e spirituali pensieri, abbelliti poi dal Petrarca; e, se non isbaglio, fu scritto
intorno al 1292.</p>
            </div2>
            <div2 n="Cino da Pistoia">
               <opener>
                  <byline>CINO DA PISTOIA</byline>
                  <argument>
                     <p>Morto nel MACCXXXVI.</p>
                  </argument>
               </opener>
               <lg>
                  <lg>
                     <l>Mille dubii in un dì, mille querele</l>
                     <l>Al tribunal dell'alta imperatrice</l>
                     <l>Amor contra me forma irato, e dice: —</l>
                     <l>Giudica chi di noi sia più fedele:</l>
                  </lg>
                  <lg>
                     <l>Questi, solo per me spiega le vele'</l>
                     <l>Di fama al mondo ove saria infelice. —</l>
                     <l>Anzi d'ogni mio mal sei la radice,</l>
                     <l>Dico, e provai già del tuo dolce il fele. —</l>
                  </lg>
                  <lg>
                     <l>Ed egli: — Ahi falso servo fuggitivo!</l>
                     <l>È questo il merto che mi rendi, ingrato,</l>
                     <l>Dandoti una a cui in terra egual non era? —</l>
                  </lg>
                  <lg>
                     <l>Che val, grido, se tosto me n'hai privo? —</l>
                     <l>Io no; risponde. — Ed ella: A sì gran piato</l>
                     <l>Convien più tempo a dar sentenza vera.</l>
                  </lg>
               </lg>
               <p>CINO. Pistoiese: era giureconsulto, e ricavò l'idea e le frasi di questo sonetto dalla 
scienza ch'ei professava. Chiama <emph>imperatrice</emph> la <emph>Ragione</emph>, come 
quella che impone <emph>leggi</emph> alle nostre passioni, e le assegna un 
<emph>tribunale</emph>. — Secondo le leggi romane, rigidissime contro agli schiavi 
domestici, un <emph>servo fuggitivo</emph> era punito capitalmente ad arbitrio del padrone. 
— <emph>piato</emph> suona anche oggidì <emph>controversia legale</emph> davanti al 
giudice. — Il Petrarca trasse da questo componimento quella sua egregia canzone morale che 
comincia:

<quote rend="block">
                     <lg>
                        <l>Quell'antico mio dolce empio Signore,</l>
                     </lg>
                  </quote>

e conclude per l'appunto come Cino, benchè con altre parole:

<quote rend="block">
                     <lg>
                        <l>Piacemi aver vostre ragioni udite;</l>
                        <l>Ma più tempo bisogna a tanta lite.</l>
                     </lg>
                  </quote>

Pianse il Petrarca la morte di Cino, con quel sonetto:

<quote rend="block">
                     <lg>
                        <l>Piangete, donne, e con voi pianga Amore.</l>
                     </lg>
                  </quote>
               </p>
            </div2>
            <div2 n="Francesco Petrarca">
               <opener>
                  <byline>FRANCESCO PETRARCA</byline>
                  <argument>
                     <p>Morto nel MCCCLXXIV.</p>
                  </argument>
               </opener>
               <lg>
                  <lg>
                     <l>In qual parte del Cielo, in quale Idea</l>
                     <l>Era l'esempio onde Natura tolse</l>
                     <l>Quel bel viso leggiadro in ch'ella volse</l>
                     <l>Mostrar quaggiù quanto lassù potea?</l>
                  </lg>
                  <lg>
                     <l>Qual ninfa in fonti, in selve mai qual Dea</l>
                     <l>Chiome d'oro sì fine all'aura sciolse?</l>
                     <l>Quando un cor tante in sè virtuti accolse?</l>
                     <l>Benchè la somma è di mia morte rea!</l>
                  </lg>
                  <lg>
                     <l>Per divina bellezza indarno mira,</l>
                     <l>Chi gli occhi di costei giammai non vide</l>
                     <l>Come soavemente ella gli gira:</l>
                  </lg>
                  <lg>
                     <l>Non sa come Amor sana e come ancide,</l>
                     <l>Chi non sa come dolce ella sospira</l>
                     <l>E come dolce parla e dolce ride.</l>
                  </lg>
               </lg>
               <p>PETRARCA. Ne' poeti anteriori le fantasie dell'amore ideale sono abbozzate con estro 
passionato, con grazia schietta ed originale: nel Petrarca sono disegnate più esattamente, dipinte con 
tinte più calde e mirabilmente adornate. — In questo sonetto la parola <emph>Idea</emph>, 
stando a' Platonici, significa <emph>modello primitivo</emph> sul quale Iddio e la Natura 
formano poscia più o meno perfetti gli enti dell'universo. — L'ottavo verso è una pennellata 
da maestro: e gitta un inimitabile chiaroscuro con quella rapida riflessione <emph>che le belle doti 
della donna amata esacerbano la passione dell'animo innamorato</emph>: ed è vero pur troppo! 
— Nel verso nono, in quelle parole <emph>mira per bellezza</emph> sottintendesi 
facilmente <emph>per trovare</emph>; ed è uno de' mille modi spediti co' quali questo poeta 
padroneggiando la lingua seppe abbreviarla, arricchirla e nobilitarla; e riesce chiarissimo sempre: 
bensì chi vuole in questa parte imitarlo riesce oscuro; tanto può l'ingegno! — L'ultimo verso 
è della povera Saffo, in quell'ode:

<quote rend="block">
                     <lg>
                        <lg>
                           <l>Colui mi sembra agli alti Dei simile</l>
                           <l>Che teco siede, e sì soavemente</l>
                           <l>Cantar t'ascolta, e in atto sì gentile</l>
                           <l rend="text-align:right">Dolce ridente.</l>
                        </lg>
                        <lg>
                           <l>Com'io ti veggio, palpitar mi sento</l>
                           <l>Nel petto il core; in quel beato istante</l>
                           <l>Non vien più suono d'amoroso accento</l>
                           <l rend="text-align:right">Sul labbro ansante:</l>
                        </lg>
                        <lg>
                           <l>Muta s'intrica la mia lingua; accensa</l>
                           <l>Scorre ogni vena; ronza tintinnio</l>
                           <l>Dentro gli orecchi; notte alta s'addensa</l>
                           <l rend="text-align:right">Sul guardo mio:</l>
                        </lg>
                        <lg>
                           <l>Sudor di gelo le mie guance innonda,</l>
                           <l>Tremito assale e abbrivida ogni membro,</l>
                           <l>E senza spirti, pallida qual fronda,</l>
                           <l rend="text-align:right">Morta rassembro.</l>
                        </lg>
                     </lg>
                  </quote>
               </p>
               <p>Quest'ode io tradussi, or sono vent'anni o più; e tenni il metro greco inventato da Saffo: 
sol vi ho aggiunto le rime; né so d'averla neppur mai ricopiata: ma fidando che solamente 
pochissimi la leggeranno, la stamperò qui (benchè senta lo stile assai giovanile), affinchè si raffronti 
come i Greci e i nostri esprimano diversamente le passioni del cuore. Saffo dipinge ardentemente 
gli accidenti naturali dell'amore, e il Petrarca le immaginazioni ideali. Anche Orazio chiude una ode 
col <emph>dolce parlante, dolce ridente</emph>, che trovasi nella prima strofetta di Saffo; se non 
che nel poeta latino la stessa idea e le stesse parole spirano più amenità che passione: tanto gli 
scrittori, malgrado ogni loro studio, denno obbedire al cuore che detta sempre secondo gli affetti 
ch'ei prova. Il Petrarca essendo più affettuoso d'Orazio e men sensuale di Saffo potè ritenere 
l'eleganza latina e temprare il furor della poetessa; onde alla circostanza del <emph>dolce 
parlare</emph> e del <emph>dolce ridere</emph> aggiunse di suo il bel verso:

<quote rend="block">
                     <lg>
                        <l>Chi non sa come dolce ella sospira! —</l>
                     </lg>
                  </quote>
               </p>
               <p>È gran lite fra' critici se <emph>Giustina Levi Perotti</emph> da Sassoferrato, 
contemporanea del Petrarca, abbiagli intitolato il seguente sonetto, nel quale gli propone se a donna 
si disdica l'aspirare a fama di poetessa:


<quote rend="block">
                     <lg>
                        <lg>
                           <l>Io vorrei pur drizzar queste mie piume</l>
                           <l>Colà, Signor, dove il desio m'invita,</l>
                           <l>E dopo morte rimaner in vita</l>
                           <l>Col chiaro di virtute inclito lume.</l>
                        </lg>
                        <lg>
                           <l>Ma 'l volgo inerte che, dal rio costume</l>
                           <l>Vinto, ha d'ogni suo ben la via smarrita,</l>
                           <l>Come degna di biasmo ognor m'addita</l>
                           <l>Ch'ir tenti d'Elicona al sacro fiume.</l>
                        </lg>
                        <lg>
                           <l>All'ago, al fuso, più ch'al lauro o al mirto,</l>
                           <l>Come che qui non sia la gloria mia,</l>
                           <l>Vuol ch'abbia sempre questa mente intesa,</l>
                        </lg>
                        <lg>
                           <l>Dimmi tu omai, che per più dritta via</l>
                           <l>A Parnaso ten'vai, nobile spirto:</l>
                           <l>Dovrò dunque lasciar sì degna impresa?</l>
                        </lg>
                     </lg>
                  </quote>
               </p>
               <p>V'è certa lindura che pare posteriore a quell'età. — <emph>ir</emph>, troncatura 
d'<emph>ire</emph>, com'è nel verso ottavo, dicesi anche oggi in poesia invece di 
<emph>andare</emph>. — A ogni modo gli eruditi ne fanno merito alla Giustina. Certo è 
che il sonetto:

<quote rend="block">
                     <lg>
                        <l>La gola, il sonno, e le ozïose piume ecc.</l>
                     </lg>
                  </quote>

fu dal Petrarca scritto per le rime in risposta a questo; e sciolse il problema da quel poeta galante 
ch'egli era.</p>
            </div2>
            <div2 n="Giusto de' Conti">
               <opener>
                  <byline>GIUSTO DE' CONTI</byline>
                  <argument>
                     <p>Scriveva verso il MCCCC o poco dopo.</p>
                  </argument>
               </opener>
               <lg>
                  <lg>
                     <l>Chi è costei, che nostra etate adorna</l>
                     <l>Di tante meraviglie e di valore?</l>
                     <l>E in forma umana, in compagnia d'Amore,</l>
                     <l>Fra noi mortali come Dea soggiorna?</l>
                  </lg>
                  <lg>
                     <l>Di senno e di beltà dal ciel s'adorna,</l>
                     <l>Qual spirto ignudo e sciolto d'ogni errore;</l>
                     <l>E per destin la degna a tanto onore</l>
                     <l>Natura, che a mirarla pur ritorna.</l>
                  </lg>
                  <lg>
                     <l>In lei quel poco lume è tutto accolto</l>
                     <l>E quel poco splendor che a' giorni nostri</l>
                     <l>Sovra noi cade da benigne stelle:</l>
                  </lg>
                  <lg>
                     <l>Tal che 'l Maestro de' stellati chiostri</l>
                     <l>Si lauda, rimirando nel bel volto;</l>
                     <l>Chè fe' già di sua man cose sì belle.</l>
                  </lg>
               </lg>
               <p>DE' CONTI. Romano: Scrisse un canzoniere col titolo <title>La Bella Mano</title>: e 
son tutte rime in lode della sua donna; ma per lo più imitazioni della poesia petrarchesca, la quale, 
com'ebbe tocco il sommo, cominciò, per destino di tutte le umane cose, a declinare, appena morto 
chi l'aveva perfezionata. Però in questo sonetto vedesi un bel lavoro intarsiato di pensieri alti e 
finissimi; bel lavoro a dir vero; ma pur sempre a mosaico, senza creazione e senza unità di 
composizione. — L'entrata del sonetto è vivace, e ricorda la Cantica di Salomone, cap. 3, vs. 
6, <quote>
                     <hi rend="italic">Chi è mai costei che viene dal deserto sì bella?</hi>
                  </quote>
 — La voce <emph>chiostro</emph> del terz'ultimo verso è frequente in tutti i nostri poeti, e 
deriva dal latino <foreign lang="lat">claustrum</foreign>, recinto: però s'usa metaforicamente per 
qualunque circonferenza che paia chiusa: e qui gli <emph>stellati chiostri</emph> significano il 
cielo, incircoscritto all'umano pensiero, ma che per l'orizzonte pare circoscritto d'ogni parte a' nostri 
occhi.</p>
            </div2>
            <div2 n="Leonello d'Este">
               <opener>
                  <byline>LEONELLO D'ESTE</byline>
                  <argument>
                     <p>Viveva intorno al MCCCCXL.</p>
                  </argument>
               </opener>
               <lg>
                  <lg>
                     <l>Amor m'ha fatto cieco; e non ha tanto</l>
                     <l>Di carità che mi conduca in via;</l>
                     <l>Mi lascia per dispetto in mia balìa,</l>
                     <l>E dice: Or va, tu che presumi tanto.</l>
                  </lg>
                  <lg>
                     <l>Ed io, perchè mi sento in forza alquanto,</l>
                     <l>E spero di trovar chi man mi dia,</l>
                     <l>Vado; ma più non so dove mi sia:</l>
                     <l>Sicchè mi fermo ritto su d'un canto.</l>
                  </lg>
                  <lg>
                     <l>Amore allora, che mi sta guatando,</l>
                     <l>Mi mostra per disprezzo e mi ostenta,</l>
                     <l>E mi va canzonando in alto metro;</l>
                  </lg>
                  <lg>
                     <l>Né 'l dice così pian ch'io non lo senta.</l>
                     <l>Ond'io rispondo così borbottando:</l>
                     <l>Mostrami almen la via ch'io torni indietro.</l>
                  </lg>
               </lg>
               <p>LEONELLO. Fu de' principi di Ferrara: morì giovane; scrisse assai poco, e con poca 
celebrità; colpa della fortuna, alla quale non regge neppure l'ingegno, nè il merito degli scrittori, né 
l'autorità de' principi. Certo che Anacreonte non ha invenzione nè più graziosa, nè più amabilmente 
espressa di questa:

<quote rend="block">
                     <lg>
                        <l>Amor mi ha fatto cieco.</l>
                     </lg>
                  </quote>

E la morale che racchiude sarebbe salutarissima, a chi potesse giovarsene: se non che è più facile a 
non incamminarsi verso le passioni, che a <emph>tornarsene indietro</emph> dal loro affannoso 
sentiero.</p>
            </div2>
            <div2 n="Lorenzo de' Medici">
               <opener>
                  <byline>LORENZO DE' MEDICI</byline>
                  <argument>
                     <p>Morto nel MCDXCII.</p>
                  </argument>
               </opener>
               <lg>
                  <lg>
                     <l>Belle fresche purpuree vïole,</l>
                     <l>Che quella candidissima man colse,</l>
                     <l>Qual pioggia o qual puro aer produr volse</l>
                     <l>Tanto più vaghi flor che far non suole?</l>
                  </lg>
                  <lg>
                     <l>Qual rugiada, qual terra, ovver qual Sole</l>
                     <l>Tante vaghe bellezze in voi raccolse?</l>
                     <l>Onde il soave odor Natura tolse</l>
                  </lg>
                  <l>O il Ciel ch'a tanto ben degnar ne vuole?</l>
                  <lg>
                     <l>Care mie violette, quella mano</l>
                     <l>Che v'elesse intra l'altre, ov'eri, in sorte,</l>
                     <l>V'ha di tante eccellenze e pregio ornate;</l>
                  </lg>
                  <lg>
                     <l>Quella che il cor mi tolse, e di villano</l>
                     <l>Lo fe' gentil, a cui siate consorte;</l>
                     <l>Quella dunque, e non altri, ringraziate.</l>
                  </lg>
               </lg>
               <p>LORENZO DE' MEDICI. Nel commento scritto da esso alle proprie rime, racconta 
come la sua bella Simonetta gli regalò tre viole vaghissime d'un vaso coltivato da lei; ed egli le 
mandò questo sonetto tutto fragranza, tutto grazia ed amore. — Nella prima terzina 
quell'<emph>ov'eri</emph> invece di <emph>ov'eravate</emph> è uno de' tanti fiorentinismi usati 
appunto da' Toscani posteriori al Petrarca; e non stanno in grammatica: così, <emph>siate 
consorte</emph> per <emph>consorti</emph>, cioè compagne al cuore. — Non so che 
l'inglese Roscoe, eloquente e diligentissimo storico di Lorenzo, abbia fatto memoria della risposta 
di questo grand'uomo a chi gli rinfacciava ch'ei s'innamorasse, e facesse versi d'amore. La riferirò; e 
se non tutta, nè con le sue stesse parole, esattamente a ogni modo quanto alle idee: leggesi nel 
proemio alle sue rime; e non solamente contiene una splendida deffinizione dell'amore, ma ben 
anche un'ingegnosissima combinazione della passione comune a tutti i mortali con la passione 
ideata da Socrate ed esposta da Senofonte nel <title>Convito</title>, e da Platone in alcuni suoi 
dialoghi. Or Lorenzo de' Medici scrive: — «Sarei con giustizia dannato, quando dalla 
natura io mi fossi di tanta eccellenza dotato che potessi operare ogni cosa perfetta; ma questa 
altezza è stata concessa a molto pochi; ed anche a questi non sempre e sol rarissime volte nella vita 
loro: onde; considerata l'imperfezione umana, e dovendo per più sicurezza attenerci alla condizione 
universale di noi mortali, e alla perpetua consuetudine della terra, parmi quelle cose essere migliori 
dalle quali in tutto nascono mali minori. — Pure l'amore non solamente non è riprensibile, 
ma anzi è assai vero argomento di gentilezza e grandezza d'animo; e sopra tutto cagione d'invitare i 
mortali ed eccitarli a ridurre in atto pratico quelle virtù che stanno nelle facoltà dell'anima nostra. 
Chi cerca la vera deffinizione dell'amore, trova non essere altro che <emph>desiderio di 
bellezza</emph>; e se è così, tutte le cose deformi e viziose rincrescono a chi degnamente ama. La 
bellezza del volto e dell'animo della donna amata è principio e guida a cercare la bellezza delle altre 
cose, e a salire alla virtù che è bellezza tra mortale e celeste, e giungere ultimamente a riposarsi 
nella bellezza suprema, che è Iddio. — Le condizioni che necessariamente si convengono a 
un vero, alto, degno amore, parmi sieno due: la prima, <emph>che si ami una persona 
sola</emph>; la seconda, <emph>che si ami sempre</emph>. Queste condizioni non molti amanti 
hanno sì generoso animo da poterle serbare, e assai poche donne sortirono tante virtù da stringere 
gli uomini a non violare queste due circostanze, senza le quali amore degno non è. Perchè, oltre alle 
naturali bellezze, conviene che nella persona amata concorrano ingegno, modi ornati, costumi 
onesti, maniere eleganti, accoglienza graziosa, dolci parole, sensi assennati, amore, costanza e fede. 
— Amore nasce a principio dagli occhi e dalla bellezza; ma a conservarlo sono necessarie 
altre doti; perchè, se infermità o altre cagioni scolorissero il viso; se per età venisse meno la prima 
bellezza, restano le doti che sono nell'anima, e però più amabili al cuore ed all'intelletto, che non la 
bellezza alla vista, e i piaceri a' sensi: bensì i sensi aprono la porta all'amore; e tocca poi all'anima di 
tenerselo come sacro fuoco, e raffinarlo, e a poco a poco purificarlo, e nutrirsene. E nondimeno tanti 
pregi non sariano sufficienti, se l'uomo amante non ha gentilezza di mente e di cuore da distinguerli, 
e altezza e generosità da stimarli: ma se in due innamorati le condizioni sovra espresse concorrono, 
allora la donna diviene più bella d'animo, e più saggia e contenta ne'suoi affetti; e l'uomo, per 
piacerle sempre più, bisogna di necessità che in tutte le sue azioni cerchi di farsi eccellente, 
seguitando la virtù, ed abbellisca l'animo suo per rendersi pari alla bellezza corporea e spirituale 
della sua donna».</p>
            </div2>
            <div2 n="Pietro Bembo">
               <opener>
                  <byline>PIETRO BEMBO</byline>
                  <argument>
                     <p>Sonetto scritto nel MDXXI.</p>
                  </argument>
               </opener>
               <lg>
                  <lg>
                     <l>Già donna, or Dea; nel cui virginal chiostro,</l>
                     <l>Scendendo in terra a sentir caldo e gelo,</l>
                     <l>S'armò per liberarne il Re del cielo</l>
                     <l>Da l'empie man de l'avversario nostro.</l>
                  </lg>
                  <lg>
                     <l>I pensier tutti e l'uno e l'altro inchiostro,</l>
                     <l>Cangiata veste, e con la mente il pelo,</l>
                     <l>A te rivolgo: e, quel che agli altri celo,</l>
                     <l>Le interne piaghe mie ti scopro e mostro:</l>
                  </lg>
                  <lg>
                     <l>Sanale; chè puoi farlo: e dammi aita</l>
                     <l>A salvar l'alma da l'eterno danno;</l>
                     <l>La qual, se dal cammin dritto impedità,</l>
                  </lg>
                  <lg>
                     <l>Le Sirene gran tempo schernita hanno,</l>
                     <l>Non tardar tu; ché omai della mia vita</l>
                     <l>Si volge il terzo e cinquantesim'anno.</l>
                  </lg>
               </lg>
               <p>BEMBO. Veneziano; fu rinomato in letteratura fra' maggiori uomini del secolo di Leone 
X. Ad ogni modo è scrittore tepido; e ne' suoi versi italiani non move passo se non con piede 
tremante dietro le orme del Petrarca. Infatti questo sonetto, che ha il pregio d'una semplice, grave e 
religiosa compunzione, è pur imitato dalla divina canzone a Maria Vergine, l'ultima delle 
petrarchesche. Il Bembo supplica anch'egli la Vergine che lo sciolga dalla passione d'amore; e 
principia un po' cangiando, un po' guastando le belle idee e parole del Petrarca: non però se ne 
scosta; stanz. 6, in fine:

<quote rend="block">
                     <lg>
                        <l>Prese Dio, per scamparne,</l>
                        <l>Umana carne al tuo virginal chiostro</l>
                     </lg>
                  </quote>

disse il Petrarca. — Non mi piace il chiamar <emph>Dea</emph> la madre di Gesù; e sa di 
gentilesimo; — <emph>Per l'uno e l'altro inchiostro</emph> intende i suoi scritti italiani e 
latini. Eppure il Bembo pianse d'amore anche dopo avere mandato al cielo questa preghiera! Amò 
vecchio una <emph>Morosina</emph> gentil donna veneta, che morì giovanetta verso il 1535. 
Esso le sopravisse sino al 1547.</p>
            </div2>
            <div2 n="Vittoria Colonna">
               <opener>
                  <byline>VITTORIA COLONNA</byline>
                  <argument>
                     <p>Morta nel MDXLVI.</p>
                  </argument>
               </opener>
               <lg>
                  <lg>
                     <l>Ahi quanto fu al mio Sol contrario il fato</l>
                     <l>Che con l'alta virtù de' raggi suoi</l>
                     <l>Pria non v'accese; ché mill'anni e poi,</l>
                     <l>Voi sareste più chiaro, ei più lodato!</l>
                  </lg>
                  <lg>
                     <l>Il nome suo, col vostro stile ornato,</l>
                     <l>Che fa scorno agli antichi, invidia a noi,</l>
                     <l>A mal grado del tempo, avreste voi</l>
                     <l>Dal secondo morir sempre guardato.</l>
                  </lg>
                  <lg>
                     <l>Potess'io almen mandar nel vostro petto</l>
                     <l>L'ardor ch'io sento, o voi nel mio l'ingegno</l>
                     <l>Per far la rima a quel gran merto eguale!</l>
                  </lg>
                  <lg>
                     <l>Chè così temo il ciel non prenda a sdegno</l>
                     <l>Voi, perchè preso avete altro soggetto;</l>
                     <l>Me, che ardisco parlar di un lume tale.</l>
                  </lg>
               </lg>
               <p>VITTORIA COLONNA. Romana; moglie innamoratissima d'Alfonso d'Avalos, morto 
illustre e giovine in guerra. Indirizzò questo sonetto al Bembo, dolendosi ch'ei pure non piangesse 
in versi la morte del marito di lei, e non ne celebrasse la gloria. Ed è componimento lodatissimo 
nelle scuole, poichè espone con frasi eleganti una serie di argomenti concatenati; eccoli: — i 
pregi di mio marito vi furono ignoti, però non li avete celebrati; quindi voi avete perduto occasione 
di mostrare la vostra eloquenza, ed egli ha perduto la fama che gliene sarebbe ridondata; ma s'io 
avessi l'ingegno vostro, o voi sentiste la mia passione, non saremmo forse rei tutti e due; voi, per 
aver taciuto le imprese d'un uomo grande; io, per essermi indegnamente accinta a esaltarle. 
— Sì fatta guisa di sillogismi rimati erano e sono in gran voga; ma domandano piuttosto arte 
che genio; e dove non sono immagini, non è poesia; bensì questo sonetto regge alla lettura per il 
dolore che vi traspira. — Nel primo verso il dir <emph>Sole</emph>, per significare un 
individuo soprannaturalmente perfetto, è metafora enfatica della quale il Petrarca abusò; e peggio i 
suoi miseri imitatori, tanto che il pittore Salvator Rosa disse arguto in una delle sue satire:

<quote rend="block">
                     <lg>
                        <l>Le metafore il sole han consumato.</l>
                     </lg>
                  </quote>

Del resto non fu illustre personaggio a que' tempi che non siasi innamorato della nostra poetessa. 
Pare ch'essa abbia serbato il cuore sempre vicino alle ceneri di suo marito; ma fra' suoi adoratori 
Michelangelo fu, se non riamato, almen prediletto: ei stavale accanto mentr'essa moriva; e dopo 
molti anni, e già vecchio, dolevasi perchè non s'era attentato di darle un bacio santo in quel 
frangente dell'eterno congedo.</p>
            </div2>
            <div2 n="Veronica Gambara">
               <opener>
                  <byline>VERONICA GAMBARA</byline>
                  <argument>
                     <p>Morta nel MDI.</p>
                  </argument>
               </opener>
               <lg>
                  <lg>
                     <l>Altri boschi, altri prati ed altri monti,</l>
                     <l>Felice e lieto Bardo, or godi e 'miri;</l>
                     <l>Ed altre ninfe vedi in vaghi giri</l>
                     <l>Danzar cantando intorno a fresche fonti:</l>
                  </lg>
                  <lg>
                     <l>E ad altri che a mortali ora racconti</l>
                     <l>I moderati tuoi santi desiri;</l>
                     <l>Nè più fuor del tuo petto escon sospiri,</l>
                     <l>Di dolor segni manifesti e conti:</l>
                  </lg>
                  <lg>
                     <l>Ma beato dal ciel nascer l'aurora,</l>
                     <l>E sotto i piedi tuoi vedi le stelle</l>
                     <l>Produr girando i vari effetti suoi;</l>
                  </lg>
                  <lg>
                     <l>E vedi che i pastor d'erbe novelle</l>
                     <l>Sacrificio ti fanno; e dicon poi:</l>
                     <l>Sii propizio a chi t'ama e a chi t'onora.</l>
                  </lg>
               </lg>
               <p>VERONICA GAMBARA. Bresciana, accasatasi a Correggio col signore di quel paese; 
ma, come la Colonna, serbò anch'essa il nome della casa dov'era nata. — Questo sonetto è 
pur dissimile dal precedente. Ha un tenore spiritoso e soave, un entusiasmo graziosamente 
femminile; e arieggia l'arte e la fantasia de' Latini: infatti imita alcuni tratti dell'egloga di Virgilio su 
l'<title>Apoteosi di Dafni</title>. — Nell'undecimo verso il <emph>suoi</emph> sta in 
luogo di <emph>loro</emph>, da che questo pronome in italiano grammaticalmente non s'accorda 
se non se con la terza persona del singolare; in latino è promiscuo anche al plurale, e i poeti alle 
volte non fanno male a giovarsi dell'esempio e dell'autorità della lingua latina. — Il sonetto, 
se non isbaglio, fu scritto in morte del Bembo di cui questa poetessa professavasi spiritualmente 
innamorata; e n'è fede un sonetto ch'ella gli aveva inviato:

<quote rend="block">
                     <lg>
                        <l>All'ardente desio che il cor m'accende;</l>
                     </lg>
                  </quote>

al quale il Bembo rispose non molto ardentemente, bench'ella avesse nome di bella; ma assai 
letterati, in amore, seguono la natura, e in poesia l'arte: però sentono caldamente, e scrivono 
freddi.</p>
            </div2>
            <div2 n="Galeazzo Di Tarsia">
               <opener>
                  <byline>GALEAZZO DI TARSIA</byline>
                  <argument>
                     <p>Morto intorno al MDLX.</p>
                  </argument>
               </opener>
               <lg>
                  <lg>
                     <l>Già corsi l'Alpi gelide e canute,</l>
                     <l>Malfida siepe alle tue rive amate,</l>
                     <l>Or sento, Italia mia, l'aure odorate</l>
                     <l>E l'aere pien di vita e di salute.</l>
                  </lg>
                  <lg>
                     <l>Quante mi deste al cor, lasso!, ferute,</l>
                     <l>Membrando la fatal vostra beltate,</l>
                     <l>Culti poggi, antri verdi, ed ombre grate,</l>
                     <l>Da' ciechi figli tuoi mal conosciute!</l>
                  </lg>
                  <lg>
                     <l>Oh felice colui che un breve e colto</l>
                     <l>Terren fra voi possiede, un antro, un rivo,</l>
                     <l>Sua cara donna, e di fortuna un volto!</l>
                  </lg>
                  <lg>
                     <l>Ebbi i miei tetti e le mie paci a schivo;</l>
                     <l>Ahi giovenil desìo fallace e stolto!</l>
                     <l>Or vo piangendo che di lor son privo.</l>
                  </lg>
               </lg>
               <p>TARSIA. Feudo di una famiglia del regno di Napoli. Galeazzo fu guerriero, e militò per 
Francesco I di Francia. Ripatriatosi,visse ritirato; scrisse poco e per sè, e come 'uomo che non sa nè 
vuole imitare altri, e che insieme non affetta di battere nuove strade. Amò anch'egli Vittoria 
Colonna. — La voce <emph>siepe</emph> è un traslato invece di riparo; o artificiale, che 
circonda una fortezza;o naturale, che difende un paese, come le Alpi fronteggiano vanamente (pur 
troppo!) l'Italia. Se non che l'Italia è meretrice, la quale, per compiacere alle sue libidini ed alle 
altrui, rinnega i beneficj della natura e l'amore de' suoi figliuoli. — <emph>ferute</emph> 
per <emph>ferite</emph> non si direbbe oggi, se non da chi non si vergognasse di servire alla 
rima; — <emph>un volto</emph>, cioè un solo sorriso di fortuna, è frase che a me par 
nuova e felice.</p>
            </div2>
            <div2 n="Giovanni Della Casa">
               <opener>
                  <byline>GIOVANNI DELLA CASA</byline>
                  <argument>
                     <p>Morto nel MDLXVI.</p>
                  </argument>
               </opener>
               <lg>
                  <lg>
                     <l>O sonno! o, della queta umida ombrosa</l>
                     <l>Notte, placido figlio! o, de' mortali</l>
                     <l>Egri, conforto; obblio dolce de' mali</l>
                     <l>Sì gravi, ond'è la vita aspra e noiosa!</l>
                  </lg>
                  <lg>
                     <l>Soccorri al core omai che langue, e posa</l>
                     <l>Non ave; e queste membra stanche e frali</l>
                     <l>Solleva: a me ten vieni, o sonno! e l'ali</l>
                     <l>Tue brune sovra me distendi e posa.</l>
                  </lg>
                  <lg>
                     <l>Ov'è il silenzio che il dì fugge e il lume?</l>
                     <l>E i lievi sogni che con non secure</l>
                     <l>Vestigia di seguirti han per costume?</l>
                  </lg>
                  <lg>
                     <l>Lasso! che invan te chiamo; e queste oscure</l>
                     <l>E gelide ombre invan lusingo. Ahi piume</l>
                     <l>D'asprezza colme! ahi notti acerbe e dure!</l>
                  </lg>
               </lg>
               <p>DELLA CASA. Nacque, credo, in Mugello, contado fiorentino, e morì arcivescovo di 
Benevento: è fama che certi suoi versi alquanto lascivi gli abbiano tolto il cardinalato. Fu bello e 
forte ingegno. Uscì, se non il primo, certo il più ardito, fuor della turba de' tanti Petrarchisti d'allora, 
e si fece altro stile. Il merito della sua poesia consiste principalmente nel collocare le parole e 
spezzare la melodia de' versi con tale ingegnosa sprezzatura da far risultare l'effetto che i maestri di 
musica ottengono dalle dissonanze, e i pittori dalle ombre assai risentite. Nota come in 
quest'invocazione al Sonno lo stile, sebbene retoricamente amplificato, pur non pregiudica alla 
naturale espressione dell'uomo travagliato da' pensieri e dalla veglia; appunto quel verseggiare sì 
rotto ti fa sentire l'angoscia. La prima terzina è bella d'immagini e di frasi degne di Virgilio. 
— <emph>non ave</emph> per <emph>non ha</emph>, dal latino <foreign lang="lat">habet</foreign>; oggi è fuor d'uso.</p>
            </div2>
            <div2 n="Angelo Di Costanzo">
               <opener>
                  <byline>ANGELO DI COSTANZO</byline>
                  <argument>
                     <p>Morto verso l'anno MDXC.</p>
                  </argument>
               </opener>
               <lg>
                  <lg>
                     <l>Quella cetra gentil che in su la riva</l>
                     <l>Cantò di Mincio Dafni e Melibeo,</l>
                     <l>Sì che non so se in Menalo o in Liceo,</l>
                     <l>In quella o in altra età, simil s'udiva;</l>
                  </lg>
                  <lg>
                     <l>Poi che con voce più canora e viva</l>
                     <l>Celebrato ebbe Pale ed Aristeo,</l>
                     <l>E le grand'opre che in esilio feo</l>
                     <l>Il gran figliuol d'Anchise e della Diva;</l>
                  </lg>
                  <lg>
                     <l>Dal suo pastore in una quercia ombrosa</l>
                     <l>Sacrata pende; e se la move il vento,</l>
                     <l>Par che dica superba e disdegnosa:</l>
                  </lg>
                  <lg>
                     <l>Non sia chi di toccarmi abbia ardimento;</l>
                     <l>Che se non spero aver man sì famosa,</l>
                     <l>Del gran Titiro mio sol mi contento.</l>
                  </lg>
               </lg>
               <p>COSTANZO. Napoletano: per esso l'arte de' sillogismi in sonetti giunse alla perfezione: 
sciaguratissima perfezione! Pur questo componimento è il solo, per avventura, nel quale il 
Costanzo, tenendo altra via, sia riescito poeta. Pare uno de' belli epigrammi greci. È in lode di 
Virgilio, che nell'egloghe assunse il nome di <emph>Titiro</emph>. Vedi i quattordici versi 
concatenati spontaneamente in un solo periodo, così che tu, leggendo, stai pur sempre attento sino 
alla fine a quella cetra appesa alla quercia. — Il <emph>Mincio</emph> è fiume del paese 
mantovano patria di Virgilio. — <emph>Dafni</emph> e <emph>Melibeo</emph> sono 
pastori nelle egloghe di quel poeta. — <emph>Menalo</emph> e <emph>Liceo</emph> 
paesi greci, celebri per la poesia pastorale. — <emph>Pale</emph> e 
<emph>Aristeo</emph>; la prima è Dea de' pastori, l'altro è Semideo che insegnò la cultura delle 
api: alludesi alle <title>Georgiche</title> virgiliane. — Enea fu figliuolo d'Anchise e di 
Venere; però nel settimo e ottavo verso s'allude all'<title>Eneide</title>.</p>
            </div2>
            <div2 n="Torquato Tasso">
               <opener>
                  <byline>TORQUATO TASSO</byline>
                  <argument>
                     <p>Morto nel MDXCV.</p>
                  </argument>
               </opener>
               <lg>
                  <lg>
                     <l>Amore alma è del Mondo; Amore è mente</l>
                     <l>Che volge in Ciel per corso obliquo il Sole,</l>
                     <l>E degli erranti Dei l'alte carole</l>
                     <l>Rende al celeste suon veloci e lente:</l>
                  </lg>
                  <lg>
                     <l>L'aria, l'acqua, la terra, il foco ardente,</l>
                     <l>Misto a' gran membri dell'immensa mole,</l>
                     <l>Nudre il suo spirto; e s'uom s'allegra e duole</l>
                     <l>Ei n'è cagione, o speri anco e pavente.</l>
                  </lg>
                  <lg>
                     <l>Pur, benchè tutto crei, tutto governi,</l>
                     <l>E per tutto risplenda e in tutto spiri,</l>
                     <l>Più spiega in noi di sua possanza Amore:</l>
                  </lg>
                  <lg>
                     <l>E disdegnando i cerchi alti e superni,</l>
                     <l>Posto ha la sede sua ne' dolci giri</l>
                     <l>De' be' vostr'occhi, e il tempio ha nel mio core.</l>
                  </lg>
               </lg>
               <p>TASSO. Espone con lucida e sublime brevità il sistema pitagorico, illustrato poi da 
Platone: <emph>Essere l'universo in tutte le sue parti congiunto per forza d'Amore</emph>. E dove 
qui il poeta parla dell'uomo, mira alla teoria, ch'io stimo verissima, di que' filosofi i quali insegnano 
che tutte quante le nostre passioni le non siano se non amore travestito di mille apparenze, e variato 
solamente di nomi. — <emph>gli erranti Dei</emph> sono i pianeti. — 
<emph>carole</emph> significa i giri delle stelle a modo di danze; da che gli antichi immaginarono 
che ogni cosa si mova regolarmente per leggi di musica, e che il mondo sia tutto una cetra. — 
Questa del Tasso è davvero composizione magnifica; e forse unico quell'ingegno eminente poteva 
attentarsi di frammischiare ilsuo amore particolare, come e' fa negli ultimi versi, senza nondimeno 
impiccolire il soggetto che abbraccia tutto il sistema dell'universo.</p>
               <p>Ora nelle vicende della italiana poesia, e nella mia memoria trovo una grande lacuna. 
Per quasi cent'anni dopo la morte del Tasso, l'arte s'imbarbarì; sì perchè le armi, i costumi e la 
letteratura spagnuola innondarono tutta Italia; sì per l'ingegno prepotente del Marino, il quale, 
cercandosi novella via, traviò, e tirò seco gli altri a smarrirsi. Tuttavia lasciò alcuni sonetti purgati: 
fra' quali uno su <emph>la miseria dell'uomo</emph>; e comincia:

<quote rend="block">
                     <lg>
                        <l>Apre l'uomo infelice allor che nasce,</l>
                     </lg>
                  </quote>

e termina

<quote rend="block">
                     <lg>
                        <l>Dalla culla alla tomba è un breve passo,</l>
                     </lg>
                  </quote>

ma non l'ho tutto a mente. Due felici ingegni di quell'età scansarono la universale barbarie: l'uno è il 
Chiabrera, che ritrasse le odi al genio antico de' Greci, e ne scrisse alcune insuperabili; ma ne' 
sonetti fu maestro mezzano; l'altro è il Tassoni; non però so che abbia lasciato sonetti, fuorchè 
satirici.</p>
            </div2>
            <div2 n="Alessandro Tassoni">
               <opener>
                  <byline>ALESSANDRO TASSONI</byline>
                  <argument>
                     <p>Morto nel MDCLXXV.</p>
                  </argument>
               </opener>
               <lg>
                  <lg>
                     <l>Questa Mummia col fiato in cui Natura</l>
                     <l>L'arte imitò d'un uom di carta pesta,</l>
                     <l>Che par mover le mani e i piedi a sesta</l>
                     <l>Per forza d'ingegnosa architettura,</l>
                  </lg>
                  <lg>
                     <l>Di Filippo da Narni è la figura,</l>
                     <l>Che non portò giammai scarpa nè vesta</l>
                     <l>Che fosser nuove, o cappel nuovo in testa;</l>
                     <l>E cento mila scudi ha su l'usura.</l>
                  </lg>
                  <lg>
                     <l>Vedilo col mantel spelato e rotto</l>
                     <l>Ch'ei stesso ha di fil bianco ricucito,</l>
                     <l>E la gonnella del piovano Arlotto.</l>
                  </lg>
                  <lg>
                     <l>Chi volesse saper di ch'è il vestito</l>
                     <l>Che già quattordici anni e' porta sotto,</l>
                     <l>Non troveria del primo drappo un dito.</l>
                  </lg>
               </lg>
               <p>TASSONI. Modonese. Acre e libero ingegno; illustre per la <title>Secchia 
rapita</title>, poema contro le ire municipali d'Italia, nel quale lo stile eroico ed il satirico fanno un 
terzo stile tutto nuovo; di che nondimeno abbiamo il primo esemplare nella <title>Guerra delle rane 
e de' topi</title>, poemetto omerico. Ma il Tassoni ampliò i confini di questa specie di poesia, e fu 
secondato nobilmente dal Boileau nel <title>Lutrin</title>, e graziosamente dal Pope nel 
<title>Riccio rapito</title>. — Qui il Tassoni dipinge in istile affatto comico un sudicio 
avaro. — Il <emph>piovano Arlotto</emph> era un antico prete dicontado in Toscana, 
famoso per le sue arguzie morali e per la sua povertà, come Esopo.</p>
            </div2>
            <div2 n="Francesco Redi">
               <opener>
                  <byline>FRANCESCO REDI</byline>
                  <argument>
                     <p>Morto nel MDCXCVIII.</p>
                  </argument>
               </opener>
               <lg>
                  <lg>
                     <l>Lunga è l'arte d'Amor, la vita è breve;</l>
                     <l>Perigliosa la prova, aspro il cimento,</l>
                     <l>Difficile il giudizio; e al par del vento</l>
                     <l>Precipitosa l'occasione e lieve.</l>
                  </lg>
                  <lg>
                     <l>Siede in la scuola il fero mastro, e greve</l>
                     <l>Flagello impugna al crudo ufficio intento;</l>
                     <l>Non per via del piacer, ma del tormento</l>
                     <l>Ogni discepol suo vuol che s'allev'e.</l>
                  </lg>
                  <lg>
                     <l>Mesce i premj al castigo; e sempre amari</l>
                     <l>I premj sono, e tra le pene involti,</l>
                     <l>E tra gli stenti, e sempre scarsi e rari.</l>
                  </lg>
                  <lg>
                     <l>Eppur fiorita è l'empia scuola, e molti</l>
                     <l>Già vi son vecchi; eppur non v'è chi impari:</l>
                     <l>Anzi imparano tutti a farsi stolti.</l>
                  </lg>
               </lg>
               <p>REDI. D'Arezzo. I primi quattro versi sono traduzione del primo aforismo d'Ippocrate. Il 
Redi era sommo scienziato in fisica, e medico egregio; e insieme discepolo malarrivato, come noi 
tutti, d'Amore: però applica all'arte d'Amore la sentenza che Ippocrate dettava alle scuole di 
medicina. Vedi la postilla al sonetto di <emph>Cino</emph>.</p>
            </div2>
            <div2 n="Benedetto Menzini">
               <opener>
                  <byline>BENEDETTO MENZINI</byline>
                  <argument>
                     <p>Morto nel MDCCIV.</p>
                  </argument>
               </opener>
               <lg>
                  <lg>
                     <l>Mentr'io dormia sotto quell'elce ombrosa,</l>
                     <l>Parvemi, disse Alcon, per l'onde chiare</l>
                     <l>Gir navigando donde il Sole appare</l>
                     <l>Sin dove stanco in grembo al mar si posa.</l>
                  </lg>
                  <lg>
                     <l>E a me, soggiunse Elpin, nella fumosa</l>
                     <l>Fucina di Vulcan parve d'entrare,</l>
                     <l>E prender armi d'artificio rare,</l>
                     <l>Grand'elmo e spada ardente e fulminosa.</l>
                  </lg>
                  <lg>
                     <l>Sorrise Uranio, che per entro vede</l>
                     <l>Gli altrui pensier col senno; e in questi accenti</l>
                     <l>Proruppe, e s'acquistò credenza e fede:</l>
                  </lg>
                  <lg>
                     <l>Siate, o pastori, a quella cura intenti</l>
                     <l>Che giusto il Ciel dispensator vi diede,</l>
                     <l>E sognerete sol greggi ed armenti.</l>
                  </lg>
               </lg>
               <p>MENZINI. Fiorentino, parmi; ma toscano di certo; ed è uno de' begli ingegni di seconda 
sfera nella storia dell'italiana letteratura. — Questo è un idilio morale, dettato con lo stile di 
mezzo conveniente a sì fatta poesia; e' pare di leggere uno scrittore greco. La maestria consiste 
principalmente nella spontaneità del dialogo, nella proporzione e varietà delle tre parti del 
componimento, e nella unità in cui si concentra la verità morale che è l'anima di questo sonetto.</p>
            </div2>
            <div2 n="Alessandro Guidi">
               <opener>
                  <byline>ALESSANDRO GUIDI</byline>
                  <argument>
                     <p>Morto nel MDCCXII.</p>
                  </argument>
               </opener>
               <lg>
                  <lg>
                     <l>Non è costei della più bella Idea</l>
                     <l>Che lassù splenda, a noi discesa in terra;</l>
                     <l>Ma tutto il bel che nel suo volto serra</l>
                     <l>Sol dal mio forte immaginar si crea.</l>
                  </lg>
                  <lg>
                     <l>Io le cinsi di gloria e fatta ho Dea,</l>
                     <l>E in guiderdon le mie speranze atterra;</l>
                     <l>Lei posi in regno, e me rivolge in guerra,</l>
                     <l>E di mio pianto e di mia morte è rea.</l>
                  </lg>
                  <lg>
                     <l>Tal forza acquista un amoroso inganno;</l>
                     <l>E amar conviemmi, ed odïar dovrei</l>
                     <l>Come il popolo oppresso odia il tiranno.</l>
                  </lg>
                  <lg>
                     <l>Tutta mia colpa è il crudo oprar di lei;</l>
                     <l>Or conosco l'errore e piango il danno.</l>
                     <l>Arte infelice è il fabbricarsi i Dei!</l>
                  </lg>
               </lg>
               <p>GUIDI. Di Pavia; vissuto in Roma, dove, se non erro, morì; fu alto poeta lirico e non 
ebbe a' suoi tempi altro competitore nelle canzoni di stile sublime, fuorchè il senatore Filicaia, 
fiorentino; il Guidi è più immaginoso; e il Filicaia più profondo nell'arte; ma il loro stile si risente di 
certa gonfiezza. — Questo sonetto esprime poeticamente una splendida verità, alla quale per 
altro non può aprire gli occhi, se non chi non ha bisogno più di vederla. Vero è che l'amore induce a 
creare idoli e ad adorarli miseramente, appunto quegli uomini che più ardentemente bramano la 
bellezza e la virtù sulla terra: pure sì fatti animi conoscono men difficilmente l'errore, e si sdegnano 
d'essersi umiliati davanti alla creatura ch'essi avevano deificata. Però quel versetto di Davide, se 
non fosse divino, sarebbe tuttavia sapientissimo: <hi rend="italic">Sdegnatevi, e cesserete di 
peccare</hi>.</p>
            </div2>
            <div2 n="Giovanni Battista Zappi">
               <opener>
                  <byline>GIOVANNI BATTISTA ZAPPI</byline>
                  <argument>
                     <p>Morto intorno al MDCCXX.</p>
                  </argument>
               </opener>
               <lg>
                  <lg>
                     <l>In quella età ch'io misurar solea</l>
                     <l>Me col mio capro, e il capro era maggiore,</l>
                     <l>Io amava Clori, che insin da quell'ore</l>
                     <l>Maraviglia, e non donna a me parea.</l>
                  </lg>
                  <lg>
                     <l>Un dì le dissi: Io t'amo; e il disse il core,</l>
                     <l>Poichè tanto la lingua non sapea;</l>
                     <l>Ed ella un bacio diemmi, e mi dicea:</l>
                     <l>Pargoletto, ah non sai che cosa è amore!</l>
                  </lg>
                  <lg>
                     <l>Ella d'altri s'accese, altri di lei:</l>
                     <l>Io poi giunsi all'età ch'uom s'innamora,</l>
                     <l>L'età degl'infelici affanni miei.</l>
                  </lg>
                  <lg>
                     <l>Clori or mi sprezza, io l'amo insin d'allora:</l>
                     <l>Non si ricorda del mio amor costei;</l>
                     <l>Io mi ricordo di quel bacio ancora.</l>
                  </lg>
               </lg>
               <p>ZAPPI. Di Imola. Scrittore gentile, ma che spesso, cercando vezzi, va nel lezioso: qui 
no; l'idea e la esposizione sono affettuosamente e correttamente graziose. Oggi si canta questo 
sonetto in Italia, messo in musica dal maestro Asioli. Faustina Maratti, moglie dello Zappi, ottenne 
grido di poetessa, e non senza merito; ma allora, per miseria dell'Italia, il far versi e rime riputavasi 
gloriosissimo studio. Fiorì intorno al 1720 la scuola bolognese; il Ghedini, i due Zanotti ed 
Eustachio Manfredi, egregio matematico e poeta più caldo degli altri. Non ho a mente veruno de' 
loro sonetti; ma in complesso furono scrittori più corretti che animati; e volendo purgare la poesia 
dalla gonfiezza del secolo addietro, caddero nel vizio contrario, e la dissanguarono.</p>
            </div2>
            <div2 n="Cornelio Bentivoglio">
               <opener>
                  <byline>CORNELIO BENTIVOGLIO</byline>
                  <argument>
                     <p>Morto nel MDCCXXXV.</p>
                  </argument>
               </opener>
               <lg>
                  <lg>
                     <l>Vidi, ahi memoria rea delle mie pene!</l>
                     <l>In abito mentito io vidi Amore</l>
                     <l>Ampio gregge guidar, fatto pastore,</l>
                     <l>Al dolce suon delle cerate avene;</l>
                  </lg>
                  <lg>
                     <l>E il riconobbi all'aspre sue catene</l>
                     <l>Ch'usciano un poco al rozzo manto fuore;</l>
                     <l>E l'arco vidi che il crudel signore</l>
                     <l>Indivisibilmente al fianco tiene.</l>
                  </lg>
                  <lg>
                     <l>Onde gridai: Povere greggi! ascoso</l>
                     <l>È il lupo in vesta pastoral: fuggite,</l>
                     <l>Pastor, fuggite il suono insidïoso.</l>
                  </lg>
                  <lg>
                     <l>Allora Amor: Tu che le insidie ordite</l>
                     <l>Scopristi, ed ami sì l'altrui riposo,</l>
                     <l>Tutte prova in te sol le mie ferite.</l>
                  </lg>
               </lg>
               <p>BENTIVOGLIO. Casato d'illustre famiglia bolognese trapiantatasi a Ferrara. — 
Il sonetto, sì per la novità, l'ingenuità, l'invenzione, e il sentimento ilare insieme e patetico; sì per la 
disposizione, per la scena e freschezza campestre del quadro, e pel movimento degli attori, è 
vaghissimo. È vero: il sentire assai pietà degli innamorati, l'ascoltare i loro secreti lamenti, e il 
volerli aiutare, induce spesso, e segnatamente le giovani donne, ad ardere della febbre che tentano 
di guarire negli altri. — <emph>avene</emph> vuol dire <emph>canne</emph>; e più 
cannucce diseguali commesse con della cera formano anch'oggi la sampogna de' pastorelli. 
— <emph>al manto fuori</emph>; invece di <emph>dal</emph>, come s'usa; o di 
<emph>del</emph>, come dovrebbesi usare: pure in questo luogo è licenza contro la grammatica, 
non contro la poesia; anzi ha garbo.</p>
               <p>Qui pure m'è forza a lasciare un'altra lacuna, benchè dal 1740 in poi florirono de' 
sonettisti insigni, e non pochi; fra' quali il Frugoni, il Salandri e il Cassiani sono degni delle lodi 
maggiori. L'ultimo, ne' pochi sonetti da lui pubblicati, ridusse questo componimento a quadro, e 
forse con assai troppa cura; e per conseguire esattezza pittorica pregiudicò al genio poetico. Di 
nessuno di que' sonetti io ricordomi esattamente. Chi, nel leggere questo volumetto, avesse 
desiderio e opportunità d'ottenerli d'Italia, mi farà cosa grata s'ei li aggiungerà manoscritti a questa 
raccolta, e riempirà la lacuna. Uno de' bei sonetti del Salandri è sul passaggio del console Flaminio 
per le onde del Trasimeno. Uno del Frugoni è sull'esilio di Scipione,e comincia:

<quote rend="block">
                     <lg>
                        <l>Quando il gran Scipio dall'ingrata terra.</l>
                     </lg>
                  </quote>

Uno del Cassiani dipinge mirabilmente il ratto di Proserpina:

<quote rend="block">
                     <lg>
                        <l>Diè un alto strido, gittò i fiori, e volta</l>
                        <l>All'improvvisa mano che la strinse,</l>
                        <l>Tutta in sè per la tema onde fu colta,</l>
                        <l>La Siciliana vergine si strinse, ecc.</l>
                     </lg>
                  </quote>

Aggiungansi i sonetti di Angelo Mazza per <emph>Santa Cecilia</emph>, e di Vincenzo Monti su 
<emph>la morte di Giuda</emph>. Questi due poeti vivono ancora.</p>
            </div2>
            <div2 n="Quirico Rossi">
               <opener>
                  <byline>QUIRICO ROSSI</byline>
                  <argument>
                     <p>Morto intorno al MDCCLX.</p>
                  </argument>
               </opener>
               <lg>
                  <lg>
                     <l>Io nol vedrò; poichè il cangiato aspetto</l>
                     <l>E la vita che sento venir meno,</l>
                     <l>Mi diparte dal dolce aer sereno,</l>
                     <l>Nè mi riserba al sanguinoso obbietto;</l>
                  </lg>
                  <lg>
                     <l>Ma tu, Donna, il vedrai questo diletto</l>
                     <l>Figlio, che stringi vezzeggiando al seno,</l>
                     <l>D'onta, di strazi e d'amarezza pieno,</l>
                     <l>Barbaramente lacerato il petto.</l>
                  </lg>
                  <lg>
                     <l>Ché fia allor, che fia? e qual mai frutto</l>
                     <l>Corrai dall'arbor trionfale? Oh quanto</l>
                     <l>Si prepara per te dolore e lutto!</l>
                  </lg>
                  <lg>
                     <l>Così largo versando amaro pianto</l>
                     <l>II buon vecchio dicea. Con ciglio asciutto</l>
                     <l>Maria si stava ad ascoltarlo intanto.</l>
                  </lg>
               </lg>
               <p>Q. ROSSI. Gesuita; non so di che terra, perchè i frati non hanno patria. Il sonetto è 
davvero profetico, e degno di qualunque poeta. Sino a tutto l'undecimo verso parla Simeone a 
Maria, la quale presenta all'altare Gesù bambino. I tre ultimi versi hanno in sè sì schietta, e sì divina 
e passionata bellezza, che avrebbero potuto guidare la mano di Rafaello a dipingere la 
<title>Rassegnazione della Vergine</title>.</p>
            </div2>
            <div2 n="Onofrio Minzoni">
               <opener>
                  <byline>ONOFRIO MINZONI</byline>
                  <argument>
                     <p>Sonetto scritto verso il MDCCXXX.</p>
                  </argument>
               </opener>
               <lg>
                  <lg>
                     <l>Quando Gesù con l'ultimo lamento</l>
                     <l>Schiuse le tombe e la montagna scosse,</l>
                     <l>Adamo rabbuffato e sonnolento</l>
                     <l>Levò la testa, e sovra i piè rizzosse.</l>
                  </lg>
                  <lg>
                     <l>Le forbide pupille intorno mosse</l>
                     <l>Piene di meraviglia e di spavento;</l>
                     <l>E palpitando addimandò chi fosse</l>
                     <l>Quei che pendeva insanguinato e spento.</l>
                  </lg>
                  <lg>
                     <l>Come lo seppe, alla rugosa fronte,</l>
                     <l>Al crin canuto ed alle guance smorte</l>
                     <l>Con la pentita man fe' danni ed onte:</l>
                  </lg>
                  <lg>
                     <l>Poi volto lagrimoso alla consorte,</l>
                     <l>Ei gridò sì che rimbombonne il monte:</l>
                     <l>Io per te diedi al mio Signor la morte.</l>
                  </lg>
               </lg>
               <p>MINZONI. Ferrarese: seguace (quanto allo stile) del suo concittadino Ariosto; però 
tratta i sonetti, che pur sono lavoro finissimo, a poche e grandi pennellate. Questo <emph>su la 
morte del Redentore</emph> è stimato inarrivabile; ed è più agevole a vederne la bellezza 
apparente che distinguerne le macchie palliate. Rileggasi il sonetto, si giudichi, poi si raffronti il 
proprio giudizio con le seguenti osservazioni: 1<hi rend="sup">o</hi> Non so perchè Adamo, anzi 
che presentarsi in aspetto dignitoso, esca con le chiome bruttamente arruffate; il colorito del terrore 
ha certi confini, oltre a' quali va nell'orrore deforme. 2<hi rend="sup">o</hi> Non è atto di dolore virile, nè 
decente al padre del genere umano, il battersi la guancia e lo scapigliarsi; aggiungi che questi tre 
versi sono tolti di peso dall'Ariosto, ma guasti nella circostanza e finnella frase: canto XII, st. I.

<quote rend="block">
                     <lg>
                        <l>Fatto ch'ebbe alle guance, al petto, a' crini,</l>
                        <l>E agli occhi danno.</l>
                     </lg>
                  </quote>

Vedi quanto più di sobrietà, di rapidità e d'eleganza! Inoltre l'Ariosto parla di Cerere disperata che 
aveva perduto la sua figliuola. 3<hi rend="sup">o</hi> Non è generoso nè degno d'Adamo, nè spira virtù 
quell'imputare alla moglie la colpa di cui esso pure fu complice, e a cui esso, come naturalmente più 
forte, era più in debito di resistere.</p>
            </div2>
            <div2 n="Giuseppe Parini">
               <opener>
                  <byline>GIUSEPPE PARINI</byline>
                  <argument>
                     <p>Morto nel MDCCXCIX.</p>
                  </argument>
               </opener>
               <lg>
                  <lg>
                     <l>Quell'io che già con lungo amaro carme</l>
                     <l>Amor derisi e il suo regno potente,</l>
                     <l>E chiamai dietro me l'Itala gente,</l>
                     <l>Col mio riso maligno, ad ascoltarme,</l>
                  </lg>
                  <lg>
                     <l>Or sento anch'io sotto l'indomite arme,</l>
                     <l>Fra la folla del popolo imminente,</l>
                     <l>Dietro le rote del gran carro lente</l>
                     <l>Dall'offeso tiranno strascinarme.</l>
                  </lg>
                  <lg>
                     <l>Ognuno per veder la infame multa,</l>
                     <l>Corre, urta, grida al suo propinquo: È quei;</l>
                     <l>E il beffator comun beffa ed insulta.</l>
                  </lg>
                  <lg>
                     <l>Io scornato abbassando gli occhi rei,</l>
                     <l>Seguo il mio fato; e il mio nemico esulta.</l>
                     <l>Imparate a deridere gli Dei!</l>
                  </lg>
               </lg>
               <p>PARINI Unico poeta eccellente che in tanti secoli abbiano avuto i Milanesi, bench'ei sia 
nato verso Como in riva al bel lago di Pusiano; ed era figlio di poverissimi contadini. Scrisse una 
lunga satira di nuovo e splendido stile, intitolata il <title>Giorno</title>, nella quale deride gli 
amori svogliati, e le altre scioperate passioni de' patrizi italiani. — Questo sonetto è 
pittoresco a guisa di quei del Cassiani. Nel settimo verso sentesi, per arte d'armonia imitativa, lo 
stridore d'un gran carro tardo a moversi.</p>
            </div2>
            <div2 n="Vittorio Alfieri">
               <opener>
                  <byline>VITTORIO ALFIERI</byline>
                  <argument>
                     <p>Morto nel MDCCCIII.</p>
                  </argument>
               </opener>
               <lg>
                  <lg>
                     <l>O cameretta, che già in te chiudesti</l>
                     <l>Quel grande alla cui fama è angusto il mondo,</l>
                     <l>Quel gentile d'amor mastro profondo</l>
                     <l>Per cui Laura ebbe in terra onor celesti:</l>
                  </lg>
                  <lg>
                     <l>O di pensier soavemente mesti</l>
                     <l>Solitario ricovero giocondo!</l>
                     <l>Di che lagrime amare il petto inondo</l>
                     <l>Nel veder che ora inonorato resti!</l>
                  </lg>
                  <lg>
                     <l>Prezïoso dïaspro, agata ed oro</l>
                     <l>Foran debito fregio, e appena degno</l>
                     <l>Di rivestir el nobile tesoro.</l>
                  </lg>
                  <lg>
                     <l>Ma no; tomba fregiar d'uom ch'ebbe regno</l>
                     <l>Vuolsi, e por gemme ove disdice alloro:</l>
                     <l>Qui basta il nome di quel divo ingegno.</l>
                  </lg>
               </lg>
               <p>ALFIERI. Da Asti. Parecchi de' suoi molti sonetti, benchè abbiano poca musica e certa 
trivialità di voci qua e là, possono ad ogni modo andare del pari co' più lodati in Italia; così pure le 
sue prose: ma il mondo non vuol dare la palma ad uno scrittore se non se in un solo genere; però 
non si fa grande stima che delle tragedie di questo poeta. — Il sonetto parla della casa del 
Petrarca in Arquà presso Padova; e a. me pare in ogni sua parte assai bello. Il primo verso allude al 
sonetto del Petrarca:

<quote rend="block">
                     <lg>
                        <l>O cameretta che già fosti porto.</l>
                     </lg>
                  </quote>
               </p>
            </div2>
            <div2 n="Ugo Foscolo">
               <opener>
                  <byline>UGO FOSCOLO</byline>
                  <argument>
                     <p>Sonetto scritto nel MDCCCII.</p>
                  </argument>
               </opener>
               <lg>
                  <lg>
                     <l>Un di, s'io non andrò sempre fuggendo</l>
                     <l>Di gente in gente, mi vedrai seduto</l>
                     <l>Su la tua pietra, o fratel mio, gemendo</l>
                     <l>Il fior de' tuoi gentili anni caduto:</l>
                  </lg>
                  <lg>
                     <l>La madre or sol, suo di tardo traendo,</l>
                     <l>Parla di me col tuo cenere muto:</l>
                     <l>Ma io deluse a voi le palme tendo;</l>
                     <l>E se da lunge i miei tetti saluto,</l>
                  </lg>
                  <lg>
                     <l>Sento gli avversi Numi, e le secrete</l>
                     <l>Cure che al viver tuo furon tempesta;</l>
                     <l>E prego anch'io nel tuo porto quïete!</l>
                  </lg>
                  <lg>
                     <l>Questo di tanta speme oggi mi resta!</l>
                     <l>Straniere genti, l'ossa mie rendete</l>
                     <l>Allora al petto della madre mesta.</l>
                  </lg>
               </lg>
            </div2>
         </div1>
      </body>
   </text>
</TEI.2>
