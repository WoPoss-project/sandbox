<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania (1699)</title>
      <author>Carlo Ruzini</author>
    </titleStmt>
    <extent>256 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001476</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania (1699).">
<head>Relatione del Congresso di Carloviz e dell'Ambasciata di Vienna 
di Senator Carlo Ruzini Cavalier. </head>
<opener><dateline>1699.19. Decembre. </dateline>
<signed>L. R. 
M. A. di Negri, S. rio. </signed>
<salute>Serenissimo Prencipe!</salute></opener>
<p>Se le memorie de' passati secoli mostrano, quanto sia stata 
gloriosa la cura dell'Augusta Patria nel vegliar sopra il destino 
del Mondo, procurando con la propria, l'altrui libertà 
nell'Equilibro tra le Potenze maggiori d'Europa, è da dirsi, che 
sia fondata sopra la base di ben alti oggetti quella legge, che 
impone l'ubbidienza di riferire il sistema del potere, de' Consigli, 
e degl'interessi de' Prencipi a quelli, che dalla Residenza delle 
Corti ritornano ad inchinare il soglio di Vostra Serenità. Così 
col replicato periodo degl'impieghi rinovandosi gl'esami, viene con 
verità a pratticarsi ciò, che con Idea si disse della bilancia 
politica di quell'Huomo saggio, dove ben spesso, si soleva pesare, e 
riueder le alterationi, ch' in vantaggio, e pregiuditio portasse il 
tempo al Governo di tutti Stati.</p>
<p>Se però importa, che sia diligente il squitinio della Casa 
d'Austria, per le ragioni non solo della sua grandezza; ma per 
quelle di sì lungo, e vario Confine, che circonda i publici 
Dominij, è da stimarsi, ch' importi ancor più l'accostar esatto il 
rifflesso alla Casa Austriaca di Germania. Ha essa, oltr' i motivi 
communi all'altra di Spagna, quello ben particolare, e grave 
d'esser, com' è la Serenissima Republica, argine della 
Christianità contro gl'empiti dell'Ottomana Potenza, che nudrendo 
già pur essa il vasto pensiere della Monarchia universale, e della 
soggettione dopo dell'uno, anco dell'altro Impero, cercò d'estender 
l'arduo dissegno con duplicate Linee in Terra, et in Mare, ma se in 
quella tante sanguinose Guerre dell'Ungheria disputarono il 
Terreno della gloria, e del Dominio ai Barbari; in questo 
l'armi invitte della Patria, facendo scudo alla diffesa di tutti, e 
particolarmente a quella dell'Italia, e della stessa pacifica Sede 
della Religione, han con ampij sacrifitij d'oro, e di sangue hor 
divertito, hor ritardato i colpi d'un smisurato potere.</p>
<p>Parve ch' in altri tempi, regnando con altre massime la ragione di 
Stato, ogn' uno sperasse tanto più durabile la sua calma, quanto 
più girasse il turbine sopra dell'altrui Capo, ma i decreti del 
Cielo volsero insegnar all'età presente nuove, e più generose Idee 
di Consiglio. Punita per ciò, e precipitata da Dio per la seconda 
volta la superbia degl'Infedeli, quando con l'assedio di Vienna 
aspiravano d'inalzarsi all'apice di tutte le speranze, s'aperse il 
campo agl'inviti, et alle congionture della Sacra Lega.</p>
<p>Unite con essa le forze di Cesare, della Polonia, e della 
Serenissima Republica con forma diversa, e più utile di quella 
delle passate Leghe, s'agì separatamente in più parti con lunghi 
sforzi per i particolari, et insieme per i communi vantaggi. Alla 
virtù di molti degl'Eccellentissimi Precessori toccò l'occasione 
di spiegar l'imagine della Guerra, che se ben circondata delle 
vittorie doveva però con appressione fissarsi nell'incertezza del 
suo fine; mentre la Guerra stessa è un Laberinto, dove se la 
volontà de' Prencipi trova aperto l'adito per entrarvi non v'è poi 
se non la mano di Dio, che possa guidarli fuori dell'involuta serie 
di difficili, e non attesi accidenti. Hora gl'humilissimi fogli 
della presente relatione di me Carlo Ruzini Cavalier, dovranno 
esporre l'intiero scioglimento del gruppo, e gl'ultimi destini 
dell'armi, decisi, e coronati dalla benedittione della Pace, d'una 
Pace rara, e tanto dissimile da tutte le passate; mentr' esallando 
tra il splendore de' Trionfi, e de' soggiogati Regni, la grandezza 
della Patria, illustra le memorie del secolo, e quelle del Governo 
di quest' Augusto Senato.</p>
<p>S'offerisce dunque altretanto grande la materia all'attentione, et 
al racconto, quanto che con obligo duplicato m'incombe di rifferire 
congionti agl'affari d'un'intiera Ambasciata nella Corte Cesarea, 
quelli ancora dell'insigne Congresso d'Ungheria; dove esequendo i 
publici sovrani commandi, passai con rasegnatione a sostenere la 
figura, e l'eccedente peso d'Ambasciatore Plenipotentiario per 
Vostra Serenità.</p>
<p>Di questo Congresso crederò, che per esatta memoria de' tempi, e 
dell'occasioni venture, giovi in primo luoco raccoglere ciò, che di 
principale stà sparso ne' Registri, riducendo ad un' estesa, 
et ad un Centro molte Linee, che partono dalla circonferenza d'un 
negotio, qual, dopo haver girato tra varij casi per il corso d'un 
anno intiero, stà anche esposto a moltiplici, e gravi riflessi 
dell'avvenire.</p>
<p>Indi si presenteranno i successi dell'Ambasciata, che, nel corso 
ben lungo di quattr' anni, occorsero varij, et importanti. Così il 
loro ragguaglio formerà unita alla relatione del tempo quella della 
Corte, dove per un lato dovranno comparire i Prencipi, i Ministri, i 
Consigli; i stati; gl'Erarij, e le forze della Potenza Hereditaria 
di Cesare; e per l'altro aparirà quella, se ben diminuita del nome, 
e dell'auttorità di Capo, d'un vasto Corpo con il legame delle 
corrispondenze, che passano non meno tra i moltiplici membri 
dell'Imperio, che nella massa intiera de' Prencipi dell'Europa.</p>
<p>Sono com' i naturali anch' i Corpi degl'Imperij, soggetti in una, o 
nell'altra delle loro età alla violenza d'alcun estremo pericolo; 
non mancando nell'Historie frequenti gl'esempij dei turbini, che ben 
da vicino minacciarono l'ultime rovine a più Stati. La Monarchia 
Ottomana però per esser nel possesso d'haver solo le Guerre per 
elettione, e di ridur in sua gloria, e sicurezza le perpetue 
discordie del Christianesimo, nel corso di quattro secoli, da che si 
traspiantò, et accrebbe in Europa, non conobbe il punto di tali 
contingenze. Ma in fine, Dio per castigo della sua tirranide, e del 
suo fasto, non permise, che fosse sempre esente dalla Legge delle 
humane vicende. Col periodo apunto delle medesime mutando natura 
anco il di lei temperamento, si rese capace della scossa, e della 
crisi, che ha patito.</p>
<p>Con Solimano II, cessato l'empito di quel Torrente, ch' in momenti 
rapiva alla soggettione gl'Imperij, et i Regni intieri; et abbassato 
quel fuoco, che convertiva tutt' in sè stesso, cominciò il Barbaro 
Dominio, dopo l'augumento a conoscere il stato, et indi a provar 
anco i gradi della decadenza, degenerando i costumi dal vigore dei 
principij, e dal rigore dell'antica disciplina. Alzata però sopra 
non solidi fondarnenti la Machina dei disegni di Carà Mustafà 
contro Vienna, e l'Imperio dell'Occidente, non è da stupirsi s'ella 
facilmente rovinasse non solo sopra il di lui Capo, ma nella maggior 
oppressione di tutta la Monarchia de' Musulmani. Contro i suoi 
istituti obligata la medesima di fare la Guerra nel Terreno, e nella 
Casa propria, con più Potenze in una sol volta, e senza l'arbitrio 
negl'altri tempi conservato di prender, e deponer la spada second' 
il suo migliore interesse, poteva sotto una tal Ecclissi 
restar non oscurata; ma estinta la maggior luce della Luna Ottomana.</p>
<p>Mà, o che Dio non voglia sì facili le piene rovine dei gran 
Prencipati, o che gl'altri non conoscano, o ben non si servano di 
quel punto, che sarebbe capace di produrle; o sia anco legge delle 
cose humane, che tutt' il male, qual potrebbe succedere non sempre 
succeda, si sospesero le disgratie nell'atto stesso del maggiore 
declino, e del maggior precipitio, in cui poteva scioglersi, e 
risentir un più grave colpo la mole mostruosa di quell'Imperio. 
Così potrebbe esser arrivato, se il corso prodigioso della fortuna, 
che da per tutto ne' primi anni della Guerra accumulava facili palme 
sopra l'armi Christiane, havesse più lungamente durato, e si 
fossero più lungamente mantenute l'aperte benedittioni del Cielo 
sopra la gloria della sua causa.
Ma dei quindeci anni, ne' quali proseguirono i sforzi della Sacra 
Lega, cinque soli dall'83 all'88 produssero il frutto, e tutte 
quelle conquiste, che poi con fatica si conservarono nell'incerto, e 
non decisivo contrasto dei dieci seguenti. Pareva anzi, che col 
tempo declinasse sempre più il favore della fortuna, e sempre più 
divenissero rari i momenti felici. Continuavano accese le 
distrattioni tra i Prencipi Christiani, et i Turchi, mostravano di 
ricever da ogni Campagna acquisti di corraggio, e di maggior 
disciplina.
Quand' entrai nell'honore dell'Ambasciata, fu all'hora apunto, che 
l'apparenze minacciavano assai il destino dell'armi di Cesare, e di 
tutte le Collegate. Finiti dopo Mehemet IV, gl'otiosi, e brevi regni 
dei due fratelli Solimano, et Acmet, ascendeva in quel tempo il 
Trono con gran fama il Figlio del primo, il presente Sultano 
Mustaffà.
Nè lasciò egli di corrispondervi con segni d'applicatione al 
Governo; di genio alla Guerra; e di generosità nel cercar tra le 
fatiche, e gl'azzardi la gloria degl'Avi, e dell'Imperio, passando 
in Ungheria a guidar gl'esserciti, e la sorte delle Campagne. Nè 
men la fortuna lasciò di prepararle nell'ingresso della Carriera, 
successi atti a rialzar le speranze, et a dilatar l'orgoglio, et il 
cuore in esso; nelle Militie, e ne' Popoli. Il primo tanto le 
riuscì felice per la sorpresa di Lippa; per la morte dei Veterani; 
e per la disfatta di dodeci Reggimenti sù le Porte della 
Transilvania. Il secondo non fu svantaggioso, mentre divertì i 
tentativi contro Temislav, e con disciplina, e strattagema di 
marchie, guadagnati siti opportuni, potè, se non colpire, 
disordinare, e far ritrocedere l'essercito Imperiale. Il terzo poi 
principiò con apparati di molte cose tutte sommamente 
propitie. Con la sorpresa di Tokai, e Kalò spiegato assai ardito il 
Vessillo della Ribellione nell'Ungheria Superiore. Le Truppe 
dell'Imperatore, oltre esser mal rimesse, e mal provedute, divise in 
più parti nell'alt' Ungheria per freno de' sudditi; nella Croatia 
per l'assedio non opportuno di Bhiatz; e nella Transilvania per 
sospetto di forti invasioni contro quella Provintia. Così potè il 
Sultano con gl'arditi movimenti della sua Flotta impadronirsi delle 
Bocche del Tibisco; superarne il passagio; occupar il Posto 
importante di Titul; e sparger apprensioni non solo in 
Petervaradino; ma nelle più inoltrate conquiste di Cesare.</p>
<p>Pareva apunto, ch' il Cielo fosse precorso con i miracoli ad 
annuntiar i più funesti successi, scaturiti con adorabile prodigio 
fonti abbondanti di lacrime visibili dall'Imagine della Beata 
Vergine di Kalò. Trasportata questa alla veneratione di Vienna, et 
a quella della pietà di Leopoldo, e di tutta l'Imperiale Famiglia, 
udij nel tempio di Santo Steffano, con forme publiche di divota 
humiltà ad invocar la destra dell'Onnipotenza in presidio della 
difficile congiontura. Ma se poco dopo, contro tutte le apparenze, e 
le speranze, s'osservarono nello stesso tempio pendenti i più 
insigni Trofei d'un ben grande Trionfo ottenuto nella Battaglia di 
Zenta, non poteron, che di nuovo adorarsi tra voci di gioia 
gl'arcani impenetrabili della Providenza. E la prudenza ancho la 
più attacata all'ordine de' mezi humani, dovè confessare, ch' il 
braccio di Dio era apparso più manifesto, e potente in quest' 
incontro, che in tant' altri precedenti; mentre haveva convertito le 
raggioni del maggior timore, in cause, che produssero il maggiore 
de' Trionfi; se preparò anco la strada all'ultimo decisivo della 
Pace.</p>
<p>Rinontiate però da' Turchi le naturali ostinationi della mente, e 
dell'animo; le superstitioni di abbandonarsi al destino, et i 
scrupoli di non violar la Legge, apersero essi il cuore ai Consigli 
sinceri, e costanti per la Pace. Così dopo, che per due volte 
riuscirono vani i tentativi d'alzar una si grand' opra nel terzo 
esperimento, ella potè rimaner adempita. Fu lungo in Vienna 
nell'anno 88 il soggiorno degl'Ablegati Ottomani; ma fu breve la 
sostanza del negotiato; mentre si arrenò ne' primi passi; e le 
Guerre in sorte mal opportune nell'Europa, ne attraversarono 
facilmente il progresso.</p>
<p>Le premure forti dell'Inghilterra, et Ollanda per liberar le forze 
di Cesare dall'Ungheria, con la mano di più Ministri, e con 
sofficienti  speranze nel 91, ne ritesserono il filo 
appresso la Porta. Ma, o la morte del Visir Chiuperli nella Giornata 
di Salankemen, o ha forza dell'Estere suggestioni, e lusinghe 
servirono anco all'hora a deluder i sforzi, et a far abortir i 
disegni. Dai decreti del Cielo era riservata all'anno presente la 
gloria di farli veder coronati, e finiti; mentre può dirsi, che non 
una; ma più cause si sian congionte a produr efficace, e propitio 
l'influsso sopra la sorte d'un tanto negotio.</p>
<p>Se ben oltre tutte le memorie et esempij sia stata insigne la 
Vittoria di Zenta, periti più di venti quattro mille Musulmani, et 
il fiore della Militia; il maggior numero degl'Uffitiali, et i 
migliori nell'esperienza; la persona stessa del Visir con l'aperta, 
e vergognosa fuga del medesimo orgoglioso Sultano, tutto con l'opra 
di due sole hore, et a prezzo di meno di due mille soldati perdoti; 
ad ogni modo forse nè men un tanto colpo haverebbe mosso, se fosse 
stato solo. Ma l'impressione accrebbe di forza con l'unione d'altr' 
emergenze in quelle congionture apunto maturate. E furono la Pace di 
Christianità con disimpegno delle forze di Cesare, e degl'aiuti 
dell'Imperio. La successione del Sassone il Trono della Polonia con 
genio alla Guerra, e con mezi proprij per sostenerla. La fama dei 
validi apparecelli di Mare del Czar di Moscovia, in ordine alla 
recente Lega contratta con l'Imperatore, e con Vostra Serenità 
segnata dal Ministro di Vostre Eccellenze in Vienna, doppo haverla 
per lunghi mesi eccitata, e promossa. Deve però confessarsi, ch' a 
tali circostanze habbia dato molto di peso, et attività l'altra 
d'essersi mutate le Ruote del Ministero Ottomano, con l'esser 
successo all'auttorità della suprema Carica, il presente Visir 
Chiuperli, inclinato alla massima della Pace, come lo era il 
fratello, e capace di sostenerla col credito, et adherenze estese 
della sua Casa sola cospicua tra l'ingnobile multitudine di quella 
vile, e schiava Natione.</p>
<p>Così nel Mese di Gennaro del 98 un Divano formato del Visir; Kam 
de' Tartari; Mufftì; Aga de' Gianizzari; due Cadileschieri; Reis 
Effendi, agregatosi pure l'all'hora Interprete Maurocordato, risolse 
d'udire l'insinuationi di Mylord Paget Ambasciatore Inglese, e 
formarne sopra le stesse progetti, e fondamenti di Pace. Con lungo 
giro di tempo passati i medesimi prima in Inghilterra; indi gionsero 
alla Corte Cesarea, et a quest' Eccellentissimo Senato. Concedevano 
Turchi, l'<foreign lang="lat">Uti possidetis</foreign>; ma lo ristringevano poi 
all'Imperatore con pretese per la Transilvania, e per la demolitione 
d'importanti Piazze. S'unì al senso di Cesare quello della 
Serenissima Republica nel non rigettar la Pace; e nell'ammetterla 
coll'<foreign lang="lat">Uti possidetis</foreign> intiero. Destinato il Ministro di Vostre 
Eccellenze a trattare con i Cesarei, si frequentarono le Conferenze, 
et il Conte Chinschi ne scrisse al Paget le communi rissolutioni. 
Non parendo a Turchi bastante la forza d'una lettera, richiesero 
dichiaratione più auttentica; onde si stabilì di formar un 
Instrumento solenne di Preliminare, firmato sotto li 
23 Giugno 98 con espresse Plenipotenze dal Chinschi per 
Cesare; da me per Vostra Serenità; dopo, che l'intiero di 
quell'espressioni fu dall'Eccellentissimo Senato riveduto, et 
approvato. Antecedentemente sia con lettere di 19 Aprile, riferendo 
la prima Conferenza tenuta appresso il Chinschi, potei preveder 
all'hora ciò, che doppo il corso de' mesi, nell'ultime decisioni del 
negotio è apunto accaduto.
Dissi, che mi pareva scuoprir il Ministero Cesareo 
inclinato a far sperar a Turchi, quando si verrà al Fatto de' 
maneggi, l'assenso d'alcune demolitioni, e di varie facilità, per 
conseguire il bene della Pace. Poi per il publico interesse, 
aggiunsi i miei dubij, e sopra d'essi eccitai le risposte de' 
Cesarei; mentre l'offerte de' Turchi di concluder la Pace con la 
Serenissima Republica sott' il fondamento dell'<foreign lang="lat">Uti possidetis</foreign>, 
mi parvero oscure, e capaci d'artifitio, e d'interpretatione, quando 
si presentasse il caso di spiegar la loro intelligenza; tanto più, 
che il Visir, nella sua lettera al Brittanico, diceva, che l'<foreign lang="lat">Uti 
possidetis</foreign>, in senso stretto, era contrario al decoro 
dell'Imperio. Se ben però tutti professassero la dichiaratione 
espressiva, e sincera quanto bisognava, ad ogni modo con rifflesso 
speciale alla possibile maggior cautela de' publici riguardi 
insinuai, et ottenni, che s'aggiongessero le clausule di doversi 
concedere l'<foreign lang="lat">Uti possidetis</foreign>, senz' eccettione, limitatione, o 
riserva; come lo rasegnai nel seguente dispaccio de' 26 Aprile. ma 
se ne' Turchi domina sempre la violenza, e la mala fede, qual' 
impegno può trovar asilo di sicurezza per diffendersi dalle loro 
infrattioni?</p>
<p>La Giustitia, et il debito della Lega fece pensar nel modo, che si 
potè migliore ai due Collegati di Polonia, e Moscovia. Questo non 
era nominato dal progetto de' Turchi, e furono astretti a 
comprenderlo. Per l'altro negavano l'assenso all'<foreign lang="lat">Uti 
possidetis</foreign>; e finalmente fu concesso, e dichiarito per ambi 
d'ammetterli al Congresso; trattar sopra la base del Preliminare, se 
ben da essi non accettato, nè sottoscritto.</p>
<p>La distanza de' luochi; la mancanza de' loro Ministri alla 
Corte; la premura di sollecitar le risposte alla Porta, acciò il 
tempo non raffredasse il calor dell'inclinatione, e la gelosia, che 
venendosi a maneggi sopra di ciò con que' Prencipi, essi lo 
trattenessero, et intorbidassero con difficoltà per i spiriti, ch' 
ostentavano di Guerra, furono ragioni, che persuasero il Ministero 
Cesareo di poter, senza colpa, sorpassar la puntualità dell'ordine, 
mandando l'Instrumento con le firme sole per Cesare, e per Vostra 
Serenità.</p>
<p>Eran molt' anni, che l'Inghilterra, et Ollanda, stimolata dal 
bisogno delle sue Guerre, s'era ingerita con forti Ufficij alla 
Porta, per procurar la Pace alla Sacra Lega, e disimpegnar 
l'Imperatore dall'Ungheria. Ammise l'Imperatore gl'Ufficij; poi 
dichiarì ammessa la positiva Mediatione; nè potè concorrervi la 
Serenissima Republica per non haver ancor riconosciuto per Rè, chi 
portava quella Corona. Ma maturata dal tempo, e dalla prudenza la 
risolutione, cessò l'obietto, e con lettere al Brittanico, et a 
Stati Generali, si ringratiò l'opra gia impiegata da' loro 
Ministri, e con segni di gradimento si cercò d'eccitarne efficace 
la continuatione. Gettata dunque, col fondamento del Preliminare, e 
con la Mediatione introdotta, la base al Congresso, si pensò a 
sollecitarne l'unione. Scorso l'estate fra il giro de' necessarij 
concetti; nell'Autuno, e nel mese d'Ottobre aprissi il Congresso, 
che durò quasi per quattro mesi. Si voleva ridurlo nel commodo 
d'alcuna Città; ma, scrupulosi del decoro, non vollero gl'Ottomani 
tenerlo, che sul margine delle reciproche frontiere. Onde publicata 
la neutralità in Campagna aperta a Carlovitz nel Sirmio, sopra le 
Rive del Danubio, in siti deserti, e distrutti, si stesero 
gl'accampamenti. Quello degl'Alleati dalla parte di Petervaradino; 
quello de' Turchi distante quasi una mez' hora verso di Belgrado; e 
nel mezo vi si pose l'altro d'ambi i Mediatori; disposto in ogn' uno 
per honore, e per sicurezza, equal numero di Guardie consistenti in 
un Reggimento de' Cavalli, et in seicento Fanti. Credo però di 
rasegnar all'occhio l'imagine dell'aggionto disegno publicato da' 
Cesarei, in cui vedendosi non solo la positura de' Campi; ma anco la 
Casa delle Conferenze, et il modo delle sessioni, la distintione 
servirà alla maggiore notitia, et all'esata memoria d'un sì 
celebre Teatro, che spiega i primi Trionfi della Christianità 
contro la Potenza, et orgoglio del suo naturale nemico.</p>
<p>Fù certamente oggetto d'ammiratione al mondo, come sarà caso di 
rara memoria nell'Istorie, il veder i Turchi capaci di soggettar i 
loro maneggi al methodo, all'ugualianza, et alla lentezza di 
tali formalità, avezzi sempre di dar all'altrui suppliche le Paci 
nella Corte propria, o dentro i loro eserciti con breve, e risoluto 
negotio. Il luoco però, la stagione, l'incomodo di tenersi in rasa 
Campagna sotto le Tende, o sotto mal difesi Coperti di Legno; la 
difficoltà di proveder i mantenimenti, causarono, che non potesse, 
nè meno là, esser molto lungo il suo corso. Si posero le prime 
pietre al Trattato presentando ogn' Alleato i suoi progetti, ma 
negarono i Turchi di riceverli, per non impegnarsi nell'obligo di 
risposte, e nel lungo giro delle scritture. Vollero l'uso solo della 
voce, non però per il mezo de' Mediatori; ma tra le parti 
interessate, riducendosi al dibattimento de' discorsi, e di ben 
lunghe Conferenze con l'assistenza de' Mediatori stessi. Methodo, 
che fu promosso da questi; improvisamente, e senza partecipatione 
secondato da' Cesarei; e per necessità, se ben con aperte 
ripugnanze seguito dagl'altri. Tra i quattro Alleati Imperatore, 
Republica, Polonia, e Moscovia, non apparvero nell'ingresso de' 
maneggi concordi le volonta, e gl'interessi d'ogn' uno; mentre, 
quanto nell'esteriore pareva unito Cesare alla Serenissima 
Republica; altretanto spiccavano diverse le misure degl'altri due 
Collegati. Non sottoscritto, non ammesso da essi il Preliminare, non 
accettata la mediatione, con voci di Guerra, e con altre dimande per 
la Pace, parevano comparsi al Congresso più per impedire, che per 
avanzare la sua conclusione.</p>
<p>Havendo anco tentato l'Ambasciator di Polonia d'espedire un suo 
Domestico al Campo del Visir, sotto titolo di comprar Cavalli; ma 
con lettere secrete al Kam de' Tartari, tutto serviva a moltiplicar 
l'ombre di quali fossero le mire, et i desiderij di quella 
Republica. Nacque così ne' Mediatori, e ne' Cesarei il pensiere 
d'inserir fra i Capitoli, per la politia del Congresso, quei due, 
che servivano alla direttione del negotio, stimati da essi 
egualmente giusti, che necessarij. Intendevano con l'uno, di por 
freno alla mala fede, et inconstanza di Turchi, acciò non potessero 
mutar quello, che, dopo le discussioni, fosse stato reciprocamente 
stabilito. E con l'altro miravano pure a moderar i disegni della 
Polonia, e Moscovia, acciò non si sacrificassero i maggiori 
interessi dei due Collegati, che havevan fatto la Guerra, alla 
fantasia degl'altri due, che non l'havevan fatta, e che sopra non 
sicure speranze promettevano di principiarla all'hora. Di tutto ciò 
fu occulto il concerto, fra i predetti Mediatori, e Cesarei.</p>
<p>Mandarono poi questi ad ogn' uno degl'Alleati la Carta già 
da essi firmata, che, con modo strano, nominava il consenso di 
tutti, senza haverlo nè richiesto, nè ottenuto. Volevan ritirarsi 
il Moscovita, e Polacco; ma detto, che con tal methodo eran 
assolutamente per progredir gl'Imperiali, ambi due s'acquietarono, 
quantunque si vedessero minacciati da quelle regole. E queste furono 
stabilite, perchè servissero di solo avviso, et avvertenza a quelle 
due Nationi, che non bastarebbero le loro difficolta a far 
impedimento alla Pace, non perchè fossero per altro necessarie, e 
che senza d'esse non potesse esser permesso d'esequire, quanto dalle 
medesime si prescriveva, quando in tutt' i Congressi vien osservata 
la stessa prattica; se ben, antecedentemente, non vengono formati 
articoli, che la commandino.</p>
<p>Quantunque però non fosse in quel tempo scoperto ad un tal 
pericolo il publico interesse, ad ogni modo, per ragion di cautela, 
ricusata la sottoscrittione del foglio, produssi <foreign lang="lat">immediate</foreign>, e 
non intermisi le oppositioni. Col dispaccio d'8 Novembre le dissi 
intimate al Secretario Imperiale, col sequente del 15, le espressi 
rinforzate con gl'Ambasciatori Cesarei, e replicate a Vienna, con 
occasione di lettere particolari al Conte Chinschi, in testinionio 
del dissenso; acciò per li riguardi della Serenissima Republica 
corressero eccettioni, e misure diverse da quelle, che s'erano 
stabilite per gl'altri due Alleati. L'autorità, e la prudenza del 
publico commando, nelle risposte, non m'ingionse di più, che 
d'operare col tenor delle stesse rimostranze, che già havevo 
principiato; onde, continuate le diligenze, non riuscirono inutili. 
S'il destino volle esequito per la Republica l'articolo di 
comprender nella Pace quelli rimanessero ultimi a determinarsi, non 
fu svantaggioso, che ne fosse precorso l'impegno. Il sospender poi 
la conclusione de' Trattati, e la consegna dell'Instrumento, fu 
pratticato da' Cesarei per quanto maggior tempo crederon essi 
permesso dalle congionture.</p>
<p>Tali premesse però m'eccitarono a que' varij riflessi, che 
spiccano sin nello stesso dispaccio degl'8 Novembre. Considerando 
le varie cause, per le quali poteva dubitarsi non lunga la 
negotiatione del Congresso, osai spiegar efficaci motivi; perchè 
nella previsione di tutt' i casi la publica ossequiata prudenza 
disponesse le massime, le risolutioni, et i ripieghi, che ad ogn' 
uno de' medesimi potessero meglio convenire.</p>
<p>Indi aperto l'adito ai maneggi, furono gl'Imperiali i primi ad 
entrarvi con quattro Conferenze, che tennero in quattro successive 
giornate, nelle quali principiata a manifestarsi l'insidia de' 
Turchi nella pretesa d'alterar in alcuna parte il Preliminare, 
riuscì acceso il contrasto per convincere la loro mala fede. Nella 
quarta Sessione già era sul procinto di rompersi il negotio, quando 
l'insistenza ne' Mediatori, et il desiderio ne' Cesarei di 
sollecitar il fine dell'opra, li fece in un momento piegare dove 
havevano usato tanta resistenza.</p>
<p>Perciò, o tenendo ample le facoltà, o con alcuna libertà 
interpretandole, contro i loro stessi pensieri, co' quali entrarono 
in quell'ultimo discorso, ne uscirono col principal aggiustamento 
de' Confini cedendo molto Paese, e distruggendo molti luochi, che 
circondavano da vicino la Piazza di Temisvar, e custodivano anco le 
Frontiere della Croatia, e della Bossina. Se ben la diversità delle 
circostanze spogliasse di forza un tal' esempio; ad ogni modo dal 
medesimo restarono i Turchi più armati di coraggio, e di false 
ragioni, per immitarlo anco nei negotiati degl'altri.</p>
<p>Posposti però il Polacco, et il Moscovita con loro spiacere, 
<foreign lang="lat">immediate</foreign> subentrò il Ministro di Vostre Eccellenze al 
maneggio; ma con la costanza, e vigore di tre pur successive 
Sessioni co' Turchi, non vi fu modo di mantener inviolata la fede al 
debito del Preliminare, come gl'humilissimi dispacci d'all'hora 
esattamente lo esposero. Si magnificava da' Turchi la puntualità 
della di lui osservanza, nel tempo stesso, ch' impegnavano tutto lo 
spirito in distruggerla. Pretesero, et han voluto con tutti 
sostenere, che le Clausule aggionte di parlar nel Congresso di 
demolitioni, et evacuationi, fossero esse d'obbligatione, et in loro 
solo vantaggio. Passava ciò sotto titolo di raddolcimento, e 
sodisfattione all'Imperio, in lieve compenso di tante perdite, che 
dovevano ratificarsi con la Pace. Oltre l'oggetto publico d'ottener 
alcuna convenienza, con cui appresso i Popoli si potesse meglio 
colorire l'aspetto d'un infelice Pace, si stimò, che vi concorresse 
il particolare degl'Ambasciatori Ottomani, e specialmente del 
Cordato, per render gloriosa la loro condotta alla Porta, sperando 
l'ultimo premij, et ingrandimenti dall'applauso d'un tal negotiato.</p>
<p>Così uscirono le dimande per evacuar Lepanto, demolir Prevesa, et 
il Castello di Rumelia. Si spiegarono pretese di pensione per la 
Morea, e di Porto nella medesima. Opposto però validamente l'ardire 
di tali pensieri, mi riuscì, doppo non breve insistenza, di vederli 
abbbandonati. Indi fu essibita libera la rinontia dell'intiero 
Regno; ma con negar all'Istmo il Confine de' Monti, che si dicevano 
situati fuori della Morea, e non occupati con vero, e sicuro 
possesso dall'armi publiche. Coll'esempio d'un ordine rigoroso, 
mantenuto pur co' Cesarei, per cui non volevano Turchi passar 
all'esame del secondo punto, se non dopo haver concluso il primo, 
ostinatamente ricusarono di parlar della Dalmatia, se gl'antecedenti 
articoli della Morea, e della Terra Ferma non venivano prima 
accordati. Durò vivo, e replicato l'uso di tutte le più evidenti 
ragioni, per mostrar, ch' i loro progetti ferivano il sacro impegno 
del Preliminare. Indi tentai ogni mezo, perchè l'ordine si mutasse, 
acciò se ben pendessero sotto l'esame le difficoltà degl'altri 
stati, si piegasse l'occhio, et il discorso anco in quelli della 
Dalmatia. Si interessarono i Mediatori, e s'adoprarono i Cesarei;
ma circondato dal mal genio, dall'ostinatione, e dall'insidia 
l'animo de' Turchi; non fu penetrabile. Trovato perciò insuperabile 
l'intoppo, impossibile il progresso, si dovè fermar le Conferenze. 
e n'espedij a Vostra Serenità gl'avvisi col dispaccio di 25 
Novembre, per ricevere quell'ulteriori istruttioni, e facoltà, che 
la publica, prudenza trovasse opportuno d'impartirmi almeno sopra i 
casi particolari delle difficoltà introdotte per Lepanto, Prevesa, 
Castello di Rumelia, e Monti della Morea. Con l'istessa occasione 
esposi i pericoli della angustia del tempo, quando i Cesarei 
m'havevano protestato, che non avanzarebbe campo per una seconda 
ispeditione, e che, nel Mese di Dicembre doveva o scioglersi, o 
concludersi il negotio. Così si presentava il rischio, o d'un 
improvisa separatione del Congresso, o d'un nuovo, e fatal intoppo 
al corso del maneggio, quando col ritorno del Corriere non mi 
trovassi habilitato a proseguirlo; e perciò con senso d'humilissimo 
zelo, dovei esprimere, ch' adempite quelle parti di puntualità, di 
precisione, e d'attentione, ch' incombevano ad un Ministro, non mi 
restarebbe poi, ch' il debito, d'un intiera ubbidienza.</p>
<p>In tanto insistei validamente co' Cesarei, acciò sospendessero il 
progresso del loro Trattato, quantunque il più importante nella 
materia de' loro Confini, fosse già sin nelle prime Sessioni 
concertato. Come però essi trovarono non pratticabile un intiero 
silentio, et una total sospensione, che supponevano non poter 
concedersi da' Turchi, così promisero, et eseguirono varij ritardi; 
discorsi gradatamente gl'altri articoli; protratta la loro 
definitione, et espedito il Conte Marsili in Vienna, per 
rappresentar il stato delle cose, per giustificar alcuni loro 
arbitrij, ch' alla Corte non parevano approvati, e nello stesso 
tempo per dar spatio sofficiente, acciò arrivassero le publiche 
commissioni, attese da tutti con la maggior impatienza.</p>
<p>Indi anco gl'altri due Collegati entrarono nella sfera della 
negotiatione, e vi comparvero i loro maneggi con aspetti cambiati, e 
molto diversi da quelli, che si presentarono negl'esordij del 
Congresso.</p>
<p>Con la sorpresa d'Elbingen occupata da Brandemburg, posta la 
Polonia in pericolo d'una Guerra vicina, e quasi nella gelosia delle 
forze, e degl'occulti disegni del proprio Rè, abbassò un tal 
accidente le mire, che prima havevano, o di continuar con l'armi, o 
di non deporle senza insigni vantaggi. La demolitione di Caminietz, 
essendo già stata l'antica e spontanea offerta della Porta, hora 
restò migliorata con la Cessione della Piazza nel suo presente 
stato. Venne tale facilità anco promossa dall'altra, reciprocamente 
accordata dall'Ambasciatore, d'evacuare tutt' i luoghi della 
Moldavia: onde sopra tali fondamenti, con breve giro di sessioni 
istrutto lui da più gradi di facilita, potè, ridur al fine il 
proprio Trattato. Veduta la Polonia risolta alla Pace, credè il 
Moscovita di dover stabilire pur il suo accordo, se non con quel 
modo, che bramava con quello, che le fu dalla congiontura permesso. 
Fissi pur seco i Turchi nell'assunto di cogler profitti, pretesero 
le demolitioni dei quattro Forti al Boristene. Lui non potendo 
concluder la Pace con mantenerli, nè volendo abbracciarla con 
distruggerli, valendosi pur esso del pieno del suo potere, entrò 
nel ripiego di segnar l'Armistitio per due anni, riservando di 
sciegler dentro tal spatio il tempo di trattar in alcuna parte una 
positiva Pace, o una più lunga Tregua.</p>
<p>Mentre durava il periodo di tali negotiati, si consumò quello del 
viaggio del Marsili ritornato al campo, e nello stesso tempo ai 28 
Decembre gionse pure l'Espresso con le venerate Ducali dei 17 
responsive al dispaccio del 25 Nouembre. Sciolsero quelle 
nuovamente le lingue, aprendo l'adito ad altre Conferenze; ma come 
le facolta date facilitavano l'aggiustamento sopra le due pretese di 
Lepanto, e della Prevesa, così per importanti ragioni non essendosi 
il publico rifferito commando esteso sopra l'altre due dei Monti 
della Morea, e Castello di Rumelia, il maneggio aretrò in nuovo 
scoglio; mentre Turchi si mantenero fermi nel non voler parlar della 
Dalmatia, se prima il rimanente della Morea, e della Terra Ferma, 
non restava composto. Così; quando dopo l'antecedenti 
dilationi tanto si restringeva il tempo, quando crescevano le 
proteste de' Turchi, e degl'altri per il prossimo fine del 
Congresso; quando dal Cordato uscivano certe voci d'alterar, e 
peggiorar i primi progetti per la Republica, se molto si differisse 
a riceverli; quando si vedevano quasi terminati da tutti gl'Alleati 
i proprij interessi, restava ancora tra le spine dei stessi 
principij, con grave discapito d'esser l'ultimo a perfettionarsi il 
publico negotio.
Se ben tante, e tanto sfavorevoli fossero le circonstanze ad ogni 
modo non potè risolversi il Consiglio, che dimandava la 
congiontura; ma fu necessaria un'altra espeditione a Vostra 
Serenità, per espor l'operato, il nuovo impuntamento dell'affare, e 
per haver la publica maggior volontà sopra i punti insuperabili de' 
Monti, e del Castello, sempre però col dubio, ch' il tempo servisse 
ad evitar il danno delle spesso temute, e considerate consequenze.
Sin però, ch' una tal speditione faceva il suo corso, fu forza, che 
si verificassero le mal propitie congetture. Non mancarono da per 
tutto le più assidue, et attente diligenze per divertirle. 
Impenetrabili però i cuori, et invincibili le massime d'ogni parte, 
si ricusò di declinare dalle misure prefisse. I Turchi dimandarono 
una Conferenza unita co' Cesarei, e con me, nella quale, dopo 
havermi chiesto positive risolutioni sopra i Monti, et il Castello, 
nè havendole potuto ottenere, come le bramavano, prescrissero un 
termine di cinque giorni a deliberare, dopo cui volevano assicurarsi 
qual fine, e qual sorte dovessero havere gl'universali negotiati. 
Spirò il termine, nè potè il Ministro di Vostre Eccellenze 
avanzarsi a di più. Riunita perciò una Conferenza solo tra i 
Turchi, et i Cesarei, ella terminò con aligar questi in scritto, 
all'impegno di sottoscrivere il loro Istrumento dopo quindeci 
giorni. Essi dissero, che riuscì necessario l'assenso, per 
trattener i Turchi almen per questo tempo, quando per altro 
professando d'essere con gelosia dell'altrui sincerità, 
minacciavano di partire col rompere ogni maneggio. Quì mi trovo in 
debito d'esporre ciò, ch' apunto all'hora apertamente si 
manifestò, e fu l'ingiusta gelosia universalmente invalsa, che la 
Condotta della Serenissima Republica fosse ripiena di Misterio, e 
che hor sotto l'uno, hor sotto l'altro motivo studiasse differir la 
Pace prolongare la Guerra, e tenervi, com' a forza, involto 
l'Imperatore. Varie circostanze, che s'unirono nello stesso tempo, 
assai ne dilatarono l'ombre.</p>
<p>Si volle interpretar in mala parte il tardo ritorno de 
Corriere spedito per la via molto più breve di Croatia, aperta 
espressamente da' Cesarei con l'oggetto della maggior sollecitudine. 
Si considerò con diffidenza (come lo disse apertamente 
all'Eccellente Signor Ambasciator in Vienna il Conte Chinschi, e lo 
scrisse pure a me) la riserva di non communicar a Cesare le maggiori 
commissioni, che mi s'impartivano, quando altre volte s'era 
depositato nel di lui petto il publico interesse. E produsse effetto 
contrario al disegno l'arrivo incognito al Campo del sussequente 
Corriere con le Ducali 22 Decembre; mentre, prima d'arrivarvi, 
essendo stato riconosciuto nel passaggio di Petervaradino, 
l'insolito di tal maniera servì a radicar più negl'animi 
sospettosi de' Tedeschi quei sentimenti, che non poterono facilmente 
distruggersi. O fosse arte, o vera opinione come pareva, anch' i 
Turchi in una Conferenza publicamente dissero, che li oggetti della 
Republica tendevano alla Guerra, non alla Pace, et a giudicar con le 
sue, le massime dell'Imperatore, come lo asseriva alla Porta anco 
l'Ambasciator di Francia. Andavano così serpendo i falsi supposti, 
tanto più quanto, che molti non volevano ben considerar quelle 
giuste ragioni, per le quali la publica saggia Condotta andava 
sostenendo il maneggio, e la maggior conservatione, e sicurezza de' 
proprij gloriosi acquisti. Venivano anzi le pretese de' Turchi 
stimate non tant' importanti, che per esse, dopo l'esempio delle 
cessioni di Cesare, dovesse la Serenissima Republica sospendere, et 
esporre il suo negotio ai visibili danni del tempo, e d'un eccedente 
dilatione. Tutto veniva incontrato dal Ministro di Vostre 
Eccellenze, con ampij, et efficaci riflessi, mostrando il valore, le 
consequenze d'ogni cosa, e sincerando le publiche intentioni, ma 
quando le menti sono occupate, o dalle massime, o dai sospetti, 
difficilmente trovan adito per penetrarvi la verità, e la ragione.</p>
<p>In tanto poterono al fine scuoprirsi anco i progetti della 
Dalmatia. Se ben però frequentemente havevano i Turchi essibito per 
essa tutte le facilita, vi si trovarono le delusioni, e per 
honestarle, divisero la Dalmatia dall'Albania, facendo, che la prima 
arivasse solo sin alla Narenta. Abbozzarono due Capitoli di quà, e 
di là dal Fiume; ma l'uno copertamente insidioso, l'altro 
scopertamente pregiuditiale. Il primo sotto termini generali, et 
oscuri rimetteva tutto alla decisione violente de' Commissarij, et 
il secondo proteggeva ampiamente i Ragusei, volendo communicati i 
loro distretti con gl'Ottomani. Se ben opponessi tutt' il 
vigore delle ragioni per far conoscere il sommo dell'ingiustitia, e 
l'alteratione delle promesse, ad ogni modo non poterono esse 
nell'intiero restar mantenute.</p>
<p>Nella parte di là dalla Narenta riuscì di conseguir la 
concessione di Risano, se ben da principio fosse negato. Ma così 
non riuscirono felici i vivi impegni del discorso, e della ragione 
per opponer i disegni de' Ragusei, e consernar il Paese, che passa 
in fronte del loro Stato. Il trovarmi senza modo di piegare in alcun 
ripiego, impedì forse di coglere alcuno di que' vantaggi, che 
potevan nascere dal calor del maneggio, e da que' momenti, che tal 
volta s'incontrano felici nei negotij; ma che spariscono, nè più 
si ritrovano se sono negletti. L'essersi poi manifestate troppo 
concordi sopra tal punto l'intentioni de' Cesarei a quelle de' 
Turchi, servì a render le pretese di questi troppo ostinate, et 
invincibili. Se ben non corrano adesso quei vicini, e maggiori 
oggetti d'interesse, che potevano dalla Corte Cesarea haversi verso 
i Ragusei, quand' era occupato Belgrado; ad ogni modo havrà bastato 
a persuadere un tanto, e ben forte impegno la riputatione del 
Patrocinio publicamente accordato a quella Natione, e mantenuto con 
l'assidua permanenza d'un Ministro Imperiale in Ragusi, dopo, che 
con l'esborso di 500 Ongari all'anno, si ripose che nel tempo 
dell'acquisto di Buda all'antica dipendenza, che nei passati secoli 
soleva prestare al Rè d'Ungheria. L'Idea ancora de' tempi, e de' 
disegni venturi, unita a qualche senso di delicata memoria, per 
gl'uffitij già passati appresso Vostra Serenità in sollievo di 
que' Popoli, sarà concorsa a promovere nell'occasione della Pace, 
un colpo, che se è degno del riflesso presente, meriterà 
nell'avvenire con la stessa proportion e la riserva delle mire, et 
il studio delle congionture per il publico decoro, et interesse.</p>
<p>Nella parte poi di quà dalla Narenta, ch' è la più importante 
nei Stati, nei Popoli, nelle Piazze, e nelle Rendite, sortì 
all'efficaci diligenze, che v'impiegai il divertir molti di que' 
maggiori pregiuditij, che tentava introdur l'insidia di quel 
Capitolo generale esteso dal Cordato, e rasegnato alla publica 
rifferita notitia con i dispacci de' 17 e 20 Gennaro. Esso 
mirava si può dir di levar tutto a Vostra Serenità, col lasciar 
tutto all'Opra de' Commissarij, sotto termini pericolosi, et oscuri. 
Appariva scoperto l'oggetto de' Turchi d'internarsi nel Paese dietro 
le Piazze, occuparlo sotto fallaci pretesti, interseccar i publici 
dominij, e gionger al Mare. Professando non conoscer Verlicca, 
Duare, nè Vergoratz. Dicevano voler Primorgie, e Marasca. 
Pretendevano Gabella. Divisando di ritenere le Rive della Narenta 
opposte a Ciclut, pensavano poi fabricarvi una Fortezza per il Gran 
Signore. Vedendo, che nell'ingombro malitioso del predetto Capitolo, 
stavano nascosti i semi di così gravi discapiti, se ben fosse 
un'impresa assai ardua l'obligar Maurocordato a variare ciò, che 
haveva una volta scritto; ad ogni modo la tentai con esito non 
sfavorevole. Persuasi prima con separati discorsi i Cesarei, et i 
Mediatori dell'inganno de' Nemici, e della giustitia delle publiche 
tropp' offese ragioni; In un'altra universale Conferenza tenuta co' 
Turchi mi sortì d'accreditar la propositione, che suggerij.</p>
<p>Era questa di formar una Linea, e separar con essa la parte, che 
senza controversia doveva <foreign lang="lat">immediate</foreign> restar certa alla 
Serenissima Republica, dall'altra, che doveva esser riservata alla 
visione, et accordo de' Commissarij. Come riusciva impossibile anco 
per la prattica di quello s'osservava con Cesare il stabilir tutt' i 
Confini al Congresso, così se non potevo aspirar al intiero del 
bene, cercai di por almeno, fuor della disputa, e del rischio de' 
Commissarij, quella magior portione d'acquisti, che fosse la più 
essentiale. Di tal modo nel progettar i siti, che dovevano formar la 
linea, proposi prima la serie de' Monti. Questa non ricevuta vi 
sostiuij l'altra di tutt' i Posti avanzati. ma protestando i Turchi 
di non conoscerli per esser luochi ignobili, e spesso o abbandonati, 
o mantenuti secondo l'occorrenze dell'armi, dovei ridurmi all'ordine 
delle Piazze, tra le quali in fine potei vincere, che fossero 
numerate quelle tre di Verlicca, Duare, e Vergoratz, che da 
principio volevano Turchi ignorare. Se però in quella Conferenza 
non si conseguirono sopra di ciò gl'ultimi assensi; s'avanzarono 
però tanto le buone dispositioni, che bastorono per ottener pochi 
giorni dopo il ritiro del Primo Capitolo, la specificatione delle 
Piazze sin' a Gabella; dichiarando cesso tutt' il Paese, ch' è 
dietro le medesime sino al Mare. Forma, ch' incontrò nella publica 
ossequiata approbatione. Restava poi di dar anco in faccia delle 
Piazze stesse la maggior possibile estesa di Confine, et haverei con 
tutt' attentione procurato anco questo vantaggio; ma non trovandomi 
permesso di sciegler, e stabilir alcun ripiego, quand' anzi 
con replicati commandi ero incaricato di sostenere quell' ultima 
circostanza, che non si ponessero in dubio li possessi formati dal 
godimento de' Terreni, e dall'uso delle Guardie; i Mediatori, i 
Turchi, et i Cesarei arbitrarono loro con oggetti occulti 
l'espressioni, et i concerti tra que' pregiuditij, che si provano 
nella fronte, e nei fianchi della segnata Linea.</p>
<p>Per tutte dunque le difficolta dell'una, e dell'altra parte della 
Narenta, mi si rese necessaria un'altra speditione a Vostra 
Serenità, se ben tarda, e conosciuta fuor di misura per haver le 
risposte avanti il giorno vicino dell'altrui conclusioni. Ritentai 
tutt' i mezi, e le ragioni per divertirle, o per differirle con 
alcuna maggior proroga; ma crescendo i disaggi, e le penurie della 
stagione, e del sito, davano a chi ragioni, a chi pretesti per 
dichiararsi non capaci di tolerar alcuna maggior dilatione. Da' 
Turchi uscirono assolute proteste della necessità di finire. Non 
atti a patir più. Mancar la sussistenza agl'huomini, il foraggio a 
Cavalli. Desertar le Guardie, et il Danubio agghiacciato togler 
anch' il commodo a trasporti delle cose bisognose. Esser obligati da 
loro importanti Uffitij al ritorno appresso la Porta. Dalla 
mutatione di Caimecan d'Adrianopoli minacciata la fortuna del Visir, 
e quella del negotio. Già prossima la Campagna, voler la prudenza, 
che si sapesse, qual douesse esser il destino della Pace, è della 
Guerra, per riposarsi con una, o provedersi per l'altra. Unendosi 
tali impulsi de' Turchi agl'altri, che nel cuore d'ogn' Alleato 
nascevano dagl'oggetti del proprio interesse, si scaricavano poi 
tutti con frequenti, e forti rimostranze contro il publico Ministro, 
notato per autore dei patimenti, delle difficoltà, e dei pericoli 
ai communi vantaggi nel ritardo di concluderli, e stabilirli.</p>
<p>Il Polacco contento degl'arbitrij presi per la sua Pace, e dei 
profitti, che dalla medesima raccogleva la sua Republica, con la 
ragione di prevenir il vicino tempo del Carnovale, in cui i Tartari 
erano soliti d'offender i Confini della Polonia con fiere 
incursioni; con l'altra della Dieta vicina, che dimandava 
l'assistenza della sua Carica; e con l'interno assai potente stimolo 
di rivedere la Casa, la Moglie, e lasciar una figura, che sosteneva 
con poco decoro, parlava egli con liberta, e s'haveva già mostrato 
punto a firmar prima di tutti, e prima di tutti a partire. Non 
ostante però la forza di tanti obietti, mi riuscì di lungamente 
trattenerlo, sospendendo il scandalo, e pregiuditio, che sarebbe 
derivato dal di lui esempio. Di ciò ne rende testinionio 
quella lettera passata a publica notitia de' Plenipotentiarij 
Ottomani, scritta dalla Porta a Mediatori in Belgrado, sopra la 
pesante irruttione apunto pratticata da' Tartari, come si temeva; e 
nella stessa si dice, ch' il Ministro di Vostra Serenità fattosi 
dipendente quello della Polonia, fu causa, che per molto tempo egli 
differisse la signatura della propria Pace, se ben da essi Turchi 
venisse stretto con le premure dei danni che potevano sourastare al 
di lui Regno nel prolungarla. 
Il Moscovita vario nelle sue massime, se quando ricercò sei 
settimane di tempo per haver risposte dal suo Sovrano sopra la 
demolitione dei quattro Forti al Boristene, procurò i modi di 
differire; dopo, che non potè ottenerle, che si rivolse al progetto 
dell'Armistitio, applicò pur lui a quelli di sollecitare; onde pur 
seco fu necessario l'uso dell'insinuationi, riuscite fruttuose per 
molto tempo, e sino, ch' arrivò il punto della Crisi universale, e 
del moto insieme dei Cesarei.</p>
<p>Questi poi, e la lor Corte invaghita del bene, e del trionfo della 
Pace, ch' ingrandiva l'hereditaria Corona col possesso di vaste 
Conquiste, si mostrava oltre misura timida di perderla. La grand' 
emergenza occorsa in quello stesso tempo a Madrid col Testamento 
portato dal Rè nel Consiglio di Stato, con la fama, che dal 
medesimo fosse chiamato Herede della Monarchia il Prencipe 
Elettorale di Baviera, e col pericolo, ch' a questo rumor commune, 
presto ne fosse per succeder non solo un'espressa dichiaratione; ma 
scuoprirsi insieme l'impegno di molte Potenze, da quali si stimava 
occultamente promossa la novità, aggionse forti stimoli per 
affrettare l'aggiustamento co' Turchi, nell'oggetto di potersi 
Cesare mostrar disoccupato, et attento al solo suo maggior interesse 
sopra il destino di quella disputata successione.</p>
<p>Così crescevano i riguardi, et i Consigli della desterità, nè 
potè mai persuadersi, ch' almeno si tentasse l'esperimento di 
qualche gagliarda dichiaratione, con disegno anco di ritirarla, e 
rimettersi sul primo piede, se non valesse. Prevaleva il dubio 
d'irritar i Turchi ad alcun contratempo. Ogn' ombra teneva forza, e 
peso. Rigetta già da' Turchi la propositione di trasferir a 
Keskemet il Congresso, per il commodo di poter più lungamente 
mantenerlo unito, non si volle prender coraggio di sostenerla con 
maggior insistenza. Non si sapeva distinguere il vero, dal 
verisimile. Si credevano, e temevano le proteste de' Nemici. Si 
riceueva nell'ordine del negotio la legge, quando si poteva darla, 
nè si voleva creder, che per il bene del loro Imperio, e per 398 
quello particolare delle loro Persone, non potevano i 
Plenipotentiarij Ottomani partir dal Congresso senza Pace, dopo che 
per tanto tempo, con tante premure, e con importanti cessioni 
l'havevano bramata, et avanzata. Nell'eccedente apprensione dunque 
di perderla, rendevano i Cesarei secreti, e separati i loro 
Consegli, perchè volevano diriggere, e non esser diretti. Temevano, 
ch' il cercar concerti, et usar esatezza di communicationi con la 
Serenissima Republica, servisse più a confondere, ch' a facilitare, 
più a ritardar tra i dibattimenti il negotio, che ad abbreuiarlo 
con le decisioni, ch' essi giudicavano per necessarie. Dicevano, che 
trascurandosi la Pace, il danno ne sarebbe commune. Incapace 
l'Imperatore di più lunga Guerra, e d'occupar contro di sè il 
maggior potere de' Nemici. Imminente la Campagna, senza che sia 
precorsa alcuna dispositione per uigorosamente trattarla. Vedendo i 
Turchi il vantaggio, se ne servivano, et incalzavano le premure. 
Conservavano le difficolta, nè davano mai segni di rallentarle. 
Perciò gl'Ambasciatori al Congresso, i Ministri a Vienna, si 
rivoglevano con aperte, e forti rimostranze, perchè la Serenissima 
Republica donasse all'amor della Pace, ciò, che non poteva 
guadagnarsi con la forza del maneggio. Mostrammo i proprij esemplj, 
e quante fossero le facilità da Cesare accordate, per non lasciar 
in contingenza di rimaner imperfetta un'opra sì grande. Tutt' i 
motivi dell'interesse, della gloria, della gratitudine, e tutti 
quegl'altri, che potevano dar calore ai migliori Consigli, furono 
con ogni fervore da me trattati al Congresso.
Combattuti però da tanti supposti contrarij, non hebbero valore per
espugnar le volontà, concentrate dentro i soli oggetti del proprio 
interesse. Escusandosi i Cesarei anco sopra la necessità 
dell'ubbidienza, essend' essi solo esecutori degl'ordini, ch' 
arrivavano con frequenti Espressi dalla Corte, dalle massime del 
Ministero, e dalle risolutioni del Sovrano. Alla Corte poi se ben 
adoprava il sommo della sua virtu, prudenza, e zelo 
l'Eccellentissimo Signor Ambasciator Loredan, frequentando 
l'insistenze, e gl'uffcij con Cesare, e co' Ministri, come lo 
pratticò con gran merito per tutt' il corso, e per tutti li 
accidenti di sì arduo negotio; ad ogni modo nè men questi poterono 
penetrar nella durrezza degl'animi e degl'interessi.</p>
<p>Dalla congerie dunque di tanti motivi, et impulsi stimolate le 
communi volontà, e nel giorno antecedente alla signatura venuto 
Corriere da Vienna senz' ordini contrarij, anzi con quelli, che 
confermavano i primi, il successo non potè esser maggiormenre 
differito. </p>
<p>Per scansar l'incontro di competenza col Polacco, precesse 
d'un giorno la sottoscrittione del Moscovita, et in quello di 26 
Gennaro seguirono con solennità l'altre unite degl'Ambasciatori di 
Cesare, e della Polonia. Crederono i Cesarei di mantener il debito 
della Lega, e l'honore della fede, pratticando un ripiego, che 
dissero non insolito ne' Congressi, et in alcune occasioni usato 
sopra la Casa d'Austria dai di lei Alleati. Per batter poi Compagni 
nel Conseglio più tosto, che per far spiccar, com' asserirono nella 
disunione, l'unione della Sacra Lega; essi, et il Polacco insieme 
s'arrogarono la facoltà, e l'incombenza di firmar in quell' istesso 
giorno l'Istromento dei 16 Articoli per Vostra Serenità con le 
dichiarationi, et alternative, che son note. Me lo presentarono i 
Cesarei nel giorno appresso, e come dalle voci antecedenti potei 
conoscere, che pensavano a non abbandonar totalmente il publico 
interesse, così mi sorpresero, e riuscirono nuove le maniere di 
quelle dichiarationi, le circostanze di molti articoli, e la firma 
con cui si stipulò un positiuo Istrumento.</p>
<p>Nella notte stessa del 26 gionsero con Ducali 17 Gennaro i 
publici ossequiati commandi, per riceder dai Monti della Morea, e 
per demolir il Castello di Rumelia. Se ciò havesse bastato por 
segnar la Pace, ella si sarebbe segnata, se non col benefitio 
d'haverla fatta in unione degl'altri, almeno con quello di 
terminarla avanti la separatione del Congresso; ma, per molti gran 
riguardi, essendosi tenuta indecisa la publica volontà sopra 
l'altre materie, e specialmente sopra quella della Dalmatia, per cui 
anzi venivano nella predetta Ducale riconfermati gl'ordini 
antecedenti circa l'estrema parte de' Terreni custoditi dalle 
Guardie, dovè l'animo sentirsi afflitto dall'estrema passione, di 
non poter accompagnar una tant' urgenza con quelle risolutioni, che 
meglio servissero al bene, et alla gloria della Patria. Ridotto 
però al dolore di quegl'ultimi casi, rivolsi l'ardore delle 
diligenze a procurar almen, che si ritardasse il scioglimento del 
Congresso, guadagnando i giorni, che si potevano, acciò servissero 
per ricever le risposte sopra le cose già scritte nella Dalmatia, o 
almeno quelle risolutioni, che si fossero prese sopra la notitia dei 
quindeci giorni stabiliti da' Cesarei per il fine del suo negotio. 
Promossi dunque, et accreditai la convenienza di ricambiarsi le 
ufficiosità tra gl'Imperiali, et i Turchi; onde con questo 
pretesto, otto giorni ancora si consumarono avanti, che seguisse la 
partenza degl'Ottomani. Ma niente essendo comparso, et havendo in 
fine douuto seguir la loro mossa, sostituendo l'un, e l'altro 
i tentativi, e gl'espedienti, m'applicai ad insinuare, che 
fosse lento il viaggio per Belgrado, e che là si trattenessero per 
tre giorni, come promisero, nell'oggetto di concluder anch' in 
distanza, e fuor del Congresso, il publico negotio, se mi potessero 
sopragionger commisioni, che m'habilitassero a terminarlo. Fu 
esequita la tardanza del viaggio; ma il promesso soggiorno di 
Belgrado non restò permesso da quel destino, ch' essendosi 
dichiarato avverso a tutt' i ripieghi, volle sconcertar le misure 
anco dell'ultimo. Appena gionti i Turchi alla Sava, hebbero lettere 
della Porta, che gli commandavano d'<foreign lang="lat">immediate</foreign> partire, e nel 
giorno seguente all'arrivo, che fu in quello degl'8 Febraro, 
adempirono la partenza. Nella notte dei 9 trovandomi io ridotto in 
Petervardino, arrivò l'Espresso con le publiche ossequiate 
risolutioni nelle Ducali de' 31 Gennaro sopra la Dalmatia, e 
quantunque ad' esse non vi fosse aggionto il supplicato commando 
anco sopra il punto essentiale delle Fortificationi dell'Istmo, feci 
un espeditione a Mediatori in Belgrado per ripigliar il negotio, nel 
supposto, che gl'Ambasciatori Turchi potessero ancor colà 
ritrovarsi. ma intesa l'improvisa necessità del loro 
allontanamento, e veduto con esso chiusa ogni maggior apertura di 
maneggio, non potei, ch' attendere l'ultime publiche prescrittioni 
sopra quanto nel Congresso s'era stabilito, per venerarle con quella 
puntualità d'ubbidienza, con la quale haveuo sin' all'hora servito 
fra l'ardue difficoltà di tante contingenze.</p>
<p>Trovato poi migliore dalla publica ossequiata prudenza il Consiglio 
di formare il solenne Istrumento di Ratificatione col nome inchinato 
di Vostra Serenità per il Cir. o. Secretario Giovan Battista 
Nicolosi fù, con un articolo da me sottoscritto, messo nelle mani 
de' Mediatori a Belgrado, dentro il tempo dei trenta giorni 
prefissi. Inviato poi alla Porta, fu gradito, e ricambiato con 
l'Istrumento di provisionale Ratificatione del Primo Visir, sinchè 
col mezo dell'Ambasciata Estraordinaria secondo il costume, 
s'ottenga quello più auttentico dello stesso Sultano.</p>
<p>Per tali strade dunque arrivò a trovar il suo fine il Congresso, e 
la grand' opra della Pace. Pace a cui può dirsi, che manchino 
alcuni gradi, per giongere alla piena gloria, se viene pesata col 
rigore del giusto, e col debito intiero del Preliminare. Ma 
esaminata con altra bilancia, il giuditio universale stimo, che vi 
fosse l'intrinseco d'una Pace memorabile, et insigne, quando per 
l'uso de' moderni maneggi, e Congressi soglion creder i 
Prencipi di mantener nella maggior parte la puntualità dei 
Preliminari, s'essi servono a tener fuor di contrasto le principali 
conditioni, et il più importante degl'acquisti. Quanto più poi la 
massa di questi si trova estesa nella felicità d'una lunga Guerra, 
tanto più par, che sia costume anco delle Potenze maggiori nel 
terminarla, di non pretender così perfette, et universali le 
Cessioni, che la parte soccombente non possa contrapesar con 
l'apparenza d'alcun vantaggio, il danno delle perdite maggiori. 
Oggetto, che tenacemente si procurò da' Ministri Ottomani; mentre 
avvezzo sempre l'Imperio alla gloria anco delle Paci, difficilmente 
poteva far discender il suo fasto alla totale moderatione di 
riceverne una, ch' in tutt' i suoi Articoli esponesse l'imagine 
della disgratia, e la legge dell'altrui vittoria.</p>
<p>Se dunque l'Imperatore conserva l'Ungheria, con l'unione della 
Transilvania, crede che non resti oscurato il splendore del suo 
Trattato dalle facilità concesse, se ben siano importanti in sè 
stesse, e più importanti nelle sue consequenze. Tali veramente son 
quelle di tante demolitioni, et evacuationi accordate, specialmente 
nelle parti di Temisvar,dove si rinontiano spatij grandi di Paese, 
et in essi, si può dir le Porte, et ingressi nella Transilvania, 
è, sensibile conditione quella d'eccettuar dalla facoltà di 
fortificar i luochi, ch' esistono, il Posto sì nominato, et 
essentiale di Titul sul Tibisco, per dove in più Campagne furono 
soliti i Turchi di farsi strada all'Imprese. Se poi resta permesso 
di fortificar l'Isola importantissima d'Arat, situata in mezo del 
Fiume Maros, non fu questo ch' un stratagema di previdenza nella 
Corte Cesarea. Preveduto, che non sarebbe possibile l'ottenere, nè 
men per Cesare, la libertà generale di fortificar i Confini, con 
ripiego prudente, nel Mese d'Ottobre, anco dopo si trovava aperto il 
Congresso; Il Prencipe Eugenio con alcune Truppe fu commandato 
d'erigere (com' esequì con sforzo di diligenza) in quell'Isola 
almen il Corpo, et il primo piano d'una Fortezza, la quale, sotto 
titolo di cosa già fatta, potè passar senza contesa sotto 
l'assenso de' Turchi. Non così riuscirono i sforzi del negotio, per 
guadagnar, almen in uia di concambio, la tant' importante Piazza di 
Temisvar. Commandò la Corte a suoi Ministri di procurarla; ma ben 
vedendo, che non bastava incaricar l'uso del discorso, 
dell'insistenza, e delle ragioni inutili, quando son sole, a vincer 
la pertinaccia de' Turchi, con lettere del Conte Chinschi 
autenticate da due linee della mano stessa dell'Imperatore, si 
diede facoltà d'essibir anche duccento mille Fiorini. Se però non 
si trovarono i Turchi con arbitrio di lasciarsi tentare nè men 
dalla grandezza della somma, almeno la Corte restò contenta d'aver 
supplito ai mezi, et alla previdenza, che da sè poteva dipendere, 
adoprandola nel tempo, che meglio poteva esser opportuno.</p>
<p>Se poi Vostra Serenità, ributtate l'Idee, che si concepivano di 
chieder commodo de' Porti, et esborso di pensioni con il dritto 
della Pace, consolida quello dell'armi nel suo gran Regno della 
Morea. Sè preservò dall'insidie, e dalle violenze maggiori de' 
Commissarij, la maggior parte de' vicini, et ampij dominij della 
Dalmatia. Sè sciolse perpetuamente dall'aggravio l'isola del Zante, 
fu opinione del Mondo, che non dovessero formarsi grand' ombra alla 
gloria del suo Trattato le connivenze, ne' quali la publica prudenza 
è concorsa, stimate anco inferiori a quelle da Cesare pratticate.</p>
<p>Se ben non pochi fossero gl'acquisti della Polonia nella Provintia 
della Moldavia, ad ogni modo non difficoltò quella Republica le 
loro restitutioni, per facilitarsi la ricupera intiera del suo 
Caminietz, et il ristabilimento de' propri ed antichi Confini. Così 
può dir quel Regno, che generosamente siano ricompensati gl'impegni 
d'un anno di Guerra, se ben memorabile, et i desiderij di tutte le 
Campagne seguenti; quando, senz' haver perso con l'armi, han voluto 
i Turchi spontaneamente cedere col negotio. Chi ama d'interpretar 
con la sottiglezza ben spesso fallace delle congetture, vuol dire, 
che quello sia quasi il prezzo dell'innatione, forse occultamente 
molto prima promesso per mezo dei frequenti maneggi gia havuti col 
Kam de' Tartari, più tosto, che creder quello professano i Turchi, 
d'haver amato il disimpegno da un luoco più loro non utile, anzi 
molto gravoso per il dispendio, che v'occoreva di trecento borse in 
ogn' anno nel mantenimento di quel Presidio.</p>
<p>La piazza, et il sito ben' importante d'Arsach sopra il Mar Nero. 
Il corso delle spiaggie vicine, e le Bocche del Boristene, con i 
Forti, che le custodiscono, sono il premio di poche Campagne, ne' 
quali la Moscovia ha operato, dopo molte antecedenti trascorse senz' 
il merito d'alcun tentativo, quantunque nella Lega stipulata con la 
Polonia, si fosse dichiarata Nemica della Porta. Se ben però essa 
non così la Pace, ma con l'Armistitio di soli due anni tutto 
conserva, e niente ha perduto, lascia però sotto sorte molto dubia 
il destino de' proprij acquisti.</p>
<p>Non può però negarsi, che non sia anco per tutti dubioso il 
destino de' tempi avvenire, quando non vi posson esser nè Paci, nè 
Tregue bastantemente sicure contro quella violenza, e mala fede, da 
cui è composto il temperamento, e sono ispirate le massime 
principali dell'Imperio Ottomano. Se ben al presente sente ancor' 
esso il peso delle disgratie, e delle sue perdite; e perciò si 
conosce in bisogno di respiro, per rimetter i disordini di lunga 
Guerra, che pur colà ha impoverito i Stati, e gl'Erarij di sudditi, 
e di richezze; ad ogni modo vuol la prudenza, che si creda fissi 
nelle menti di quel superbo Ministero li oggetti, et i desiderij di 
nuove Guerre, subito, che o il sollievo delle forze proprie le 
permetta, o il favore dell'estere congionture le inviti.
Oltre l'altre ragioni saran sempre di somma forza quelle più 
interne d'una Monarchia stabilita sopra le regole dell'armi, d'un 
Monarca giovine, che quando i lussi del Seraglio non trasformino il 
genio, dava segni di nodrir quello dell'applicatione al Governo, e 
della generosità per la gloria. L'oggetto di cercar nei nuovi 
cimenti della fortuna le occasioni di ricuperare all'Imperio la 
superiorità, e la riputatione perduta, sarà di sprone ai Consegli; 
e questo sarà acuito dagl'altri motivi d'espurgar le Fattioni, 
d'impedir i pericoli dell'otio, che fomentano i tumulti, d'agguerir 
le Militie, e di preparar (come tra le vicende dell'armi succede) 
più frequenti le mutationi de' Visiri, e più facili le speranze a 
quelli, che dalle novità attendono il punto anco del loro 
ascendente.</p>
<p>Nel vantaggio consueto a Turchi, di poter essi elegger le Guerre, e 
nella stravaganza naturale alle loro massime, spesso girate dal 
capriccio, dal fasto, dal furore, e dagl'interessi, più che dalle 
solide ragioni, riesce pur molto dubioso il distinguere quale delle 
Cinque Potenze, che han la sfortuna di trovarsi in fronte dei 
Confini di quella vasta Monarchia, possa esser la prima soggetta ai 
colpi dell'invasioni.</p>
<p>Formano in molte parti del Mondo una gran Bariera contro 
quell'Imperio la Persia, la Moscovia, la Polonia, la Casa d'Austria, 
e la Republica. Ma doppo la sanguinosa conquista di Babilonia han 
cessato le diversioni dell'Asia in benefitio dell'Europa, et 
abbandonata la Persia alla viltà, et al lusso, si mostra solo 
studiosa della quiete, et incapace d'alcun pensier generoso. Così 
furono vane le speranze  di moverla con l'esempio, e con 
l'insinuationi del Moscovita, e diede ella ultimamente gran prova 
della sua dipendenza, quando una solenne Ambasciata spedita alla 
Porta, negligendo la propitia congiontura d'intimar la Guerra, 
cercò solamente di meritarsi la confirmatione della Pace, e 
dell'amicitia col pretioso Regalo di consegnar a Turchi le Chiavi 
della mercantile, et importantissima Piazza di Balsora nel Golfo 
d'Ormus. Sorpresa questa dagl'Arabi, fu da essi posta nelle mani del 
Persiano, che sprezzando ogn' alletamento dell'occasione, e della 
fortuna, prontamente la restittuì alla schiauitù degl'Ottomani.</p>
<p>La distanza, i deserti, e le paludi, per quali devon passar 
gl'eserciti, rendono difficili, e poco utili le Guerre con la 
Moscovia, come nell'ultima di Czecrini s'è provato. Perciò quanto 
nella parte di Terra mancherebbero li eccitamenti a nuove rotture; 
tanto la congiontura presente li potrebbe far nascere da quella del 
Mare. Il genio, le applicationi, e gl'apparecchi del Czar Regnante 
per dominar il Mar Nero con una numerosa, e potente Armata, devono 
giustamente sparger dell'apprensione ne' Turchi, quantunque essi con 
arte dissimulandole, parlino con sprezzo delle forze, e 
dell'habilità di quella Natione. Potendo però ella inoltrar i 
tentativi sin nel centro, e dentro le viscere dell'Imperio con 
rischio di pericolose intelligenze fra Greci, che, delle tre parti, 
ne formano due nella stessa Residenza di Constantinopoli, e 
nell'altre Provintie vicine, vuol la ragione, che si temano anco le 
più remote apparenze di tali disegni. Sopra il pensiere de' 
medesimi parve fondata l'espugnatione d'Arsach, situato alle 
spiaggie del Mar Nero, et alle Bocche del Tanai, e dagl'istessi pur 
dipende la fermezza di non concedere la pretesa demolitione dei 
quattro Forti nell'altre Bocche del Boristene.</p>
<p>Serviran essi a raccogler le provisioni bisognose al mantenimento 
dell'Armata, et a cuoprirla insieme; quando, dopo esser entrata nel 
Mare per la parte d'Arsach, lasciando quel sito non molto commodo, e 
sicuro, si riducesse nell'altra assai migliore delle predette Bocche 
del Boristene, quali tanto più si trovano necessarie da custodirsi, 
e conservarsi; quanto, che manca in quel Mare la frequenza de' 
Porti, atti all'opportuno ricovero de' Legni. Così tendendo tali 
misure alli oggetti di superar la Crimea, et indi, se tanto potesse 
secondar il favor de' tempi, e della fortuna, minacciar la gran 
Capitale di Cstantitiopoli, e la stessa Corona dell'Imperio 
d'Oriente, potrebbe esser, che gl'Ottomani, avanti, che 
maggiormente crescessero le forze, et i spiriti in quella, hora più 
numerosa, che generosa Natione, volessero con la prima Guerra cercar 
di snidarla dai vicini, e gelosi acquisti del Mar Nero, servendosi 
dell'occasione del breve Armistitio, e sostenendo le difficoltà per 
convertirlo in Pace.</p>
<p>L'haver promessi, senz' alcuna necessità, la restitutione di 
Caminietz, e gl'antichi Confini al Regno della Polonia, mostra 
assai, ch' i Turchi si sono ritirati, e spogliati delle facilità 
d'avanzarsi nell'avvenire in que' Paesi, per la volontà, e massima, 
che hanno di non invaderli; quand' anco l'antecedente Guerra derivò 
più tosto dall'impulso d'una stravaganza, che dalle ragioni del 
proffitto, e dell'interesse. Così sperano pure, che la Polonia 
redintegrata ne' suoi vantaggi, e con la probabile fiducia d'havervi 
a goder sicuri, si renda meno attenta ad osservar gl'oblighi della 
Sacra Lega, quand' occorresse; oltre che di qualunque modo la 
credono, quando il genio del Rè presente non le muti il 
temperamento, per la sua interna costitutione, e disordine incapace 
di grand' attioni.</p>
<p>Contro l'Imperatore abbonderan sempre gl'interessi, et i desiderij 
di poter insorgere. Deve però aggiongersi, ch' altretanto 
abbonderà il timore della di lui Potenza, se le gran Perdite 
dell'Ungheria, e della Transilvania, che fan discender molto 
l'Imperio Ottomano dall'apice dell'antica grandezza, rendendo 
troncate le linee dei suoi maggiori dissegni nell'Europa, obligano a 
sospirar i modi della ricupera. La memoria poi di non haver mai 
vinto il valor degl'eserciti Allemani, e l'apprensione di non 
attirarsi di nuovo una Guerra universale contraria alle loro 
massime, et alle speranze del buon' esito, lascia negl'animi 
impressioni capaci di mortificar la superbia dei pensieri, e 
temperar d'alcun modo la fierezza dei Consigli. Par però, che più 
tosto le mire debban tendere a cercar indiretti vantaggi dalle 
congionture, attendendo i movimenti di quell'insorgenze, che soglion 
esser altretanto frequenti, quanto fatali alla Christianità, nella 
sanguinosa discordia de' loro Prencipi, acciò le forze di Cesare 
distratte nell'assistenza d'altri impegni, non bastino per lui se 
fosse attacato, è non possano moversi a diversione per gl'altri. Le 
voci di Mauro Cordato ne' principij del Congresso, scopersero il 
studio d'una tal' attentione; quando versando in que' tempi tra le 
contingenze la vita del Rè Cattolico, si mostrava egli assai 
inquieto nel ricercarne gl'avvisi, e l'informationi.</p>
<p>È da dirsi con dolore, che riesce troppo visibile la serie 
di quei motivi, che renderan sempre avversa, et animata la Porta 
contro la gloria dell'Augusta Patria. Gl'odij saranno acuiti dai 
stimoli dell'irritamento, e del fasto; perchè un Prencipe disuguale 
habbia voluto provocare, et indi habbia potuto vincer per sè; 
facilitar le vittorie per gl'altri; mostrandosi in fine l'ultimo a 
ricever la Pace. Vi s'aggiongeranno anco le ragioni sempre 
principali dell'utile, e del facile. L'una, s'appoggierà ai disegni 
di redimere la grandezza pregiudicata del sacrifitio di tanti Stati, 
e specialmente da quello dell'amato Regno della Morea. L'altro si 
calcolerà sui riflessi della naturale superiorità del potere, e di 
quella insieme, che si pretenderà acquistata con insolito destino 
in mezo i cimenti del Mare. Tanti ostinati Combattimenti terminati 
con sorte dubia; quando solevano altre volte decidersi con esiti 
apertamente, contrarij all'armi Ottomane, daran coraggio 
all'opinioni. Perciò quello dell'ultima Campagna, che mentre stava 
aperto il Congresso, si solennizò con segni di gioia, e con 
replicate scariche del Cannone di Belgrado, unito all'irrutioni 
pratticate nello stesso tempo dentro i Confini della Dalmatia; 
arrivò mal' opportuno a fomentare le difficoltà, et ad accrescere 
le sfavorevoli circostanze dell'arduissimo maneggio, il maggior 
coraggio poi sarà inspirato dall'aumento, e conservatione di quelle 
forze, che si provarono a bastanza fortunate, et agguerite per 
disputar il predominio d'un elemento, ch' altre volte a prezzo di 
tante sconfitte, quante Battaglie, veniva cesso alla gloria delle 
publiche Insegne. D'anno in anno insensibilimente accresciuto il 
Corpo delle Sultane, e ridotto a gran numero, non era facile 
attender dalla Guerra incontri capaci a distruggerlo; quando di raro 
nei Combattimenti Maritimi, si vedono quell'aperte, e totali 
Vittorie, che tal volta accadono nei Terrestri. Potrebbero più 
tosto scomporlo gl'otij della Pace, se, cessando il bisogno, 
s'abbandonassero i Legni all'incuria, e si perdesse, col disarmo, il 
piede migliore della Marinarezza, e de' Piloti. Non potrà perciò 
servir, che di regola alle publiche massime, e preventioni 
l'osservar con qual cura siano i Turchi per custodir il deposito 
delle loro navi, giovando di sperar, che non siano ben certe alcune 
Voci, quali si dissero uscite dal Reis-Effendi al Congresso: Ch' il 
Sultano amasse il Mare, e di rendersi sempre più vigoroso, e temuto 
sopra il medesimo: Che, non ostante la Pace, divisasse di continuar 
la fabrica de' Vascelli giachè si godeva il vantaggio della loro 
sì perfetta costruttione, detta superiore a quella de' Legni 
pubblici. Che la forma particolarmente rendeva gl'Ottomani, seben 
più grandi, più veloci de' Veneti, senza che sentissero 
impedimento dal maggior peso dell'Artiglieria, che portavano.</p>
<p>Fra tant' impulsi, una sola potrebbe esser ne' Turchi la remora; et 
è quella della difensiva perpetua nella Sacra Lega, per il dubio di 
non attirarsi involontariamente una nuova Guerra con le forze temute 
di Cesare; nell'obligo poi di voglersi più contro d'esso, che 
contro la Serenissima Republica. Con tale riflesso la prudente 
attention dell'Eccellentissimo Senato, in passato frequentemente 
nella Corte Cesarea, risvegliando la memoria di simil obligo, 
insinuò il bene di renderlo anzi corroborato con nuovi assensi, e 
maggiori dichiarationi. Nè in Vienna s'incontrarono massime 
discordi da questo senso; e solo si motivò, per più opportuni il 
differirne l'adempimento al tempo, in cui fosse per finire la 
Guerra. 
Quest' arrivato si versò con due oggetti circa la difensiva; l'uno 
per farla conoscere a Nemici; l'altro per ristabilirne il suo 
impegno fra li Alleati. Circa il primo furono varie le misure del 
Ministero Cesareo; mentre nel principio credè influirne con molta 
delicatezza solo alcun cenno nel progetto delle Imperiali dimande, 
temendo, che l'espressioni più forti potessero irritare i Turchi, e 
sturbare la loro inclinatione alla Pace, se per avventura la 
havessero bramata con l'intento principale d'indebolire il nodo 
della Lega. Havendo però gl'istessi per arte, o per sprezzo, 
mostrato di non curarsi dei cenni introdotti, mutato Consiglio, 
passarono i Cesarei a maniere più forti, mettendo nelle loro mani 
espresso Capitolo, che, partando di non aiutarsi i Nemici della 
Porta, eccettuava i Prencipi nella Sacra Lega congionti. Lo 
ritennero i Turchi; poi lo restituirono voci indifferenti, negando 
però d'includerlo tra gl'altri Articoli della Pace, per non esser 
cosa, che direttamente appartenesse al Trattato.</p>
<p>Così meglio spianata la strada ai discorsi fra li Alleati, son 
noti, e devon esser presenti ai profondi riflessi della publica 
prudenza, quegl'aperti motivi, co' quali il Conte Chinschi avanti la 
sua morte, e dopo il Conte Cauniz spontaneamente invitò la 
Serenissima Republica, se le piacesse, a qualche nuovo atto di 
dichiaratione per raffermare la difensiva, hora, che l'offensiva era 
cessata. Si disse di giudicarla necessaria per accordare i due 
termini differenti, di Tregua per l'Imperatore, e di Pace perpetua 
per la Republica. Le risposte, che si diedero, declinando dalle 
premure sempre in tal materia rimostrate, furono tra i termini 
generati, indicanti, ch' i primi patti della Sacra Lega abbraciavano 
ogni conditione di tempo, e d'impegno, et approvandole il publico 
commando, incaricò di farle valere anco in altre congionture.</p>
<p>Non è dubio, che un tale contegno, tanto diverso dal passato, 
havrà sparso dell'ombre, e delle congetture nel Gabinetto di 
Cesare, per indagare le cause della mutatione. Sarà perciò proprio 
uffitio della publica maturità il prevedere gl'effetti, che dalla 
diffidenza potessero derivare. Come sarà pure esame degno della 
medesima il giudicare, se sopra o la sola speranza di non essere il 
primo attaccato, o sopra il dubio, ch' un Alleato con minor fede 
dell'altro esequisca gl'oblighi, giovi indebolire in vece di 
corroborare gl'antichi impegni; quando potrebbero ancora darsi molti 
casi, e molte ragioni, che di nuovo li rendessero ad ambi le parti 
gloriosi, e salutari. Se l'apprensione di riaccendere contro sè 
stessi una Guerra universale non basterà a frenare i Consigli, e le 
mosse de' Turchi; e se le barbare risolutioni s'animassero forse 
prima contro le publiche conquiste, che contro quelle degl'altri; in 
tal caso le obligationi ravviuate della Lega d'uno, o dell'altro 
modo, doverebbero riuscire, in publico benefitio. Il supposto solo 
della duratione della medesima, doverebbe rendere i Nemici gelosi, 
distratti nell'attentioni, et anco negl'apparecchi, per non lasciar 
sprovedute le Frontiere di Cesare, e per non renderlo con l'oggetto 
delle facilità più inclinato alla rottura.
Anco i soli uffitij, e le proteste, ch' almen da esso in alcun modo 
doverebbero uscire, darebbero forse tempo alle operationi, ai 
Consigli, et a que' maneggi, che la congiontura additasse per i più 
opportuni.
Se poi la sorte volesse, che per le diversioni di Cesare, o per 
altri riguardi fosse l'Ungheria l'oggetto della prima Guerra, come 
fu l'impresa di tutta la passata, all'hora l'Eccellentissimo Senato 
con le regole della prudenza, della ragione di Stato, e con quelle, 
che si pratticano dai Prencipi, applicando gl'obliglìi universali, 
ai casi particolari, particolarmente determinarebbe i suoi Consigli, 
pesando le forze, i tempi, e le consequenze. 
La diversità delle Frontiere, il Mare, e la Terra aprirebbero varie 
strade, e modi agl'usi dell'offensiva, et occorendo saprebbe la 
legge di buon Governo, regolar l'armi con più misure, quando 
quella dell'azzardo, e della fama non vuol esser sempre, e senz' 
interruttione adoprata da' Prencipi anco nei più vivi maneggi delle 
loro Guerre. Riflessi tutti, ch' essendo corsi nel mio animo tra 
l'occasioni d'agire sopra quest' importante, e delicatissimo oggetto 
della difensiva; ha creduto l'ossequio del zelo di non tacerli 
all'inchinata prudenza dell'Eccellentissimo Senato, che darà ad 
essi quel vero peso, che meritassero, e che fosse douuto al stato 
delle congionture, da quali sempre dipende l'opportunità delle 
massime.</p>
<p>Queste dunque furono le circonstanze, e le vicende, tra le quali si 
maturò il frutto della Pace. Acciò però l'imagine di ogni cosa 
venga esposta con i più naturali, e giusti lineamenti dovrà anco 
aggiongersi, che o per l'incarichi tenevano da' loro Prencipi, è 
per il desiderio d'assicurar quanto prima la gloria delle loro 
ingerenze, o per altri riguardi, fu efficace la diligenza de' 
Mediatori nel coltivarlo, e nel sollecitar il termine de' Trattati, 
anhelando solo di pervenire alla meta, senza curare per quali mezi 
s'havesse a passare, et a quali pregiuditij l'uno, o l'altro fosse 
per soccombere. Parendo però ad essi men difficile vincere le 
pretese degl'Alleati, ch' espugnare quelle de' Turchi, continuavano 
verso i primi, così insistenti i loro Uffitij, che pareva tal volta 
venissero inspirati da troppa partialità verso gl'altri. Si nodriva 
perciò l'opinione di molti, quali arrivavano a supporre, che la 
Residenza de' stessi Mediatori appresso degl'Ottomani, l'esser da 
loro condotti, mantenuti, et honorati con insoliti segni di stima, 
possa haver fomentato ne' loro animi alcun genio verso gl'interessi 
della Porta.</p>
<p>La maggior habilità, et il maggior credito nella direttione si 
possedeva da Guglelmo Paget Ambasciator d'Inghilterra. Grande era la 
consideratione de' Plenipotentiarij Ottomani verso di lui. Se ben la 
sua molt' età non sia distinta dalla memoria di grand' impieghi; ad 
ogni modo in questo, ha fatto conoscere spirito eguale al negotio, 
et un Consiglio profondo, e maturo. Sterile per altro, e misurato 
assai nelle parole. Più ancora nella soavità del tratto, e nella 
facilità dell'insinuationi. Traboccava anzi tal volta in alcuna 
stravaganza di sentimento, et in qualche trasporto di calore non 
proprio all'occasione, et alla delicatezza dell'affare. Bramando di 
custodir in sè solo l'arcano del negotio, ristringeva non poco le 
communicationi all'Ambasciator d'Ollanda.</p>
<p>Era questo Giacomo Coliers, huomo di soavità, di sincerità, 
e di maniere tutt' aperte. Nato in Costantinopoli, quand' il Padre 
sosteneva pure l'Ambasciata dei Stati, e continuato in quel 
soggiorno quasi tutt' il corso della sua vita, possede la lingua, e 
con l'uso di tutte le maniere della Natione, se ne concilia 
l'affetto. Sarrebbe in pari grado la stima, se la maggior esperienza 
havesse permesso anco la maggior elevatione del talento.</p>
<p>Si fece conoscere assai distinta quella del Reis Effendi, primo 
Plenipotentiario Ottomano. Ornato di prudenza, di notitie, e di 
studio superiore al genio, e costume de' Turchi. Accorto, discreto, 
e soave anco nelle maniere; quando non si frapponeva qualche lampo 
di quella superbia, e fierezza, che non puo segregarsi dal barbaro 
temperamento. Quando voleva regolava lui con superior auttorità le 
massime del negotio, nè poteva prevalire l'accortezza di Alessandro 
Maurocordato secondo Ambasciatore.</p>
<p>Per il lungo essercitio sostenuto da questo d'Interprete appresso 
la Porta, ha la fama a sufficienza esposto all'occhio del Mondo il 
Ritratto delle di lui qualità. Greco di Natione, ripieno di mente, 
d'ingegno, d'arte, d'inganno, di discorso, e d'interesse. Munito 
d'esperienza per i varij maneggi, che ha diretto, e proveduto di 
lume per l'applicatione dello studio a gl'affari di Christianità, 
et ai modi sagaci, co' quali hora si governano. Fu attento a 
guadagnarsi la gratia di molti Visiri. La conseguì; ma nello stesso 
tempo la sua fortuna si vidde, rapita di più vicende, sul margine 
di molti pericoli. Imputato per Autore del Consiglio d'assediare 
Vienna appresso Carà Mustafà, dopo l'esito infelice del medesimo, 
dovè patir la prigione, da cui non potè redimersi, che col prezzo 
di molte Borse.</p>
<p>Venne al Congresso col disegno d'elevarsi a gran speranze, 
sostenendo il merito, e la gloria della negotiatione. Aspira ai 
Prencipati, o della Valachia, o della Moldavia. Havendo in vista i 
maggiori premij, e un quasi stabile ingrandimento di sè, e dei 
Figli, non poteva nei punti maggiori del negotio restar tentato 
dall'interesse. Nei minori però sarebbe stato capace di cedere. e 
di servire, opportunemente guadagnato.</p>
<p>A fronte de' Turchi, et alla Testa degl'altri Alleati 
sostennero le attioni del Congresso i Ministri Cesarei. Era il primo 
il Conte d'Etting, scielto da Cesare in sostitutione d'altri, che 
ricusarono le difficoltà dell'impiego. Soggetto di prudenza, et 
integrità; di mente però limitata; e d'animo tenace, e sospettoso. 
Versato negl'affari dell'Imperio per la Presidenza del Consiglio 
Aulico, che da gran tempo sostiene; non però egualmente istrutto 
negl'altri affari del Mondo, per non essersi esercitato 
negl'impieghi fuor della Corte, nè dentro la stessa nel più 
importante del Ministero.</p>
<p>Vi s'univa a temperar, et ad accompagnar la condotta il Secondo 
Ambasciator Plenipotentiario Conte Slich portato all'honore del 
Posto dall'amicitia, e congiuntione del Chinschi; se ben la di lui 
professione tutta di Guerra, nella quale teneva il Posto di solo 
General di Battaglia, non gli havesse mai dato occasione d'entrare 
fra i maneggi politici. fu però da Cesare trovato necessario di 
prendersi uno da questa sfera; quando dovendo piantarsi il Congresso 
in Campagna, e tra forme militari, conveniva, che vi fosse Persona 
atta a conoscerle, et a dirigerle. Supplì con lode alle medesime, 
et anco all'essigenze maggiori del negotio il Slich, che per il 
possesso, qual teneva della lingua Italiana, di cui l'Etting, non ne 
haveva così pronto l'uso, sostenne il giro de' discorsi nell'arduo 
di tutte le Conferenze. Proveduto poi di lume, e sagacità naturale, 
oltre varie notitie acquistate dal genio alla lettura, è apparso 
degno dell'havuta ingerenza. </p>
<p>Col titolo d'assistente restò pure destinato il Conte Marsili 
Italiano, che per l'opra altre volte contribuita nel negotio della 
Pace con le sue espeditioni in Costantinopoli, e specialmente per il 
vivo favore del Chinschi, ha meritato, che si cerchi nome, e nicchio 
per introdurlo nella gloria di sì memorabile Deputatione. Entrava 
però nelle sole Conferenze, ch' i Cesarei tenevano fra sè stessi, 
per la direttione de' proprij, e degl'altrui interessi. La 
cognitione di molte cose appartenenti ai Confini, lo habilitò ad 
essere fruttuoso, et anco poi impiegato nell'universale commissione 
d'esequire i Capitoli della Pace. Se ben apparentemente mostravano 
gl'Ambasciatori Cesarei di gradirlo, et impiegarlo per la 
corrispondenza, e credito, che teneva col Chinschi; ad ogni modo 
nell'interno non amavano tal assistenza, e quando credevano tenerne 
minore il bisogno, all'hora usavano verso di lui maniere di 
superiorità, e scarsa estimatione.
Stanislao Malakoschi Palatino di Posnania Ambasciator Polacco, era 
ornato d'eruditione, di prudenza, e di soavità. Il suo troppo 
ristretto Equipaggio, inferiore al decoro del Congresso. L'elatezza 
delle pretese, e qualche stravaganza nella direttione l'espose nel 
principio a molt' incontri di dispiacere. Nel fine poi se gli mutò 
la scena, e potè uscir dai Trattati con la sodisfattione d'un 
esito, se non pari alle prime Idee, uguale agl'ultimi suoi 
desiderij.
Dimino Bolchia Ambasciator Moscovita nella presenza, et anco nel 
maneggio teneva qualche cosa di rozzo, e del genio non polito della 
Natione. Spiegava co' Turchi una cert' aria di superiorità, e quasi 
di sprezzo. Brevemente rispondeva a' prolissi discorsi del Cordato; 
e questo per il rispetto del Rito, pareva tenesse verso di lui 
alcun' attentione. Ciò però non lo rese più felice ne' suoi 
negotiati, quand' anzi dovè terminarli con estraordinarij, e forse 
non proficui espedienti.
Dai Sovrani decreti dell'Eccellentissimo Senato obligata la mia 
debolezza a girar il peso di sì difficile negotiatione; il corso 
de' dispacci, et il compendio di questi humilissimi fogli, provan 
quante sian state le diligenze, le applicationi, i cimenti e le 
fattiche per migliorare la sorte d'un tant' interesse. Nè mi resta 
d'aggiongere, se non, che supplendo a tutte le parti del dellito, e 
d'una sì illustre congiontura, hò allargato con profusione i 
dispendij, per far risplendere, anch' in mezo dell'estreme penurie 
del sito, et in facia di tante Nationi, il decoro della Reggia 
Rappresentanza, rendendo il mio numerosissimo seguito, e tutte 
l'altre circostanze dell'accompagnamento, non inferiori a quelle di 
qualunque altro Ministro de' Prencipi Alleati. Così potei anche 
meglio avvantaggiare la figura della publica dignità; quando con 
attentione a publici commandi, non solo scansai d'apertamente ceder 
il rango all'Ambasciator Moscovita; ma potei mantenerlo eguale; et 
anzi tal volta superiore al medesimo. Per tale potè dichiararlo 
l'ordine delle Visite seco passate; di quelle, che mi resero i 
Mediatori, e delle Conferenze, che si tennero con i Turchi, 
oltr' il Posto occupato nell'accampamento in fronte degl'Imperiali, 
e conservato con disgusto anco dell'Ambasciator Polacco, che 
convenne abbandonare i tentativi delle novità, ritirando la sua 
Tenda dal primo luogo,dove l'haveva fatta inalzare. Come però 
queste, e tutte l'altre direttioni, condotte si può dir sotto 
l'occhio, e la fama di tutt' il Mondo, han potuto goder dei giuditij 
non sfavorevoli del medesimo; così deve il mio animo sentir 
un'ossequiosa confidenza, che non habbia a mancar il generoso 
compatimento della Serenissima Patria, e di quest' Augusto Senato 
verso il sacrifitio, et il zelo di chi ha servito fra i pericoli, 
quali da tutt' i lati concorreuano a turbar la fortuna di così 
insigne Trattato.</p>
<p>Hora pare, che non solo la similitudine della materia, ma la 
ragione più intrinseca della medesima, chiami per esser collocato 
in questo nicchio anco il Ritratto del Congresso d'Ollanda, e della 
pace universale di Christianità, dopo che s'è figurato l'altro 
dell'Ungheria, e di quella co' Turchi. L'haver cooperato all'una, e 
l'esser intervenuto nell'altra, habilitò l'attentione alle più 
certe notitie. L'esponer perciò anco quelle dell'Haya, servirà a 
distinguer meglio l'immutabile natura di tutt' i Congressi, di tutte 
l'Alleanze, e come negl'affari dell'altri Prencipi, si siano 
recentemente provati quasi li stessi casi, a quali dovè rimaner pur 
soggetta la sorte de' publici. L'immediata successione poi del 
tempo, e la forza dell'influsso, ch' una Pace ha trasmesso sopra il 
destino dell'altra, congionge naturalmente i racconti; onde 
l'Eccellentissimo Senato, girando dall'uno all'altro lato 
l'osservatione, vedrà meglio l'intiero sistema del Mondo, e meglio 
unirà al giuditio degl'interessi proprij, quello degl'Esteri 
ancora.</p>
<p>Se le pretese nel Palatinato, e gl'impegni per l'Elettorato di 
Colonia furono i principij, et i pretesti, che honestarono 
nell'88, le nuove mosse dell'Armi Francesi; le vere cause 
derivarono dagl'oggetti profondi di prevenire i disegni dell'Imperio 
dichiariti nella Lega d'Augusta, e d'impedir quelli dell'Imperatore, 
con divertir la temuta imminente Pace de' Turchi. Girate poi nello 
stesso tempo le Rivolutioni dell'Inghilterra con esiti forse diversi 
dai sperati, et agregato con esse nelle gelosie, et interessi di 
tutti Prencipi, alimento tenace per un lungo fuoco, nel spatio di 
nov' anni arse quella Guerra, in cui il vasto potere delle forze, e 
degl'Erarij, la prudenza de' Consigli, e la favorevole situatione 
de' Regni habilitarono la Francia, se ben circondata dalla 
Lega di tutte le maggiori Potenze sostenute dai Tesori 
dell'Inghilterra, et assistite dalle gravi diversioni dell'Italia, a 
conseguir sola il Trionfo di più vantaggi, non meno nelle quattro 
Battaglie seguite in Fiandra, e nelle due dell'Italia, che nella 
conquista di tante Piazze espugnate nel Terreno de' suoi Nemici.</p>
<p>Questi però intesero di poter arrivare alla meta de' proprij 
disegni, apunto per la stessa strada, che serviva al progresso di 
quelli della Francia, lasciando, ch' il tempo, la lunghezza de' 
sforzi, et il peso delle proprie Vittorie stancasse i spiriti più 
generosi della medesima. Il Rè Guglielmo ne accreditò appresso i 
suoi Alleati il Consiglio per il più salutare alle convenienze di 
tutti, quantunque foss' egli fondato sopra il nascosto principio del 
di lui immediato interesse; mentre giudicò, che quanto minori 
fossero gl'azzardi dell'Armi, tanto più sicure riuscissero le 
speranze di meglio stabilirsi sul Trono occupato. Nè parve poi, ch' 
il pensiere venisse dal esito tradito; mentre se ben la fortuna 
della Lega non s'illustrò nella serie di tant' impegni, che con la 
fiama d'una sola vittoria nell'Occano, e della sola gloriosa 
ricupera di Namur, s'arrivò non ostante al destino d'ottener una 
Pace con leggi men svantaggiose delle passate. </p>
<p>La Francia poi, che tra l'altre sue acute ragioni di Stato conserva 
quella di far quanto più può le Guerre vigorose, e brevi, 
osservando in oltre le circostanze della cessata diversione in 
Islanda, del danno per il perduto combattimento in Occeano, e del 
flagello della Carestia, che tormentava le Viscere de' suoi Regni, 
sino nell'anno 93 drizzò l'industrie sottili del Gabinetto ai 
tentativi della Pace.</p>
<p>Come però all'hora ardevano gl'odij non solo di Stato; ma anco 
quelli del cuore contro l'ascendente del Re Guglielmo, e contro 
l'ardire del Duca di Savoia, per meglio sacrificar gl'interessi di 
questi due Prencipi al proprio sdegno, s'impiegarono le diligenze, e 
l'offerte con l'Imperatore per indurlo ad una Pace separata, o 
almeno a persuaderlo di trattarla per tutti, prescrivendo ad essi 
con arbitrio la necessità delle conditioni.</p>
<p>Nel Paese perciò de' Suizzeri penetrati occultamente gl'Emissarij 
d'ambe le parti, durò per alcuni mesi il giro de' clandestini 
discorsi. Si trattò con profondo secreto anco dell'Heredità delle 
Spagne, se ben lasciasse incerta la sincerità de' suoi oggetti, 
essibì la Francia di rinonciar in ampia, e validissima forma le 
ragioni del Delfino. Ma, perchè nello stesso tempo voleva tenersi 
in libertà d'assisistere quelle del Prencipe di Baviera, o 
d'altri, in esclusiva della Famiglia Imperiale, a cui si negava di 
consentire un tanto acquisto, i progetti non avanzarono, anzi con 
essi s'arenarono tutti gl'altri dell'universale negotio la tanto 
scoperta dall'Inghilterra, et Ollanda l'occulta trama, et unione 
proruppero <foreign lang="lat">immediate</foreign> le diffidenze, le querele, e le proteste, 
che bastarono già recider il filo non più riassunto di quel primo 
maneggio. Guadagnò però la Francia il benefitio, che forse cercava 
di seminar la zizania, e rallentar, con i sospetti, il nodo della 
gran Lega; mentre nell'animo del Rè Guglielmo, insorsero immediate 
l'ombre, che dalla mano d'altri potesse venir usurpata la prima 
direttione, et il maggior merito de' Trattati, quali stimava giusto 
dover anzi da lui solo dipendere, con la ragione, che devono esser 
fatte le Paci da quelli, che più degl'altri agiscono nelle Guerre. 
Ad esempio perciò di quella già cessata ne' Svizzeri, s'aperse 
subito un'altra scena, et un nuovo Congresso d'Emissarij a Mastrich, 
dove si parlò con gl'Inglesi; ma senza ridur nemen all'hora i 
tentativi ad effetto; quantunque i semi sparsi, maturati poi dal 
tempo, e dal calore di varij successi, producessero il gran frutto 
della Pace universale. Introdusse un tal passo tante gelosie fra 
gl'Alleati, che non poterono più dileguarsi; s'anzi le andavano 
condensando quelle partecipationi, che si facevano sempre temute non 
meno tarde, che scarse. ma la necessità di seguir i voleri 
dell'Alleato più forte, obligò particolarmente la Corte Cesarea a 
sofferire gl'altrui arbitri et a deponere pensieri d'attirar sotto 
la Condotta dei proprij, la massa intiera degl'affari communi. Se 
poi a Mastrich s'agitò, non si concluse la loro sodisfattione, 
lontane ancora o le facilità della Francia, o le pretese de' suoi 
Nemici dal punto di convenirsi. Con la perdita poi tant' importante 
di Namur, chiuse le strade migliori per avanzar la forza contro 
gl'Hollandesi, e con l'abortita congiura in Inghilterra disperati 
gl'oggetti d'invogler nuovamente que' Regni nell'interne 
combustioni, risolse la Francia di tentar per nuove vie la felicità 
de' suoi disegni.</p>
<p>Facendo cedere le ragioni del risentimento a quelle dell'interesse, 
piegò il pensiere, e le offerte al Duca di Savoia, con cui dopo la 
resa, o con la resa assai osservata di Casale, principiate a 
stringersi più ch' in passato le prattiche, aprì egli non men 
l'orecchio, ch' il cuore alle voci di grandi vantaggi. Altamente 
però colpita l'ambitione del di lui animo dall'escluse speranze di 
collocar la Figlia negl'Augusti Sponsali del Rè de' Romani, e dalle 
riserve degl'Alleati nel voler impegnarsi per la ricupera di 
Pinarolo, nè con i sforzi dell'armi, nè con i maneggi della Pace, 
fu apunto per queste due parti attacato, e finalmente vinto col 
matrimonio del Duca di Borgognia, e con la demolitione di quella 
Piazza. Per cuoprir quanto meglio potesse con artificiose apparenze 
di grande necessità, l'odiosa nota della violata fede, si 
concertarono, e s'essagerarono l'irruttioni, e gl'esterminij dentro 
le Viscere del Piemonte.</p>
<p>Così nati in mezo le minaccie dell'armi, i progetti della 
neutralità per l'Italia, il Duca prima insinuandoli con 
rimostranze, poi persuadendoli con proteste, et indi assistendoli 
con l'unione non solo delle sue forze, ma della sua stessa Persona 
agl'esserciti Francesi, ritirandosi con passo assai ardito da quelli 
de' Collegati, e favorendo l'intrapreso assedio di Valenza; obligò 
con gl'appresi pericoli del Stato di Milano, i Spagnuoli a 
concorrere e l'Imperatore ad adherire a quella Neutralità, se ben 
si conoscesse di dover pregiudicare agl'interessi communi della 
causa publica; sollevar la Francia da un gran peso; spiacer 
all'Inghilterra, et Hollanda, e ritirar dal seno dell'Italia 
l'auttorità, e predominio delle Truppe Allemane.</p>
<p>Fù solo all'hora, ch' il Rè Guglielmo entrò con sincerità 
d'oggetti nell'applicatione della Pace; mentre vedendo col 
disimpegno non solo di molte forze; ma col risparmio di molti 
dispendij invigoriti nelle mani della Francia i mezi di caricar con 
maggior potere l'invasioni d'ogni altra parte; e dall'altro lato 
sentendo, quanto fossero aggravate l'interne difficoltà, e 
pregiuditij dell'Inghilterra, per le iatture copiose del Commercio; 
per l'angustia di ritrovar pronte assegnationi dei necessarij fondi; 
per i disordini della mala moneta; per l'estrattioni della buona 
impiegata nei stipendij degl'esserciti in Fiandra; e per i danni 
esorbitanti de' Cambij, quando doverono poi supplir le Rimesse alle 
missioni del Contante già diminuito, giudicò ch' il più lungo 
tempo, non potesse se non metter in aspetto sempre più svantaggioso 
le speranze della Pace.</p>
<p>Fece perciò penetrare, che venendo di nuovo in Hollanda il solito 
Ministro Caliers, sarebbe ascoltato. Questo v'andò, e seriosamente 
trattosi il stabilimento de' Preliminari per base al Congresso. Vi 
resistè quanto seppe la Corte di Vienna; mentre preso tardi il 
Consiglio di promovere in Spagna con l'Ambasciata dell'Arach il 
sommo affare della successione, o del passaggio dell'Arciduca, 
credeva utile il calor della Guerra al maneggio, e profficua poi 
l'occasione della Pace a consolidarlo. In oltre all'acutezza 
del Ministero, parve pur di pensare, che non potendo esser mai 
interesse degl'Alleati, un aperto abandono dell'Imperio, dovessero 
ricever essi impulso a maggior sforzo di negotio dai segni 
dell'altrui renitenza. Ma come negl'affari di Stato, ingombrati 
sempre dall'apparenza di moltissimi oggetti, nè men la più 
adoprata prudenza è sicura di non erar talvolta la via dei migliori 
Consigli; così dalle ostentate difficoltà trasse il Rè Guglielmo 
motivi di piegar anzi alla strada opposta; et in vece d'incalorirsi 
più alla prottettione, rilasciarsi maggiormente nella libertà 
degl'arbitrij. Ogni passo perciò può dirsi inoltrato sotto i 
dissensi del Gabinetto di Vienna. Accettate l'espressioni de' 
Preliminari circa le due Paci di Vestfalia, e Nimega, admessa l'Haya 
per luoco di Congresso, e decisa la risolutione di stipular anco 
separatamente le prime Paci, tutto contro le rimostranze de' 
Ministri Imperiali.</p>
<p>Quando poi gl'altri Congressi stancarono i maneggi per lunghi anni; 
questo li sigillò nel corto periodo di pochi mesi, se fa ridotto 
come per l'uffitio delle sole formalità; mentre il concerto dei 
maggiori interessi venne prima disposto nell'occulte Conferenze di 
Caliers, e poi intieramente deciso nell'altre misteriose in Fiandra 
di Bouflers con Portland. Subito però ch' il Rè Guglielmo trovò 
vinti i maggiori punti per sè della Ricognitione, del Prencipato 
d'Oranges, e dei Beni di Borgogna col cumulo di tanti usufrutti, e 
per gl'Hollandesi il profitto di molte facilità nel Commercio in 
altri tempi mai superate, risolse por l'ultima mano alla grand' 
opra, coll'obligar i suoi Alleati a ricever le convenienze, che per 
essi potessero patuirsi. ma disperando di guadagnar li assensi di 
Cesare, e dell'Imperio, difficoltati dalle maggiori dimande ch' 
ancora s'impugnavano, determinò sforzarli con l'uso degl'ultimi 
arbitrij. Acciò però una pace separata restasse tanto meno nei 
giuditij del Mondo colpita dai rimproveri, quanto maggiore fosse il 
numero de' Prencipi, che qualificassero la necessità di 
concluderla, pensò di ridurre la Spagna sotto le leggi della 
medesima. In tal massima fu fama, che havesse principio l'occulto 
disegno di non provedere, e poi di non soccorrere la Piazza di Ath 
in Fiandra; come di lasciar Barcellona in Spagna esposta al 
bersaglio di sì lungo assedio, coprendo con deboli pretesti 
l'asserta impotenza di spedire al Mediteraneo alcuna squadra di 
Legni; quando in altri tempi fu eguale all'interesse la cura di 
custodire la difesa di quelle spiaggie. Perciò dopo la perdita 
tanto combattuta di quella Città, vedendosi aperta la Porta 
ai maggiori pericoli, la necessità della propria salute superò 
tutt' i riguardi di qual si sia unione fra gl'interessi delle due 
Case; onde, i Ministri Spagnoli al Congresso hebbero ordini di non 
ritardare il Sigillo de' Trattati, anco quando douesse restar 
imperfetta, e separata la conclusione degl'altri per gl'Imperiali. 
Si segnarono dunque nello stesso giorno tutti tre gl'Istrumenti di 
Pace per la Spagna, l'Inghilterra, e l'Hollanda; l'Imperatore, et 
l'imperio ne restarono esclusi, e solo habilitati a ricever le 
conditioni essibite, dopo una breve proroga de' giorni concessa da 
Francesi agl'Uffitij degl'Alleati. Così avanti, che spirasse il 
tempo accordato, anco l'Imperatore, et Imperio dovè sentir la 
necessità della Legge et adherir a quella Pace, che le fu 
prescritta.</p>
<p>Di tal modo, per causa di difficoltà, e sospensioni, che quanto 
meno s'intesero, tanto più suggerirono materia agl'altrui sospetti, 
e giuditij, si perdè dall'Imperio la ricupera sempre tanto da lui 
vagheggiata di Strasburg, se ben fosse già dalla Francia offerita. 
E trapassato senza conoscersi il momento, ch' in tempo più 
opportuno si sarebbe incontrato, d'accrescere l'estesa del di lei 
equiualente, s'ammise quello solo della Lorena, essibita però in 
patti migliori degl'altri, che furono a Nimega proposti. Nacque 
perciò una voce, e gelosia commune, che fosse stato misterio, et 
arcano della Corte di Vienna il trattener, sotto colori d'acute 
ragioni, e mendicate speranze tanti Ministri dei Prencipi 
d'Allemagna raccolti nel congresso, acciò insensibilmente scadendo 
il termine prefisso all'accettation e de' progetti, si trovassero 
poi senz' avedersene fuor d'arbitrio di conservare quello già 
tenevano, e che tanto loro importava nel riaquisto di Strasburg; 
onde poi nelle veci di questo havesero a succedere le conditioni 
migliori per la Lorena in profitto dei Nipoti di Cesare, e della 
convenienza di veder in fine rimessi nel Dominio di suoi Stati que' 
Prencipi, che ne havevano sofferto un longo esilio con colpa sola 
de' loro meriti verso li Austriaci Interessi. Indi abbandonate da 
Cesare le maggiori pretese, che haveva il Palatino sopra le rovine 
lacrimevoli del suo Paese, e rinontiate anco l'altre per le dieci 
Città dell'Alsatia, con le demolitioni di molt' opre, col ritiro di 
tante riunioni, e con la resa delle tre considerabili Piazze: 
Filisburg, Brisac, e Friburg, si venne a por l'Alveo del Reno, come 
per Real Linea di Confine, et a sgrupparsi il nodo, che tessuto da 
moltissime questioni, rese più dell'altre la negotiatione di Cesare 
ardua, et involuta.</p>
<p>Pesandosi però la massa di quanto in moltiplici Trattati 
dall'una, e l'altra parte si consente, e si sottoscrive, può 
discernersi, ch' il bene della Francia consiste nel minor male, et 
il male degl'Alleati nel minor bene, che hanno conseguito a 
confronto delle maggiori pretese, e speranze. Se poi non può 
negarsi, ch' anco in quest' incontro la Francia non habbia formato 
la legge, et obligato la volontà degl'altri a riceverla; è anco da 
aggiongersi, che prima l'hà imposta a sè stessa, servendosi d'una 
moderatione in altri tempi non conosciuta. Così se si riguardano le 
prime Idee, che fecero la base della grand' Alleanza, per quali si 
volevano restituir li affari del Mondo alle due Paci radicali di 
Munster, e Pirenei. Se si considera la piena di tante forze, 
l'unione delle maggiori Potenze appoggiate alla superiore d'ogn' 
altra dell'Inghilterra, et i pericoli, che circondavano in ogn' 
angolo la Francia, deve dirsi, che questa Monarchia ne sia uscita 
con acquisto di molta gloria, con maggior esperienza di quanto 
vaglia il proprio Consiglio, e potere, e con una Pace vantaggiosa, 
se con tal proportione di riflessi si riguarda. ma non è più tale, 
e porta un'altra figura, se da un altro lato voglendosi, s'osserva, 
ch' in tutto questo secolo, e meno sotto l'ascendente di questo 
Regno, s'è mai concluso Trattato, in cui in vece di ritener, com' 
era solito, parte dei frutti della Guerra, tutti non solo si cedano; 
ma si rilascino anco molti di quelli conquistati con la fortuna 
delle passate; essendosi pure douuto, dopo sì lunghi sforzi 
mantenuti a costo di gravi danni ne' Popoli; nell'Erario; e nel 
Commercio, riconoscer sopra il Trono dell'Inghilterra un Rè emulo, 
e diffidente; perder la tanto fruttuosa dipendenza di quella Corte; 
abbandonar il sostegno d'un Rè Amico, e ricouerato; non haver in 
Hollanda, come dopo la Pace di Nimega, i modi di nodrir le 
divisioni, e conservar Partiti; restituir tante Piazze; abbassar 
l'auttorità di tante Reunioni; distrugger tanti lavori, che 
tenevano il piede, et aprivano il passaggio nella Germania, et in 
Italia; oltre la sensibile docilità di guadagnare a gran prezzo un 
Prencipe inferiore, e che tant' offese, perdere la riputatione del 
predominio in Provintia, cedendo non solo il giogo di Casale; ma le 
famose custodite Chiavi di Pinarolo, con sciogler il Duca di Savoia 
da que' freni, che lo tenevano obligato, e dipendente. Piantata 
sopra tali fondamenti l'opera della Pace, dovrebbe sperarsi tanto 
maggiore la duratione della stessa; quanto che non parendo possan 
esser sofficienti motivi di scomporla i disegni di ricuperare quant' 
hora si cede, gl'impulsi non dovrebbon nascere, che da Crisi 
estraordinarie, e nella successione delle Spagne, per la Vita troppo 
sovvente minacciata di quel Rè, o pur anco nell'altra 
dell'Inghilterra; Casi, il momento de' quali stando sepolto 
negl'Arcani della providenza, servono a tener agitate le gelosie del 
Mondo sopra i pericoli di rivolutioni più torbide di tutte le 
passate.
Il genio, o l'interesse, ch' eccita l'attentione de' Prencipi ai 
desiderii di poter governar co' proprij uffitij, il destino 
degl'altrui affari, mosse molti de' Neutrali alle diligenze. Più di 
tutti la Danimarca s'unì alla Svetia nel zelo di tali studij, con 
esito però differente; mentre sospetta la Corte Danese d'un 
adherenza troppo vincolata alla Francia, non riuscì nell'intento. 
Più indifferente la condotta della Svedese, meglio potè 
accreditarsi; e col merito della Garantia, che già teneva; con la 
speranza dell'altra, che poteva accordare; e con la riputatione 
delle proprie forze, capaci d'avvalorar occorrendo le proteste 
contro la parte più difficile, e sostenuta; sperò non solo 
d'entrare, ma di restar sola nella dignità del nobile impiego; 
quantunque in esso vi sia comparsa più coll'honore, e col titolo, 
che col merito essentiale della mediatione. Se ben negl'esordij 
della Guerra non fossero ascoltate le sue offerte, non si stancò di 
scortarle sempre sotto la figura di quegl'uffitij, che non furono 
ricusati. A misura delle opportunità li fece valere con modi 
particolari, ricevendo, et insinuando i progetti, che in que' tempi 
si formavano, per deludere, e scandagliare; sicura per il merito, e 
per l'impegno di tali passi, di non poter esser esclusa; la 
delicatezza s'inoltrò poi a meditare l'esclusione degl'altri, per 
acquistar intiera, et indivisa la gloria della famosa ingerenza. 
Giocò perciò varij modi di vantaggio, e d'industria; facendo 
creder a tutti di meglio adoperarsi per le loro convenienze, se alla 
sola cura della sua mano venissero raccommandate. Tuttavia 
avvicinato il caso del Congresso, parevano gl'Inglesi, et Hollandesi 
poco inclinati a voler alcun Mediatore, per ritenere nelle sole loro 
direttioni il merito anco del fine, giachè s'usurparono quello del 
principio, e progresso degl'introdotti maneggi. Ma la diffidenza de' 
loro secreti, et arbitrarij Trattati, unita alle speranze sopra le 
promesse della Svetia, stimolò gl'altri a voler quella Corona 
posititiamente chiamata nell'essercitio. La morte però di Carlo XI; 
la minorità del Figlio; il Governo di più Ministri sotto la 
Reggenza di Dona pareva, che potessero influire cambiamenti, et il 
Consiglio di dar a quella Corona almen Compagni nell'Uffitio. 
La Danimarca con la pompa di solenne Ambasciata senz' alcun preciso 
motivo espedita all'Haga, spiava l'apertura di tal propitia 
occasione. Savoia, dopo la sua Neutralità, vagheggiava d'attirar in 
Provintia, et appresso di sè la sede, e la gloria del maneggio. ma 
fermata la Svetia nel possesso del Posto, e già avanzata una gran 
parte dell'opra, e con le conferenze di Fiandra deviato dal 
Congresso il maggior secreto, e negotio dello stesso; si stimò non 
solo superfluo; ma contrario alle misure della bramata brevità, 
moltiplicar i nomi de' Mediatori. 
Tali ragioni unite ad altre concorsero a tener lontani con esempio 
insolito dall'assistenza della Pace di Christianità ogn' uno di 
tanti Prencipi Cattolici della medesima, quantunque in Ratisbona 
quelli dell'Imperio ne facessero espresse rimostranze, parendo 
inconveniente, e pregiuditiale l'esempio di lasciar l'occupatione 
del Nicchio alla sola figura d'un Prencipe Protestante. Se ben il 
Congresso si trovasse aperto nel Centro, e nella Residenza stessa 
de' Stati d'Hollanda; ad ogni modo non haverebbero i Protestanti 
mostrato un intiero dissenso nell'ammettere appresso d'essi un 
Pontifitio Ministro; quando la prattica ne' Trattati di Nimega, e la 
naturale, e necessaria separatione del medesimo, a titolo di 
Religione, dal Comercio con loro lo habilitava a portar solo la 
speciosità, non però l'opra di Mediatore. ma si fece conoscere in 
Vienna, ch' il nome, il merito, gl'Istituti, e l'insinuationi pur 
continue della Serenissima Republica unite all'illustri memorie di 
Munster, persuadevano la convenienza di non escluderla dall'impiego, 
quand' un altro Prencipe Cattolico vi fosse ammesso. Nello stesso 
tempo però occultamente si svegliaua, e s'adoprava la gelosia 
d'alcuni, rifflettendo ch' i publici Ministri, a differenza de' 
Pontifitij, haverebbero l'affluità, e l'apertura d'entrare in tutta 
la sfera del merito, e del maneggio; onde la contrarietà de' 
riguardi bilanciando le inclinationi; sostenendo le perplessità, et 
i pretesti; e consumando il tempo, se la Serenissima Republica non 
restò introdotta, sortì, che non spiccasse la distintione, e che 
non lo fosse nemeno la Corte di Roma. Prevalsero di tal modo le 
massime di quelli, che cercando pretesti contro gl'altri, volevano 
un Mediator solo, e Protestante; e le diligenze della Svetia, per 
esser ella sola prescielta alla fama del grand' honore, tanto più 
riuscirono felici, quanto che le men efficaci insinuationi 
degl'altri, rimasero senza forza a fronte di quelle, ch' essa con 
assidui tentativi trattò in quelle Corti, ch' essendo da lei 
le più conosciute, e coltivate, erano anco le più autorevoli nel 
prescriuere all'altre, le regole del Congresso, e la serie de' 
maneggi. da' medesimi però non uscì ella con quell'applauso, con 
cui v'entrò; quando havendo lasciate otiose le sue promesse, e non 
sodisfatte l'altrui speranze, con essersi languidamente, e senza 
frutto adoprata per migliorare l'interesse degl'Alleati; non resta 
appresso d'essi con memorie di molto credito la di lei ingerenza.</p>
<p>Così sciolto dall'impegno di doppia Guerra, regna Leopoldo primo, 
et undecimo nella serie successiva de' Cesari Austriaci nell'anno 
sessagesimo della sua età. Girò ella sott' i diversi influssi 
dell'una, e dell'altra fortuna. L'avversa però si può dir, che 
servisse d'Istromento, per metter in maggior grado d'esaltatione con 
esiti non sperati la prospera. Contro la sorte del nascere, e 
l'emulationi della Francia, ascese sopra il Trono Paterno. Furono 
gloriose le prime cure del Regno; respinta la fortuna della Svetia; 
restituita la Corona ad un Rè; e sostenuta quella d'un altro. Due 
Guerre con i Francesi valsero ad accrescere l'unione dell'Imperio; a 
moltiplicar gl'appoggi di più Alleanze; a facilitare nel Figlio 
l'ancor insidiata elettione di Rè de' Romani; et a conseguire in 
fine i profitti d'avvantaggiosa Pace. L'altre due Guerre poi contro 
de' Turchi, e quella, che si può dir continua contro Ribelli, 
servirono seben tra i più gran azzardi sin della Vita stessa, a 
snervare per una parte la contumacia hereditaria de' Popoli, 
rendendo anzi hereditaria la loro soggettione; e per l'altra a 
convertire la tragica fuga di Vienna in strada de' Trionfi, e delle 
più insigni, e non attese conquiste. Sono poi quali sempre furono 
le doti singolari dell'animo, e della mente; ma in mezo del di lui 
Petto risplende una tempra impenetrabile d'heroica fortezza; mentre, 
o sia opra della sola virtù, o vi s'aggionga l'habito nella prova 
di tanti casi, unito al spirito d'una religiosa rasegnatione, si 
viddero tutte le più torbide vicende della fortuna inferiori a 
quella tranquillità, con cui mostrava di dominar sopra le violenze 
del suo distino. 
Altretanto però suol apparire la delicatezza del di lui senso in 
tutto ciò, o che riguarda il giuditio dell'altrui opinione, e stima 
verso di sè. L'esperienza di quarant' anni d'Imperio, avvivando i 
lumi d'una continua studiosa applicatione, rende la mente profonda 
nell'intendere, saggio il giuditio nell'esaminare. Può nascer da 
tal principio, quando più tosto non sia dalle qualità de' mezi, 
de' tempi, e degl'affari, alcun declive al non risoluere, e 
differire. A ciò vi contribuisce pure un riguardo, che nutre 
d'ascoltar molti; di lasciar tempo ai ripieghi per conciliar 
opinioni; e di permetter l'auttorità di non poco arbitrio a quelli, 
che per l'uffitio delle loro Cariche presiedono alle materie. Ama 
però lui tener sempre aperti alcuni indiretti Canali fuori della 
sfera del Governo, perdove ogn' uno possa far penetrar le ragioni, o 
le querele, credendo render così i Ministri stessi più attenti 
alla puntualità, et al servitio. L'affabilità unita alla cura di 
voler sapere tutto, rende a tutti molto facile l'accesso 
dell'Audienze. Risponde con soavità; con esatezza; con misura; e 
con pronto riflesso ad ogni parte del negotio, seben vario, et 
involuto. Assiste con frequenti, et occulti soccorsi quelli, che si 
presentano con motivi di bisogno, et occasioni di pietà. Son 
regolati secondo l'uso i soliti piaceri della Caccia, e della 
Musica, dando per questa segni non solo di genio, ma di studio con i 
saggi tal volta di qualche breve compositione. Più fortunato poi 
nelle benedittioni de' terzi, che de' primi, e secondi sponsali, ha 
la gioia di veder trasfuso l'Augusto sangue nell'aumento di numerosa 
Prole.</p>
<p>Hà il merito d'haverla data alla successione dell'Austriaca Casa 
Madalena Teresa Imperatrice sorella dell'Elettor Palatino, e di due 
Prencipesse con egual felice destino collocate sopra l'ascendente di 
Troni Reali. Risplendono in essa singolari l'opre della pietà, et i 
testimonij d'un Religioso divotissimo Culto. Non spossessandosi 
però degl'affetti sempre cari all'humanità, ama attentamente i 
riguardi suoi, e de' suoi. Come ne' publici affari rare volte si 
meschia con l'ingerenza, e credito degl'Uffitij: così non li 
risparmia, quando s'offeriscono i modi di giouar alle fortune della 
Casa Paterna, e di tanti fratelli, che la compongono, e ch' in parte 
sussistono sopra la protettione, e benefitij Cesarei. Vaga poi 
dell'autorità, e forze, se potesse, anco d'un ombra di Dominio; 
applica con occulte finezze a far, che non resti intieramente 
ecclissato il suo lume; quando col periodo della legge commune 
potesse mancar quello dell'Augusto Consorte.
Studia perciò di guadagnar a prezzo di benefitij nuove Creature, e 
d'habilitar le proprie a figura d'attiuità e di potere. Pareua, che 
dal fondo delicato d'una tal massima, nascesse la semente d'alcuna. 
diffidenza col Figlio Rè de' Romani, quasi temendo, ch' egli nel 
succeder al scetro, non sia per voler nemen in minima parte, o 
scemata, o divuisa la luce del suo ascendente. Pare ancora ch' i 
Giesuiti con l'occasione di reggere la conscienza, dominando pur 
molto sopra il genio dell'Imperatrice, o ispirassero, o 
servissero a coltiuar la gelosia; et essendo nato da tutto ciò 
alcuna volta certo contegno di rigore, o di negligenza di cura della 
stessa verso del Rè, se in questo non potran mancar i motivi del 
naturale necessario rispetto, non vi staran però sempre uniti 
quelli del reciproco amore.</p>
<p>A' misura poi, che questo giovane Monarca và ascendendo sopra 
l'Orizonte della sua Vita, et accostandosi all'altro dell'Imperio, 
si veste di sempre maggiore luce, con attirar a sè gl'occhi del 
Mondo, et i presaggi d'una sublima eleuatione. Porta il nome di 
Giuseppe Primo, e sin hora le due Corone di Rè de' Romani, e 
d'Hungheria. Uscì dall'età dell'anno vigesimo primo, e da essa 
vien formato un temperamento di vigore, e di fuoco. Se ben sia 
mediocre, e gracile la statura, riesce proportionata, e robusta la 
tessitura del Corpo. Il pelo è biondo, e quasi tendente al rosso. 
Fronte alta; occhi vivaci, et ardenti: naso largo; color bianco, e 
misto d'un saugue assai acceso nelle guancie, senz' estensione del 
labro Austriaco, formano lineamenti di un Idea tutta d'affluità, e 
di prontezza. Trapassa talvolta l'ardore anco all'animo, e vi 
s'accende ma per poco tempo lo sdegno. Sin hora, quando con la 
maggior età non si mutino i pensieri, e gl'affetti, mostra genio al 
risolvere; al premiare; et al correggere ancora e da segni 
d'inclinar alla gloria dell'armi, et alla fiama di commandarle, 
osservando con occhio attento i soldati, et ostentando piacere de' 
loro esercitij. Nella mente è penetrante; comprensivo; e dotato 
d'una grande memoria. Se ben par, che non ami l'applicatione, et il 
negotio; ad ogni modo vi supplisce con la facilità di ricevere 
quanto vuole. Apertegli ultimamente le Porte de' Gabinetti, entra 
ne' Consigli, e nelle Conferenze, avvezzandosi a conoscere, prima di 
portare il peso del scetro, e l'arti di maneggiarlo, dando con 
prudenza il suo uoto sopra gl'affari. Possede quattro lingue, e 
corse il giro de' studij sotto la cura dell'Aio Prencipe di Salm, 
verso cui però dimostra moderato l'affetto. Tanto poi fu maggiore, 
e più dichiarato verso Monsignor Rumel, che con titolo di 
Precettore, assunta da' primi anni la più vicina assistenza, 
secondo il solito stile riposando vicino al suo letto, custodiva 
sino il sonno delle notti. È lui del Palatinato, e d'estrattione 
civile, ornato di buoni costumi, e d'Ecclesiastica probità, con 
intelligenza ordinaria, e che non par animata dal talento di 
Ministri, e di negotij. Forse la facilità d'alcun indulgenza, unita 
al merito di lungo, et assiduo servitio, potè guadagnarle tanto di 
gratia, che valse a suegliar l'occhio delle gelosie più potenti. 
Credendolo i Giesuiti poco disposto verso di loro, e temendolo 
l'Imperatrice autor de' Consegli non ben conformi ai suoi, dopo 
haver molte volte inutilmente tentato, in fine riuscirono nel 
staccarlo dal Reggio fianco, con allontanarlo dalla Corte, sforzato 
di ricever il titolo di Vescouo Tiniense, et una Prepositura in 
Praga, dove convenne trasferirsi. Furono sviscerati, et ardenti i 
Reggij impegni per trattenerlo; e quanto più le riuscì sensibile 
di ceder all'autorità Paterna, tanto più diede all'hora visibili 
segni di risentita memoria contro quelli, che si scopersero 
macchinatori d'opra sì contraria al rispetto de' di lui desiderij.
È poi il Rè favorito dalla natura di tal attidudine, che con 
gratia, e con la noia di poca applicatione esequisce ogn' esercitio, 
che vuole.
Se ben non lo domina il genio Paterno verso la Musica, ad ogni modo 
anco senza studio, l'orecchio la intende, ne vi mancarebbe maggior 
dispositione, se vi fosse più volontà. Alla Caccia però stà 
dedicato il maggiore de' suoi piaceri, abbandonandosi volontieri a 
tutt' i disaggi con molt' eccesso, che non può esser dagl'altri 
moderato, se al medesimo per hora vien da una violente propensione 
rapito. Usciva più volte in un istesso giorno, correndo con 
velocità quasi precipitosa a Cauallo, caminando molt' hore a piedi 
col schioppo, sprezzando il gelo di Verno, e gl'ardori dell'Estate, 
non risparmiando fatica, nè cercando dopo la stessa il necessario 
riposo. Così se ben dall'assiduo uso della medesima, paia reso 
capace il temperamento di portarla; ad ogni modo nell'ignea sua 
qualità, e nella gelosia del Vaiolo, non ancor patito, e fatale ai 
primi Geniti dell'Imperial Casa, si teme l'improvisa Crisi d'alcuna 
contingenza. Pareva però ultimamente, che dopo i suoi sponsali, 
trattenesse gl'impulsi d'un tal genio, applicandosi a tutte le 
finezze dell'altro verso la Regina. 
Quanto la haveva bramata, altretanto la gradì, e mostrò 
prontamente il Cielo di secondar il merito delle Reali inclinationi 
col benedirle nel dono d'un immediata gravidanza, dalla quale 
s'attende estesa la maggiore felicità della Cesarea Famiglia.
Ascese anco col privileggio di tal fortuna sopra il soglio Reale 
Wilhelmina Amalia Principessa della Casa d'Hannover, sorella 
dell'altra sposata al Duca di Modena. Se ben non spieghi le 
gratie d'una beltà finita; ad ogni modo havendola dotata la natura 
di stimabili ornamenti; et essendo questi stati accresciuti nella 
prudenza, e vivezza dello spirito da una perfetta educatione, 
possede, quanto basta, tutt' i mezzi per saper, e poter conservarsi 
gl'affetti del Rè. La sua età di non pocchi anni maggiore 
dell'altra del Consorte, ha servito di fondamento a molt' 
oppositioni, con le quali apertamente, et anco con l'animosità 
delle sue tentò il Partito contrario, di contendere il di lei 
ascendente. Si mirava nello stesso tempo di turbare anco quello del 
Prencipe di Salm, che per la congiuntione alla Madre Duchessa 
d'Hannover, trovandosi nel stretto grado di zio di questa 
Principessa, deve sperar ingranditi dalla di lei felicità 
gl'appoggi della propria. 
Condusse però egli per lunghi anni la macchina con secreta, e 
sottile industria; prima insinuando nel cuore del giovane Monarca 
semi di genio, che crebbero sino alla passione, et ai vivi impegni, 
che ne prese; poi guadignando l'animo dell'Imperatrice, e dividendo 
anco i sentimenti de' Giesuiti stessi. La congiontura, ed il scarso 
numero delle viventi Principesse capaci del dono della gran sorte, 
favorì singolarmente l'intenti. Si mirò per tempo a sgombrar 
l'intoppo magiore d'ogn' altro della Principessa di Piemonte. Se ne 
cercò il suo discredito per tutte le strade. L'età troppo minore; 
il sospetto di non perfetta salute; la gelosia, ch' i Savoiardi 
troppo volessero imposessarsi della Corte, e delle sue Cariche, 
valsero finalmente ad attirarne un indiretta esclusiua. Nè poterono 
impedirla le ragioni di Stato; del tempo; et i riguardi di non 
alienar il Duca di Savoia, di promovere la sua separatione 
dagl'Alleati, e l'unione con la Francia, come successe. Rimaste 
così le sole, ma inferiori competenze delle Principesse di 
Guastalla, et Anspach, facilmente s'accreditarono i loro obietti, 
facendo prevaler in favore dell'altra, anco i disegni d'acquistar la 
dipendenza d'una Casa tanto potente nell'Allemagna, quant' è quella 
d'Hannover. Nell'ultime Audienze di congedo si spiegò la Regina con 
scusi di molta stima, e partialità verso la Serenissima Republica, 
facendosi conoscer memore, e grata all'accoglenze goduto dal Padre, 
e che si godono dall'universale della sua Famiglia in quest' insigne 
Dominante.</p>
<p>L'Arciduca Carlo si trova nel decimo quinto anno della sua eta con 
la nobiltà, e soavità dell'indole: con la prontezza, e maturità 
dello spirito: col genio, et applicatione assidua, con cui s'inoltra 
nel corso de' suoi studij, assistito dall'amore, e cura del 
Prencipe Antonto Lietichstain attira sopra di sè gl'occhi, le lodi, 
e le speranze di tutti. Parendo, che porti un aria di genio, e 
temperamento simile al Padre; Cesare lo ama con distinta tenerezza, 
e lo vorebbe inalzato al Nicchio di grandezza maggiore di quella, 
che possiede. Le Corone delle Spagne, o al meno alcuno dei Stati 
d'Italia sono gl'oggetti della sua fortuna; e quando tutto dal 
destino le venisse negato, il Tirolo doverebbe essere il suo 
naturale appanaggio. Il Rè però non vedrebbe volontieri il 
riparto, nè che cadesse l'obligo d'alcuna divisione sopra 
l'Heredità de' Paterni Dominij.</p>
<p>Quattro sono le Figlie Principesse, che potrebbero illustrar con la 
gloria del sangue Austriaco quello d'altri Reali Famiglie; ma come 
veramente tutte, e specialmente la maggiore, appariscono con 
gl'ornamenti più scielti della natura; della virtù; e della più 
perfetta, et anco erudita educatione; così non pare, che la sorte 
de' tempi molto le accompagni; quando non si vedono pronte 
l'occasioni di collocarle tutte con fortuna pari alla grandezza del 
merito, e della nascita.</p>
<p>Alla sfera de' Prencipi deve succeder unita quella de' Ministri, se 
per il mezo di questa, passano da quella gl'influssi del Dominio, e 
della felicità nel Governo de' Popoli sottoposti. Se ben però il 
presente secolo fosse in altri tempi, et in più Corti propitio ai 
prodigiosi ascendenti de' publici Favoriti; ad ogni modo tal 
splendore di falsa luce non apparve mai sopra quella di Vienna. Ben 
in essa spesso si raccolse nelle mani d'un solo principale Ministro, 
e sovvente in quelle de' Maggiordomi Maggiori la massa degl'affari, 
et il peso più accreditato de' Consigli. Ma il Regno presente amò 
di render più, che mai divisa l'autorità, e ripartito l'honore 
dell'incombenze. Dopo, che la gratia cominciò ad aprir 
frequentemente le Porte al Consiglio di Stato, dispensandone il 
titolo per ornamento, e mercede più, che per impiego, dilatato con 
eccesso il suo numero, ivi non risiede (come altre volte) la mente 
secreta dell'Imperio, et il Centro del Gabinetto. Lasciate però in 
esso le sole materie Civili, e quelle di minor conto, tutte le 
maggiori di Stato si trasportano all'esame, et al Cerchio ristretto 
di non molti Ministri, chiamati della Conferenza. Anzi par, che hora 
nemen a questi arrivi intiero il lume di tutti gl'affari.</p>
<p>S'è introdotto l'uso d'Estraordinarie, et ancor più 
ristrette Conferenze nelle Case hor dell'uno, hor dell'altro de' 
Ministri; svol direttamente nascere dal parere di queste il commando 
del Sovrano. Così spera si trovi un Campo più libero alle 
discordie, e tal volta alle animosità ancora de' Consigli; ad ogni 
modo si vuole, che quanto più son minorate le Ruote, tanto più 
riesca meglio disposto, e men lento il periodo degll'affari.</p>
<p>La morte però ultimamente seguita del Conte Chinschi ha mutato 
l'aspetto, e la forza del Ministero, quando la Condotta de' più 
gravi negotii, che stava in esso solo raccolta, e che pendeva dalla 
maggior stima del suo Consiglio, hora resta divisa, nè v'è, chi 
con mente pari al uigor della sua possa, per hora, portar la mole 
intiera degl'affari maggiori. Quantunque fosse distinto il merito 
della di lui habilità; lunga esperienza; e grande penetratione; ad 
ogni modo non andava esente dalla misura de' suoi diffetti; imputati 
sempre quelli della troppa sottiglezza; lentezza; e riserva nei modi 
del suo negotiare.
Se havesse in egual grado goduto l'amore del Sovrano, come ne 
possedeva la stima; sarebbe ancor più facilmente asceso a maggior 
Posto dell'honore, e dell'auttorita. Il non haver però consequito 
quello, che recentemente vaccò di Maggiordomo Maggiore, consignato 
all'Harach, le caricò l'animo di tanto disgusto, che si vuole da 
esso sia stato abbreviato il termine de' proprij giorni, coronati 
dall'opra della Pace co' Turchi, di cui per tant' anni ne Governò 
le vicende con la sua principal direttione.</p>
<p>Hora quella dei maneggi più importanti si distribuisce tra il 
Conte d'Harach Maggiordomo Maggiore, et il conte Caunitz Vice 
Cancelliere d'Imperio.</p>
<p>Se il primo inclinasse più alla fatica, et all'ambitione d'ampliar 
l'ingerenza, niuno potrebbe disputarle la fortuna del primo 
ascendente per la propensione del Sovrano acquistata ne' principij 
della Vita, e poi sempre con prudente moderatione conservata, e per 
quei dritti, che naturalmente stan annessi al Posto di Maggiordomo 
Maggiore. Ne porta però egli il titolo con sostegno, et attentione 
superiore a quella del suo Precessore. L'esperienza della Corte di 
Spana contratta nell'Ambasciata, che vi essercitò già molt' anni, 
lo fece anco ultimamente prescieglere a quell'impiego, et a 
confidarle i tentativi del maggiore, e più delicato negotio della 
successione. Se ben però ritornasse senza la felicità degl'esiti 
all'hora desiderati; ad ogni modo il merito solo della 
deligenza bastò a prepararle accoglenze di gradimento e di premio 
con la cospicua Carica nella stessa prima Audienza dalla gratitudine 
del suo Sovrano ottenuta.</p>
<p>Il progresso del tempo, e del servitio accrescerà sempre più la 
stima: l'autorità; e l'impiego del Conte Caunitz, che se hora, 
sotto la sua direttionne attira la maggior parte degl'affari; in 
avvenire sarà per raccoglerne l'intiero, et uguagliar la stimata 
figura dal Conte Chinschi mantenuta. Non mancano al suo talento i 
requisiti necessarij per renderlo perfetto, e saggio Ministro. 
Munito di prudenza; di buon senso; e di maturo discorso; ornato di 
maniere cortesi, e soavissimo tratto, ben regge i negotij, e 
contenta quelli, che seco li agitano. Usai tutte l'attentioni per 
renderlo coltivato, e mi parve lasciarlo propenso verso gl'interessi 
della Patria. Habilitò la sua esperienza con varij impieghi 
felicemente diretti appresso molti Prencipi della Germania. Nel 
Congresso però dell'Haya, essendovi come Primo Ambasciatore 
Plenipotentiario dell'Imperatore, non potè sforzar i successi, e 
dovè secondar quelli, che furono prodotti dalla necessità della 
congiontura; dalla superiorità degl'Alleati; e dalle irregolarità 
naturali a simili grandi occasioni. Gl'Emuli del Posto; della 
Persona; e delle consequenze, non lasciarono nella Corte otiosa la 
vanità degl'Acumi. Cesare però pesando il vero, et il giusto, e 
nell'honore del Ministro sostenendo il proprio, lo riconobbe, 
esaltandolo al Nicchio grande di Vice Cancelliere d'Imperio, e 
collocandolo nel più alto del Ministero, lo rese istromento 
principale della sua autorità, e del suo Governo. </p>
<p>Può essere, che succeda apunto ad esser tale anco il Prencipe di 
Salm, quando succederanno tempi del commando nel Rè de' Romani. Il 
titolo, et il benemerito uffitio sostenuto d'Aio, lo porta 
necessariamente a quello di Maggiordomo Maggiore. Sin hora essendo 
solo Consigliere della Conferenza; oltre d'espor il suo Voto 
nell'occasioni, che non son frequenti d'unirsi la stessa avanti 
Cesare, non occupa gradi di maggior attività, et impiego. Il 
privileggio della congiuntione alla Regina lo metterà, e lo 
migliorerà ancora nel cuore del Rè. Curioso della Lettura, e 
dell'Eruditione. Adoprato nella sua prima età negl'essercitij 
Militari, senz' esperienza de' Politici. Quando dovesse assumere la 
cura di questi, par che sarebbe per animarli più tosto con opinioni 
vigorose, che temperate. Essendo estratto dalla Germania, e da Paesi 
lontani dall'Italia, è discorso della fama, che verso la Natione 
Italiana habbia sensi di poca partialità. Della Serenissima 
Republica lo sentij parlar con quelli d'un alta stima, e 
procurai di stabilirlo ne' medesimi con la finezza di più maniere.</p>
<p>Il Conte di Valdestain Cameriere Maggiore obligato all'assiduità 
della sua Carica, non le avanza molto tempo per altre incombenze. 
Sostenta la puntualità de' Ceremoniali, e nella Conferenza è Voto 
portato sempre più al rigore, et al risoluto, ch' alla facilità, 
et ai ripieghi.</p>
<p>Con lo stesso stile di rigore vi comparisce pure il Conte d'Etting, 
non destinato ad altro, ch' all'Uffitio suo di Presidente del 
Consiglio Aulico, maneggiato con lode d'intiera giustitia, et 
integrità. In antecipato premio del merito, fatiche e dispendij del 
Congresso d'Ungheria, prima d'andarui, hebbe la promessa 
dell'Ambasciata di Costantinopoli. Se ben gl'arbitrij presi in quel 
maneggio havessero dato armi alla mano degl'emuli, per tentar di 
sturbarlo dal Posto; ad ogni modo Cesare, con la sua approbatione 
disanimando gl'altrui disegni, e giudittj le conservò ciò, che le 
haveva donato.</p>
<p>Non è maggiore di questo il numero de' Consiglieri della 
Conferenza esistenti in Vienna. Se ben però non siano insigniti 
della speciosità di tal titolo; tuttauia per l'essigenza delle loro 
Cariche, e de' loro affari ben spesso u'hanno l'ingresso il 
Cancelliere di Corte Bucceleni, et il Pressidente di Guerra Conte 
Starembergh.</p>
<p>Per il primo non può esporsi miglior Ritratto di quello, che fu 
delineato sopra la faccia di tanti dispacci, e negotii, che seco 
m'è occorso di trattare. È disgratia, che quando molt' importa, 
sia quella Carica, per dove passa il giro di tanti publici 
interessi, riempita da soggetto maturo, et inclinato; ella si trovi 
presentemente nelle mani di chi si fà provar diverso dal bisogno, e 
dal bene d'una quieta corrispondenza. A titolo di renderlo più 
istrutto, et habilitato a maggior Ministero, vien introdotto nelle 
Conferenze particolari sopra le più gravi materie. Il suo genio 
però non portandolo a tanto, resta tenacemente applicato alle 
occasioni della sua incombenza. Si mostra in queste preoccupato 
dall'impressioni, difficillissimo ad allontanarle. Non pronto a 
ribatter le ragioni, stà fisso nelle repliche delle sue senz' 
ardenza; ma anco senza maniera; restano perciò mal sodisfatti tutti 
gl'Esteri Ministri, che seco conferiscono; mentre l'efficacia non 
penetra; la desterità non insinua, e la soavità non guadagna.
Cesare ne sente frequenti reclami; lo conosce; e lo tolera, 
perchè la lode dell'integrità lo sostiene. Dipende dai Consigli di 
Gratz, tanto più facilmente, quanto che essendo la sua nascita da 
quelle parti, tiene in esse congionti, et interessi, che fomentano 
il suo impegno, nel difender ogni loro convenienza. I di lui 
Precessori adoprati nel vogler le sfere più alte del dominio, non 
s'abbassavano con tant' attentione, e scrupolo a governar il moto di 
queste cose inferiori. Non essendo sperabile di ridurlo a volontà 
di giovare, la prudenza insegna a procurar almeno, che non offenda. 
Servirà a tal' oggetto il mantenerlo appresso il Sovrano, et i 
Ministri nel concetto di duro, et avverso ai publici negotij. Se si 
potesse dar impulso a tant' altre cose, che le son contrarie, ond' 
arrivasse la sua caduta, sarebbe una grand' opra. Almeno negl'affari 
ardui, che si presentassero darle Compagni, et istituir Conferenze 
valerà ad indebolir la non propitia forza de' suoi influssi.</p>
<p>Se il Presidente di Guerra fosse men divertito dai piaceri delle 
Caccie, e de' Cavalli; men occupato da qualche partialità; e dal 
frequente calore dell'animo, che lo trasporta, unirebbe tutte le 
parti per la perfettione del suo Ministero. Non le manca proprietà, 
et abbondanza di discorso; lume di prudenza; e penetratione d'esame 
anco nelle materie Politiche, oltre le Militari alla sua 
Giurisdittione soggette.</p>
<p>Queste sono le Cariche, et i soggetti più adoprati, da' quali si 
muovono le principali Ruote del Governo. Deve però riconoscersi, 
che v'è più penuria, che copia de' Ministri ben atti a riempire la 
grandezza dei Posti, quando per la legge della natura, o per altri 
accidenti si rendono vacanti. Si dilata il pregiuditio 
nell'osservarsi, che nel numero de' Giovani, non vi siano molti 
donati al genio dell'applicationi, et alle diligenze di guadagnarsi 
gl'honori del Ministero col merito d'un estraordinaria habilità. 
Sin però, che Cesare regge col vigore della sua mente, non 
apparirà il danno, et il diffetto, come quando se n'aprisse 
maggiore il bisogno, passando, il Governo sotto gl'auspicij d'un 
giovane Monarca.</p>
<p>Così servito dal Consiglio de' suoi Ministri siede Leopoldo sul 
Trono, et estende il Scetro sopra Corso de' Paesi ampio nel giro, 
abbondante ne' Popoli, felice per molti doni della natura, e 
specialmente per i Tesori raccolti nelle Miniere di tutt' i Metalli, 
ch' aprirebbero copiosa la sorgente delle ricchezze, s'anco in esse 
volesse più applicarsi l'industria a moltiplicarne i proritti. 
L'unione poi di tanti Stati fu tessuta più tosto con le 
benedittioni del Cielo nell'Heredità de' matrimonij, che con i 
sforzi dell'ambitione, e della spada. Le sole due Austrie con la 
Stiria furono prezzo di tre battaglie; ma la Carinthia; la Svevia; 
il Tirolo; poi l'Ungheria, e la Bohemia unita alla Slesia, e 
Moravia, furon con altri mezi agregate. Anzi si mostrò attenta la 
providenza ad alzar la fortuna della Casa d'Austria anco in 
Germania, quando la volle pure esaltare in altra parte, e ne' due 
Mondi. Se però Carlo V, nel divider tra il figlio, et il fratello i 
dominij, privileggiò col possesso delle Spagne, e di tutte le sue 
vaste appendici il Ramo del Primo, che si traspiantava in que' 
Regni, con le due Corone d'Hungheria, e di Bohemia portate dalla 
moglie del secondo, nello stesso tempo s'aggrandì il Ramo pure, che 
nell'Allemagna restava. È vero, che per gl'arbitrij dell'elettione; 
per i titoli de' privileggi; e per l'inquietudine de' Popoli, 
parevan che fluttuanti, et incerte; ma restaron assicurate, quando 
più si temevano cadenti. Le Ribellioni della Bohemia servirono ad 
assodar il giogo, in vece di scuoterlo, e tante Guerre 
dell'Hungheria hor de' sudditi, hor de' nemici, et hor miste 
dell'insidie, e delle forze degl'uni, e degl'altri, decisero 
finalmente la presente maggior grandezza, e fortuna de' Cesari 
Austriaci.</p>
<p>Se però dall'intiero acquisto dell'ampia Corona dell'Ungheria, si 
formarono i trionfi d'una sanguinosa Guerra, e della recente insigne 
Pace, per conoscere quanto resti con essa dilatata l'austriaca 
Potenza, non sarà disutile attentione il poner sopra la bilancia 
l'esame, di qual sia, e qual possa essere il stato di quel vasto 
Regno, et insieme della sua pretiosa appendice della Transilvania. 
Devon perciò trarsi i riflessi dai due essentiali principij di 
quanto possa esser sicuro, et indi di quanto possa esser utile il 
possesso di così grandi Conquiste.</p>
<p>Chi considera le memorie di più secoli; il temperamento de' 
Popoli; la natura gelosa delle loro inclinationi, giudicherà, ch' 
il disordine della Guerra Civile, sia un sangue impuro, da cui non 
possano scaricarsi gl'animi turbati degl'Ungheri, che sempre mal 
ubbidendo a loro Prencipi, furono anco sempre mal capaci d'un 
intiera, e quieta servitù. ma quando poi con più interno discorso 
s'osserva, che senza forze proprie, o esteri aiuti, suol riuscir 
inefficace la malignità del cuore, et inutili i sospiri d'una mal 
contenta volontà; si può anco creder, gionto, dopo tante 
rivolutioni, il momento, in cui col solo sfogo di roder occultamente 
il freno della necessità debban gl'Hungheri tollerar la 
conditione del presente; bramar in secreto le novità dell'avvenire, 
et in fine, quando esse non succedano, in virtù del tempo, e 
dell'uso, habbia a tramutarsi il sangue, et avvezzarsi il genio ad 
una tranquilla soggettione. Si vedono in tanto come svelte dal 
Terreno dell'Ungheria quelle radici, da' quali solevano sorger le 
cause, e pullular i pretesti, per mascherar sotto titoli di 
giustitia, e libertà i disegni della rivolta, o naturalmente 
concepiti, o esteriormente macchinati. Con la fortuna dell'ultima 
Guerra tratta quella Corona dall'antiche torbide vicende 
dell'elettione, è essa hora consegnata per naturale, e successiva 
al Capo del presente Rè de' Romani, e de' suoi Discendenti; e con 
tal occasione abollito quel seditioso Capitolo firmato nel vecchio 
Statuto del Rè Andrea cessa per una parte il modo di prescriuer 
strette leggi al Rè nel tempo dell'incoronatione; e per l'altra 
resta distrutta quella servente feconda di più lacrimabili Guerre 
Civili; mentre, senza nota di Ribellione pretendevano i sudditi di 
potersi armar contro i Prencipi, per difender i loro sempre ampliati 
privileggi. </p>
<p>Abbassata ancora l'antica dispotica Dignità del Palatino Censor 
del Rè, e con i danni della recente gravissima Guerra snervato il 
potere de' Nobili privi delle ricchezze; delle Fortezze; e delle 
Cariche, che tenevano, la Reggia autorità non dovrebbe esser più 
dipendente dagl'arbitrij dell'uno, et esposta ai sprezzi, e 
disobbedienza degl'altri. I Popoli pure devono sofferir quel giogo 
di ferro, a cui sempre recalcitrarono; tollerando hora le Truppe 
Allemane nei Presidij delle Città, e dentro le Viscere di tutt' il 
Regno con i Quartieri d'Inverno, quand' altre volte odiando il nome, 
et il peso si commoueuano all'ombra et alla fama sola del medesimo. </p>
<p>Restando però sepolto, se ben non estinto nel profondo dei Petti 
il dolore, e la memoria insieme della perduta non lontana libertà, 
le ceneri sarebbero ancor capaci di nuovo fuoco, quando vi fosse 
qualche mano poderosa, e vicina, capace di poter agitarle. Ma per 
hora indebolito il potere de' Turchi; allontanati i loro Confini, 
con la soggettione anco della Transilvania, chiusa la strada al 
solito ricouero de' Malcontenti; et insieme levato ad essi il modo 
d'ottener (com' altre volte) forze, e Capi dai Prencipi di quella 
Provintia, discreditato il Techeli, e periti tra le vicende del 
tempo della Guerra i suoi principali adherenti, estinte le 
Discendenze d'alcuni di quelli, che tramarono le passate Congiure, 
et incapaci di grandi pensieri gl'Heredi superstiti d'alcuni 
altri; molti alletati più dalla quiete, che dalle speranze; anzi 
trattenuti con quelle di migliorar la fortuna in Corte con Posti, 
con matrimonij, e con impieghi militari; mancano hora veramente 
nell'esterno non meno, che nell'interno quelli, che con l'aiuto, e 
con il Consiglio, possano porsi alla Testa degl'altri, e dar con il 
loro esempio coraggio alla dichiaratione di quelli, che più per 
timore, che per genio s'accomodan alla legge della fortuna, e del 
tempo.</p>
<p>Fù per questo un fuoco breve, e composto di non solida materia 
quello della Rivolta, che nel 97 scoppiò nell'Hungeria Superiore 
con la sorpresa di Tokai, e di Kalò; mentre la massa di quella 
Gente, se ben numerosa, condotta più da una cieca disperatione, che 
da un meditato disegno, non trovando nè Capi, nè soccorsi, presto 
restò dissipata, et oppressa. Così se ben siano i Turchi con la 
Piazza di Temisvar ancora in vista dell'occasioni, per sparger 
sementi di turbulenze da un lato verso la Transilvania, e dall'altro 
verso l'alta Hungheria; ad ogni modo pare, ch' il pericolo maggiore 
non possa nascer se non dal caso di grandi mutationi, e da quelle, 
che potesse produr una nuova Guerra, alterando la sorte della 
passata, e rimettendo il predominio de' Turchi a quel grado, che per 
le perdite patite, e per il destino della providenza par, che, non 
habbia ad esser facilmente ricuperato.</p>
<p>Un tale riflesso può contribuir non meno alla sicurezza interna 
riguardo ai Popoli, che all'esterna riguardo ai Nemici. Se però si 
deve misurar la sicurezza contro Nemici dalle sole difese proprie, 
non può ella stimarsi molto radicata; quando se le Frontiere 
dell'Hungheria restano nei tempi della Pace, come furono in quelli 
della Guerra, può dirsi raccomandata la custodia di tanto Regno al 
solo argine delle spade, et al Corpo d'un esercito, che se ben 
valido, et atto per molte circonstanze a trionfar sempre 
degl'Ottomani, ad ogni modo deve cercar le Vittorie nel Campo della 
fortuna, tra le vicende anco sempre incerte dell'armi. Per altro 
manca in tutte le parti quella bariera più forte, che consiste 
nell'oppositione di ben munite Piazze, per le quali la natura apre 
altretanto l'opportunità de' vantaggiosi siti, quanto la 
difficoltà sin' hora de' mezzi impedisce per esse le più utili 
risolutioni. L'importantissima linea del Tibisco è intieramente 
sguarnita. Quella dei Maros solo coperta dai principiati lavori 
d'Arath. Sopra la Drava vi son l'opre bensì famose; ma molto 
imperfette d'Essech. E sopra il Danubio Petervaradino seben 
collocato in situatione tant' importante, e vantaggiosa, non 
si trova con i suoi nuovi Lavori ancor ridotto a prometter lunga 
resistenza, se bisognasse. Buda poi insigne per i doppij assedij, e 
per l'ampie consequenze, che produsse la sua Conquista, nelle rovine 
tuttavia aperte delle Mura, e delle stesse Brecchie, espone troppo 
vivamente agl'occhi la memoria di quegl'attacchi, e le strade per 
dove potè entrar la forza della spada, e la gloria del Trionfo. 
Quando però le regole della Pace habilitassero all'uso di quelle 
preventioni, che non permisero i dispendij, e distrattioni 
dell'Armi, non è dubio, ch' il corso di tanti Fiumi tutti tendenti 
alle Frontiere Nemiche, et al centro delle militari operationi; i 
Repositi; e Magazini, che posson raccoglersi in tante Piazze; la 
fertilità d'un ampio Paese, e la vicinanza di tutte le Truppe in 
esso ripartite, non dian a Cesare i modi più validi, e pronti per 
sostener felicemente la fortuna d'una nuova Guerra contro l'Imperio 
Ottomano. Non mancherebbero tuttavia nemen a questo le sue facilità 
nel caso di nuovi impegni, mentre havendo potuto conservar contro i 
molti teutativi passati la Fortezza, et Asilo sì considerabile di 
Temisvar, anzi nei Trattati della Pace, havendone allargato il 
Territorio con quelle molte demolitioni, che si fecero da' Cesarei 
in varie opere, che lo stringevano d'intorno, resta ancor nelle loro 
mani una Piazza fortissima, non per i sforzi dell'arte; ma per i 
privileggi della natura, che la circonda con molte dispositioni 
opportune a render ardua la sua invasione. Estende poi quel sito 
molt' utili consequenze fuori di sè, quando stando in vista 
dell'Hungheria Superiore, e della Transilvania. In que' Terreni 
particolarmente capaci della mala semente, potran sempre, seben da 
lontano spargersi i torbidi fomenti; e nel caso poi d'aperta Guerra 
di là gl'eserciti Ottomani havran la solita strada breve, e facile 
per minacciar l'un, e l'altro di que' Stati; distraher le forze con 
la gelosia di più luochi; render sempre incerte, e pericolose le 
congiuntioni delle Truppe di quelle parti all'Armate Capitali di 
Cesare; e poter sotto il calore d'alcun improvisa vittoria, che la 
fortuna a loro presentasse, tant' inoltrarsi per un Paese aperto, 
quando non fosse chiuso dall'erettione di nuove Piazze, ch' in pochi 
giorni restarebbe confuso; disunito; et esposto a gravissima 
contingenza il giro di tutte le passate Conquiste.
Se da tali eccettioni resta accompagnata la sicurezza d'un tanto 
Regno, sarà sottoposto alle proprie anco l'altro riflesso 
dell'utilità, il vanto alla grandezza, e fertilità del Terreno, 
non corrispondendo il numero delle Genti, e l'industria de' 
lavori, viene in consequenza scemata la richezza di que' frutti, che 
potrebbero ricavarsi. Se però si stimasse possibile d'essequire il 
Consiglio lasciato dal Maresciallo Caraffa, di provedere nello 
stesso tempo alla maggiore quiete, et ubertà del Paese con disarmar 
gl'Hungeri; disunir la Militia Nationale; et insensibilmente ridurla 
dalla licenza in cui vive, alla patienza dell'Economia, e 
dell'Agricolturà; gl'ampij Deserti, che hora si vedono fra il 
Drano, et il Sano, e poi fra il Danubio, e Tibisco, tramuttandosi in 
altra Raccia colmerebbero l'intiero Seno del Regno di Popoli, e 
d'abbondanza. ma presentemente trovandosi Hungheria Inferiore per 
lunghi tratti dishabitata, e dalla Superiore essendo molti fuggiti, 
ritirati nella Polonia, e in altri Confini per il peso 
degl'aggravij, e per le violenze de' Quartieri; ne risulta da ciò, 
che difficilmente possa il Regno portare la somma di tutte quelle 
contributioni, che le vengono dimandate. Se ben in passato fossero 
di due soli Millioni de' Fiorini in ogn' anno: ad ogni modo 
gl'arbitrij eccedenti, e non regolati delle Militie dentro i 
Quartieri, con varie maniere ne facevano trapassar l'obligo, et il 
danno quasi a sei, et a sette, con tanta maggior rovina di quelli, 
ch' erano forzati all'esborso; quanto che, aggiongendosi anco 
l'ingiustizia, e disuguaglianza de' Ripartiti, gl'Ecclesiastici, et 
i Nobili facendosi esenti, tutt' il debito si raccogleva sopra i 
Popoli, e sopra quelli, ch' erano meno capaci di sofferirlo. Se ben 
però hora con l'introdotto Regolamento s'habbia preteso d'ordinar 
la Confusione; introdur la giustizia; unir alla Economia del Reggio 
Erario la conservatione de' suditi, et il giusto mantenimento 
degl'esserciti, e che perciò abolliti i Quartieri, e licenze 
usurpate dagl'Ufficiali, si dimandi al Regno, e sotto migliori 
regole non più la somma di due Millioni; ma quella di quattro, per 
liberarlo dal pericolo di pagar i sette: ad ogni modo si protesta 
l'impossibilità di soccombere nè meno ad una tal misura.</p>
<p>Potrà però succedere, ch' il respiro della Pace, e la cura del 
buon Governo, correggendo tanti disordini, che vi sono inuiscerati, 
e rimettendo nel Regno quel vigore, di cui il suo temperamento è 
capace, l'habiliti al peso, con la distintione però, che malamente 
potendo per la povertà del Commercio dar la massa d'una tal somma 
in denaro, come per le richezze della sua Terra, potrà 
somministrarlo nelle messi de' frutti naturali, ciò che facilmente 
servirà a nodrir dentro il Paese gl'Eserciti; difficilmente poi 
valerà a mantenerli di fuori; quando in altre Guerre, ch' in 
quelle d'Hungheria dovessero restar occupati.</p>
<p>Havendo la natura sparso nelle viscere di questo Regno tutti i suoi 
doni, ha voluto, che vi si ritrovino per dir così, anche le stesse 
sorgenti dell'Indie, con raccogler in varie parti le vene de' più 
pretiosi Metalli. Sono famose le tre Minere dell'Hungheria 
Superiore: Creminitz; Seminitz; e Filech, che si lavorano tra molt' 
altre, quali sin' hora restano dall'arte, e dall'industria 
abbandonate. Si calcola, che Leopoldo in 40 anni di Regno, habbia 
da essi esatto il tributo di più di 80 Millioni, e se ben una 
gran somma, e può dirsi la metà d'essi distratta nei dispendiosi 
lavori non sia gionta ad arrichire l'Erario; ad ogni modo havendo 
giovato al mantenimento di più di dieci mille huomini, che vi 
travagliano, non si può nè men dir riuscita tutta inutile, e 
perduta. Si chiama benedittione di Dio la fecondità delle Vene; 
mentre con vario, et incerto profitto, secondo le vicende degl'anni 
girando le secrete opprationi della natura, danno hor meno, hor più 
copiose le Raccolte, quali nel tempo presente si vedono assai 
danneggiate dai pregiuditti dell'acqua introdotta in que' tortuosi, 
e profondi Canali.</p>
<p>Nell'altre due Miniere verso i Confini della Transilvania chiamate 
Nazibania, e Felesnobania, seben conosciute per assai ricche, sin' 
hora l'industria non ha volsuto dissoterrarne i proventi. Et è ben 
da credersi, che la maggior applicatione della stessa, li 
moltiplicherà in più cose dentro il giro vasto d'un Regno, ch' 
anco sott' il Governo lontano, e mal disposto de' Turchi, dava ad 
essi (per quanto si dice) il modo di mantenere quaranta mille 
soldati.</p>
<p>Ma si rende ancor più pretiosa a Cesare una tale Conquista per 
l'unione dell'altra così importante della Transilvania, detta la 
Cittadella dell'Hungheria, il Baloardo contro la Polonia; la 
Vallacchia; la Moldavia; e così contro de' Tartari ancora. Cinta da 
una catena de' Monti, in essi trova dalla natura disposte le sue 
migliori, e forti difese per i passi pocchi, et angusti che possono 
facilmente custodirsi, et impedire gl'ingressi. Fidata però nei 
vantaggi della situatione, neglesse l'arte quella delle sue opre, 
restando il Paese di dentro aperto, occupato da varie antiche 
Città; ma non munito d'alcuna Fortezza. La di lei soggettione 
perciò non fù, che facile consequenza d'una Giornata; mentre 
il Duca di Lorena conoscendo il tempo di valersi della non sperata 
gloriosa vittoria d'Arsan, trasportò <foreign lang="lat">immediate</foreign> la fortuna 
dell'armi Cesaree in quella ricca Provintia, distribuendovi i 
Quartieri dell'Inverno nello stesso tempo, che vi stabiliva il 
Dominio, ricevendo i spontanei ossequij di quei Popoli. Turchi seben 
hebbero sempre il desiderio di rimettervi il piede, non osarono 
però nemen tra gl'eventi a loro propitij d'alcune Campagne, di 
tentarne il passaggio, quantunque potessero sperar favorevole il 
cuore e la mano di quella Natione nell'introdurli. Rovinar il Paese 
con le Prede, e con gl'incendij, si considerò da essi non degno 
frutto dell'impegno; come poi con la ragione, che svol esser facile 
il perdersi ciò, che riesce facile a guadagnarsi, si giudicò 
difficile conservar un Paese non sostenuto da Piazze, et esposto al 
vicino Confine dell'armi, e Conquiste Cesaree nell'Hungheria. La 
disfatta perciò dei Reggimenti, che guardavano la Transilvania, e 
la morte de' Veterani, vigoroso, ardito, e stimatissimo Commandante 
nella Battaglia di Lugos, e nel liminare della Transilvania stessa, 
non bastò per animar tutto l'esercito Ottomano, e la stessa Persona 
del Sultano, che n'era presente all'essecutione dell'Impresa. In 
quell'incontro i Popoli diedero segni della foro avversione 
agl'Allemani, con trucidar molti de' soldati, che fuggivano dalla 
Giornata, mostrando di sospirare la sorte d'un nuovo Governo, quando 
la conditione del presente gira in aggravio loro tanto maggiore, 
quanto che devono sentire anch' il peso dell'autorità concessa a 
Magnati, et a que' pocchi, che sono destinati dall'Imperatore, come 
suoi Ministri alla direttione del Paese.</p>
<p>Morto l'Abaffi, se ben la Natione avvezza a riverir la figura d'un 
Prencipe parlicolare, bramasse sostituito il Figlio al Nicchio del 
Padre, come al tempo della sua soggettione ne corse alcuna promessa 
del Duca di Lorena; ad ogni modo prevalendo le lontane ragioni del 
Gabinetto, e di Stato, si crede di render tanto meglio quella 
Provintia Sicura, e dipendente, quanto più fosse staccata dal 
sistema delle sue antiche maniere. Il giovane Abaffi però, 
mostrandosi sin' hora d'un'indole non capace de' spiriti degl'Avi, 
prova sopra di lui il rigore de' più seueri Consigli. Solennemente 
degradato d'ogn' Insegna, e titolo di Prencipato. Spogliato delle 
Rendite al medesimo annesse, e quasi anco legato nella libertà 
dell'arbitrio, col negarle la facoltà d'eleggersi la Moglie. Se ben 
però le sia stato in fine permesso di riceverla da una delle più 
Nobili Famiglie della Provintia; hora è, costretto di vivere 
lontano, sotto speciosi pretesti fatto uscire dalla Transilvania, e 
con l'honore di sicure scorte trasportato in Vienna, ivi si fermava 
senza libertà di partire, parendo, che si volesse stringerlo con la 
necessità a risoluere un perpetuo abbandono della sua Patria, 
rinontiando tutt' i Beni Allodiali, per ricevere un vantaggioso 
Equiualente dentro l'Austrie, o la Bohemia; acciò poi ornato col 
titolo di Prencipe dell'Imperio lasciasse la sua discendenza 
traspiantata in altro Terreno, e svelta da quella, dove tiene troppe 
radici per poter nuovamente risorgere. Acciò però la Natione più 
facilmente scordi il dolore di perder con l'Imagine del suo 
Principato, quella ancora della sua libertà, et independenza, si 
cercò d'alletar i Principali con l'honore, con l'auttorità, e con 
l'interesse. Istituito un Governo, et un Consiglio di pochi, in 
questi soli stà diviso il commando intiero Civile, et Economo della 
Provintia; onde possedendo una Giurisditione, mai più conosciuta, 
et in essa trovando le occasioni dell'opulenza, si doverebbero dir i 
Magnati contenti delle novità, e della mutatione, se internamente 
pensando alla sorte de' tempi venturi, non dubitassero, che le 
facilità donate nel principio, non fossero per mancar nel 
progresso, e che cessate le ragioni di trattenerli, con 
gl'alletamenti, dovessero poi sempre regnar nella Corte Cesarea, 
l'altre di dominarli con un intiera legge e Sovranità.</p>
<p>È pur quel Paese arrichito di tutt' i doni, non solo di quelli, 
che moltiplica nella fertilità della Terra l'industria 
degl'Huomini; ma degl'altri ancora, che la stessa Terra offerisce 
con le Miniere pur iui sparse di tutt' i Metalli, se ben per 
abandono dell'arte, restin otiose, e sepolte nelle Viscere della 
Natura. Se poi l'abbondanza de' frutti naturali serve a mantenervi, 
senz' incomodo, sedeci Reggimenti; la penuria del denaro rende 
difficile la contributione, che dalla Corte se gli dimanda d'un 
Millione de' Fiorini. Deve però mancar in quella Provintia l'Oro, 
se in essa manca la principal, e più pronta minera del medesimo, 
ch' è il Commercio; quando i Paesi ad essa vicini, essendo da sè 
stessi copiosi, e proveduti, non han bisogno di cercar altrove 
gl'alimenti; come sono Hungheria, Valacchia, e la Moldavia.</p>
<p>Quando la fortuna maggior della Guerra portava l'ardire de' 
pensieri sin alle più lontane speranze, l'armi Cesaree meditarono 
di far Tributarie anco quelle due Provintie. Dopo l'acquisto di 
Belgrado l'Haysler con otto mille huomini s'introdusse nella 
Valacchia, e vi prese i Quartieri; ma non potè conservarli. Aperto 
il Paese senza Piazze, che dian difesa, e ricovero; con 
l'impedimento de' Boschi; e con l'uso de' Popoli di nasconder sotto 
la Terra gl'Haveri, i Tartari poterono col solo timore scacciar le 
forze, che v'erano penetrate. Il Prencipe però presente di 
Valacchia passa con fama di saggio, et attento a bilanciarsi con 
desterità fra i riguardi di Cesare e della Porta, usando anco 
l'arte di portar avvisi, che possan esser utili, o grati, hor 
all'uno, hor all'altro Partito; indagando con osservatione i 
successi della Christianità, e raccoglendo con la stessa quelli 
della Turchia.</p>
<p>Col valor dunque, e con la giustitia della spada, tant' aggrandiva 
la Corona, può dirsi, che Leopoldo si trovi più potente de' Stati, 
di Rendite, e di forze, di quello mai lo fosse ogn' uno de' passati 
Austriaci Imperatori, all'eccettione sola di Carlo V, che però fu 
grande per l'altre Heredità, non per quella dell'Austrie. Essendo 
poi l'Oro, et il Ferro i Cardini del potere, succederà hora 
all'esame de' Stati, quello delle Rendite, che li arrichiscono, e 
poi l'altro delle forze, che li difendono.</p>
<p>Se ben sia il cumulo di tutte le Rendite presenti maggiore, che ne' 
tempi andati, ad ogni modo non abbondano ancora a sufficienza i mezi 
necessarij al sostenio d'una grande Potenza. Mancando nel Corpo di 
tanti Dominij la Vena principale del Traffico, per cui passano i 
spiriti del vigore più robusto ne' Prencipati, può credersi, ch' 
un tal difetto tenirà sempre pregiudicio da alcuna debolezza il 
temperamento. Da la Slesia i Lini, e le Tele. La Bohemia i Panni; 
gl'Argenti vivi la Stiria; altre Provintie, altre cose. Ma o per la 
scarsezza della materia, o per quella dell'industria, o per i 
svantaggi del sito, manca quell'affluenza, che sarebbe la più 
pretiosa, e la più necessaria. Nel sito però non mancano gran 
Fiumi, e tra questi il Danubio, ch' anticamente era il Canale, per 
cui si communicava l'Oriente, all'Occidente, con trasfonder i 
commodi dell'una nell'altra parte, non potendo però servir agl'usi 
presenti, le regole antiche, si dolgono gl'Austriaci di vedersi 
troppo separati dal Mare, dove tante Nationi trovano un stabile 
fondamento al Traffico, et all'opulenze. Il desiderio produsse 
talvolta de' sforzi inutili per congiongere le distanze; mentre fra 
i primi tentativi fu quello di por piede sul Baltico; ma dal 
Stralsundt sorse la nube, che minacciò a Ferdinando II, et 
all'Allemagna le tempeste; e se sopra l'Adriatico non cessano le 
mire, per mantener pretese, e dilatar la Navigatione, il Sovrano 
Dominio però di chi lo possiede, ne sa disordinar le misure, e 
reprimere le speranze.</p>
<p>Sotto tre titoli si registrano i Tributi all'Erario. Rendite 
Camerali. Essibitioni de' Sudditi, e frutti de' nuovi acquisti. 
Questi si descrissero nel esame dell'Hungheria, e Transilvania, non 
potendosi però ancora calcolar per sicure le somme, quand' hora 
versa l'applicatione, o a migliorarle, o a stabilirle. Nelle Rendite 
Camerali si comprendono i Datij, i Beni della Corona, et i Sali 
Regali del Prencipe. Negletta in parte la cura sopra de' primi, e 
molto diminuiti con la facilità dell'esentioni, non è grande il 
provento. L'urgenza del bisogno obligò ad alienar in grand parte i 
secondi, mantenendosi però nel sale, e nel consumo di numerosi 
Popoli l'occasione d'ampliarne i profitti, con l'augumento de' 
prezzi, e con l'uso di nuove, e non più pratticate diligenze in 
ogni luoco. Le Diete, ch' in tutti gl'anni si raccolgono ne' Paesi, 
par che dian figura di volontarie alle necessarie essibitioni de' 
sudditi, quali passano sotto nome d'ordinarie, et estraordinarie, 
perchè l'une continuano in tutti tempi, e l'altre s'impongono, e si 
radoppiano solo per quelli della Guerra. Se ben fra la varietà dei 
Registri, e dell'amministrationi non riesce facile il liquidarne le 
quantità; ad ogni modo pare, che le Rendite Camerali non 
oltrepassino i tre, e l'essibitioni ascendino ai sette, componendosi 
così la somma di dieci millioni annui de' Fiorini, che da' suoi 
stati antichi hereditarij Cesare debba raccogler ne' tempi di 
Guerra. Potrebbe dirsi, ch' entrando, con la Pace l'obligo di 
sollevar i sudditi dai pesi havesse a succeder una non poca 
diminutione, non potendo esser durabile il grave, et il violente 
prodotto dalla forza delle congionture. Ma non mancando mai ai 
Prencipi interessi, et essigenze, sì facile, che si voglia almeno 
nella maggior parte far durar, e render soliti quegl'aggravij, a 
quali furono i Popoli sottoposti dall'estraordinaria occasione. La 
Bohemia però, che più dell'altre parti ha pagato, sensibilmente ha 
patito; mentre molti trovando superiore all'utile delle Rendite, il 
debito degl'aggravij, han creduto meglio rinonciar i Beni alla 
Guerra, che governarli sotto il carico di tali Pensioni.</p>
<p>Le spese non traboccano nell'eccesso. È moderata la magnificenza 
della Corte. Ad ogni modo il disordine inviscerato 
nell'amministratione, et il numero ben copioso de' Ministri, serve a 
disperdere non a raccoglere, et a ben regolare. Deve perciò 
succedere, che non solo manchi qualunque avanzo; ma manchino anco 
spesso le provisioni al necessario. Venti due millioni de' Fiorini 
in ogn' anno si dimandavano dal Commissariato per sostener le due 
Guerre. Essendo però molt' inferiori ai bisogni le Rendite, 
da per tutto s'accumulavano pregiuditij, e difetti. Non può esser, 
che grande l'impegno dei debiti contratti, per nodrire il fuoco di 
sì lunghe guerre. Non bastando l'alienatione seguita di molti Beni 
della Corona, s'hebbero da' Genouesi alcuni Millioni, obligati sopra 
il provento del sale. Ma la Massa importante è quella del denaro 
preso da' proprij Vasalli con gravissimi Partiti diretti dal nome 
d'un Ebreo, che ne girò il negotio. Per esser divisi i Registri in 
molti luochi, et in diverse Cancellerie, si dice impossibile di 
rilevarne le giuste somme. Si crede però, ch' anzi la politica 
voglia tenerle nell'oscurità, per non lasciar, che tutti arrivino a 
discernere nel fondo degl'Erarij le maggiori, o minori radici della 
Potenza.</p>
<p>Quando fosse sempre vero, ch' il ferro domini l'Oro, e quando a chi 
fu la forza di grandi esserciti non potessero (come spesso succede) 
mancar le facilità per sostenerli, doverebbe dirsi la Potenza 
dell'Imperatore appoggiata sopra ben ferme radici. Cert' è, che lui 
comparisce armato da tante forze proprie, quante niuno de' Cesari 
Austriaci potè unirle dentro i Stati Hereditarij di questa Casa. 
N'hebbe de' maggiori Ferdinando II; ma concorsa a formarli anco la 
grandezza gelosa d'un Vasallo, qual' era il Valdestain, non 
poterono, e non doverono lungamente conservarsi. Arollati, sotto 
l'Insegne di trenta otto Reggimenti d'Infanteria, (dieci nove di 
Cavallevia, Undeci di Dragoni, e quattro d'Ussari, tutti dipendenti 
dall'Imperatore, hora militano a' suoi stipendij più di Cento mille 
Combattenti, anche dopo essersi licentiato alcun numero 
d'Ausiliarij, ch' accordati a conditioni gravose, non rendevano 
nemen pari all'aggravio il servitio. Seguita la Pace universale, 
successe <foreign lang="lat">immediate</foreign> il Consiglio dell'economia per applicar 
alle Riforme. Si pensava regolar le Truppe, riducendole non a quel 
scarso numero di soli trentacinque mille, come si teneva avanti la 
Guerra; ma a quello ben maggiore d'ottanta mille, come pareva 
ricercato dalla qualità de' tempi, e dalla custodia dei maggiori 
Stati, che con le nuove Conquiste si trovano aggregati. L'esecutione 
però s'andava sospendendo, perchè non si vedeva totalmente 
tranquillo l'aspetto degl'affari in Christianità, e perchè ancora 
una nuova Idea di Governo suggeriva speranze di poter senza grand' 
incomodo haver li stessi cento mille huomini anco tra i studij, e 
minori bisogni della Pace.
Tuttociò dipende dalla prattica, se sarà per riuscir felice, d'un 
Regolamento, per cui si vorebbero mutate tutte l'antiche forme di 
mantener la Militia, et il benefitio della mutatione, si 
calcola, che possa habilitar al sostenimento di cento mille huomini 
pagati, armati, e vestiti insieme con tutto quell'occorre 
all'Artiglieria, e provianda col solo dispendio di dodeci millioni 
de' Fiorini all'anno, e forse anco meno. Così ridotto a methodo 
ciò che prima era arbitrio, disordine, e vessatione, si pretende, 
ch' al sicuro, e giusto pagamento delle Truppe, s'unisca il 
necessario respiro de' Popoli. Restando perciò abollite le licenze, 
e gl'essorbitanti profitti de' Quartieri, ne' quali gl'Uffitiali 
patuivano con violenza, e con avidità con i Comitati il prezzo 
eccedente delle Portioni, si vuole, che ridotte queste a certa, e 
discreta misura, entrino a drittura in una Cassa di Guerra, dalla 
quale poi escano, e per le mani de' Ministri destinati passino a 
sodisfare gl'assegnamenti. Ma se sono naturalmente difficili i 
pronti passaggi dall'estremo della confusione all'estremo della 
perfettione, e della regola, riescono poi quasi impossibili, quando 
vi si frappongono i forti ostacoli degl'interessi particolari. 
Venendo perciò dal Regolamento arenate le sorgenti di que' noti, e 
famosi profitti, che soleuano render i Reggimenti Allemani, non è 
da stupirsi, se, dopo molti mesi, lottando in varij modi con la 
volontà, e servitio del Prencipe l'ingegno, e l'arte di tanti, che 
tentano redimersi dal danno, non possa ancora giudicarsi qual debba 
esser la sorte d'un sì grande progetto. Per la cura del medesimo 
con offesa alla autorità del Consiglio di Guerra istituita una 
deputatione di Molti, e dei principali Ministri; Questi frequentando 
le sessioni, et i dibattimenti, cercano di mutare, migliorare, e 
raddolcire più cose, purchè il fondamento non si distrugga, e 
l'Idea non si perda. Sin che però non si matura il frutto delle 
diligenze, non potrà nemeno conoscersi qual sia per esser la pianta 
stabile delle forze di Cesare, che per altro senz' estraordinarij, e 
violenti ripieghi, non haverebbe mezzi pronti per conservare tutt' 
il numero di quelle Truppe, che hora mantiene sott' il servitio 
delle proprie Insegne.</p>
<p>Sarà però sempre stimabile, e forte la foro qualità; mentre la 
natura forma i Tedeschi con un temperamento di ferro, capace d'ogni 
fatica, atti alla disciplina, et immobile alla Faccia de' più duri 
cimenti. Se poi l'Allemagna è una Minera de' soldati, questa non 
manca nemeno dentro i Stati Hereditarij, quando la sola Bohemia 
diede più di 150 mila Recrute per riempir gl'esserciti, spesso 
pregiudicati non tanto dal danno dell'operationi, quanto dalla mala 
regola, e dai disaggi nello stesso ritiro a' Quartieri. La 
fama del loro valore resta più insignita dai Trionfi delle 
Battaglie, che dalle felicita degl'assedij. Nelle battaglie opera la 
disciplina, e l'ammirabile fermezza dell'ordine, che basta per 
vincere; dove negl'assedij, se non manca a petti il vigore, manca la 
prontezza degl'altri requisiti, e si rende particolarmente 
pregiuditiale quella d'Ingegneri capaci a condur con vantaggio le 
direttioni degl'attacchi. Altretanto però è copiosa, e perfetta 
l'Artiglieria, servita da un numero separato di Genti, e 
d'Officiali, che godono gradi d'honore, e sicurezze d'utili 
assegnamenti. Se ben servissero alla Guerra più di cento mille 
soldati, ad ogni modo restandone una parte dentro le Guarniggioni 
dell'Hungheria un'altra in quelle della Transilvania, et un'altra 
occupata nei distaccamenti, che dall'uno, o dall'altro lato sempre 
occorreuano, non giongevano ai 40 mila quelli, che formavano il 
Corpo degl'eserciti Capitali, e dovevano decidere gl'impegni 
maggiori delle Campagne.</p>
<p>Fondata però la confidenza sopra altri vantaggi soleva non 
stimarsi, e soleva sempre vincersi il molto maggior numero de' 
Nemici. Anco per tal disparità riuscirono illustri alcune Vittorie 
de' Veterani, e del Prencipe Luigi, che con Consigli, quali 
sarebbero stati troppo arditi, se fossero stati men necessarij, 
tentò, ed ottene esiti gloriosi nelle Giornate di Nizza, e 
Salankement. I vantaggi risultano dall'ordine ben disposto delle 
Battaglie: dall'unione, e fermezza delle Linee; dalle scariche 
regolate, e continue del fuoco: mentre poi i svantaggi dipendono 
dalla tardanza irremediabile de' movimenti; da quella delle marchie, 
e dalla minor peritia oppor la spada alla sabia, quand' arrivasse il 
caso, che però rare volte succede, di meschiarsi sino all'uso 
dell'arma bianca. Se ben poi l'esperienza di lunga Guerra, e quella 
stessa di tante perdite, ha insegnato a Turchi qualche miglior 
regola, et avvertenza nell'arte militare; ad ogni modo, 
l'ostinatione; la superbia, o l'uso invecchiato non permette, che 
possano distinguer i danni del loro disordine, quand' anzi credono, 
ch'in questo consista l'ordine migliore, e quello da cui uscirono le 
fortune di tante Conquiste ne' secoli, et occasioni passate, è 
tuttavia certo, che non tenendo Linee, nè distributioni nelle 
Truppe, il fuoco del Moschetto è imperfetto, riuscendo impedite le 
scariche di quelli, che devono restar a dietro nella massa della 
loro moltitudine. Così unito questo pregiuditio all'altro di non 
vedersi più gl'eserciti, con quel vasto numero, ch' in altri tempi 
per questa sola eccedente superiorità si resero formidabili, 
nacque da tali cause il principio delle disgratie, e delle continue 
sconfitte dell'ultima Guerra. Una vittoria però che potesse a' 
Turchi succedere, riuscirebbe importante sopra tutte quelle de' 
Christiani; mentre la facilità dell'inseguire coronerebbe anco 
coll'ultime straggi il Trionfo, e la celerità di scorrere i Paesi, 
ne ricuperarebbe la soggettione sotto lo stesso primo calore del 
buon successo. Di tanto non possono esser mai capaci gl'Eserciti 
Cesarei, che col fine della Giornata devono per il più terminar i 
progressi dell'occasione, quando la tardanza del moto, et il bisogno 
di molte provisioni, che sempre mancano, sospende la fortuna nel 
più felice ardore del proprio corso.</p>
<p>Se poi il valore, e condotta de' commandanti suole raddoppiar la 
forza agl'esercitì, quello di Cesare dovrebbe sentirne un tale 
vantaggio, quando nel numero di più di ventidue Marescialli di 
Campo, vi doverebbero esser molti soggetti pari al gran peso delle 
Primarie direttioni dell'Armi. Come però a formar il talento d'un 
gran Capitano non basta nemeno la lunga esperienza di trattar la 
Guerra, se non vi s'unisce un certo dotto speciale del genio, e 
della natura; così non tutti quelli, che portano il titolo, sono 
egualmente capaci di gloriosamente maneggiarlo, non solo con la 
distintione della cospicua Carica; ma con quella dell'attività si 
solleva sopra degl'altri il Prencipe Luigi di Baden Tenente Generale 
di Cesare. La fama giustamente lo ascrive tra i maggiori Capitani 
del tempo se le molte Campagne dell'Hungheria e del Reno han sopra 
di lui accumulato le lodi di valoroso, ed ardito, et insieme quelle 
di cauto, e di prudente. Nei cimenti dell'Hungheria, cercò molto la 
fortuna, e questa lo seguì. Giustificò gl'azzardi con la raggione 
non solo della necessità; ma con quella ancora, che la Guerra 
contro Turchi, deve trattarsi con regole diverse, e più risolute 
dell'ordinarie. Altretanto potè dar legge al suo ardore 
nell'occasioni dell'Alemagna. Senza vaghezza d'incontrar battaglie, 
seppe opporre ai Nemici non i petti, ma le Trincere, e con esse 
ritardar, e deluder i loro disegni. Applicato, laborioso, amante, et 
intelligente del Mestiere. Con pienezza di discorso sostiene i 
proprij Consigli. Presumendo, che siano i migliori, mal volontieri 
seguita quelli degl'altri, e se lo fà lo esequisce tardi, acciò si 
creda il moto derivato solo da lui stesso. Amico della magnificenza, 
anch' oltre il potere. Cortese nell'apparenze; ma sostenuto, e 
difficile nell'essentiale. Mal' accomodandosi alle compiacenze di 
Corte correvano dispareri col Ministero, e specialmente col 
Chinschi. Cercò da Cesare appoggi per l'elettione al Trono di 
Polonia; ma se ben raccomandato dal merito de' suoi servitij, li 
ottenne poch' efficaci. Rivolto all'essigenze dell'Allemagna con 
l'honore di governar l'Armata dell'Imperatore, e con quello di 
commandar alle Truppe di Svevia, e Franconia, bramò, ch' alle 
Campagne d'Hungheria fosse destinato il Principe Eugenio di Savoia, 
Congionto, et Amico.
Fù in fine a questo consegnato il principal commando nel penultimo 
anno della Guerra, e tra gl'aspetti di congionture sommamente 
difficili. Lasciato l'Habito, e la professione Ecclesiastica, a cui 
nella prima età pareva dedicato, come Volontario, vidde pocche 
Campagne nell'Hungheria. Col splendore poi della nascita, e con 
gl'appoggi di Borgomainero Ambasciator di Spagna, passato 
celeremente per i gradi militari, in breve arrivò al Posto di poter 
commandar le Truppe di Cesare in Italia. Di la trasportato di nuovo 
all'Hungheria, se ben fosse quello il primo non facile esperimento 
di regger solo la macchina grande di tutta la Guerra, e 
dell'esercito Capitale; ad ogni modo se entrò tra le angustie, e 
gl'azardi, ne uscì con quella gloria, che rende il suo nome celebre 
ai tempi presenti, e memorabile ai futuri. Se ben la fortuna, serva 
dei superiori decreti, operasse molto nell'unir gl'accidenti, et 
aprir la strada all'insigne trionfo di Zenta, ad ogni modo il 
Prencipe vi cooperò con quelle diligenze, ch' unendo i pieni 
giuditij di tutti nell'esaltarlo, lo portarono anco nelli stessi 
principij del suo commando alla sfera dei più perfetti, e felici 
Capitani. Per il studio, e per l'esperienza possiede tutta la 
cognitione della Guerra. La esercita con esatta attentione sino alle 
cose più minute. Ha in pari grado il coraggio, e la prudenza. 
Cerca, e sostiene e ogn' uno la presenza dell'occasioni, e con 
l'altra le regola a misura di sottrarle più, che si può 
dagl'arbitrij della fortuna. Ristretto nelle parole, e parco 
nell'accoglenze, si stabilisce il credito con la stima del valore, e 
con la mira di non offendere, e non spiacere. Se ben unito dalla 
natura alla Casa di Savoia, si professa diviso dagl'interessi del 
Duca, correndo alcuni dissidi; sopra certe pretese d'Heredità, e 
d'assegnamenti. Perciò nell'acquisto, e demolitione di Casale, 
oppose i di lui pareri, dando prove di fede incontaminata nel 
Cesareo Servitio.
Cesare, doppo d'esso, in tutto l'ampio numero de' suoi Marescialli 
non ha altro soggetto, nelle cui mani possa per hora depositar 
con quiete il destino delle proprie armi. Caprara se ben 
illustre per il merito di quaranta Campagne; per molte passate 
attioni; per l'ultima difesa di Petervaradino; ad ogni modo 
pregiudicato da una grand' età, mostrandosi anco più del solito 
tardo, e cauto nell'operare, pareva, che non ben accompagnasse la 
sorte de' tempi presenti.</p>
<p>Al Prencipe di Savoia disputò il Posto il Maresciallo Stirum; ma 
non corrispondendo in lui, alla risolutione, et al valore, 
quegl'altri molti Requisiti, ch' in un Capo si richiedono, non potè 
tener lungamente sospeso il giuditio, e la scielta.</p>
<p>Se apunto tutt' il merito del commando stasse nella risolutione; e 
nel valore, ne sarebbe degno, quanto ogn' altro, il Prencipe di 
Commercy, ma il troppo ardore del suo spirito trasportandolo nella 
vehemenza dell'agire, non permette nemen, che si speri possa lui in 
avvenire ridursi a grado di temperar l'habilità per un primo 
commmando. </p>
<p>In un piede ben regolato di militia con l'ordinata sostitutione de' 
titoli, e delle Cariche tra tanti Generali, et Uffitiali subalterni, 
è necessario, che vi sian molti, quali vadano ascendendo anco 
nell'esperienza, e nel credito. Deve però dirsi, che l'antica 
disciplina non si conserva con vigore de' primi Istituti. Manca 
spesso la vigorosa puntualità dell'ubidienza. S'insinuano gl'abusi, 
e le licenze, e tutto si fomenta dal favore, facile da trovarsi nei 
ragiri della Corte. Nella distributione de' Reggimenti, il merito 
non è sempre il maggiore de' mezi per ottenerli. A motivo di 
congiontione, o di sovvegno molti se ne concedono a Prencipi, quali 
poi, o per alienatione ai disaggi della militia, o per altri 
riguardi permettono ai Tenenti Collonelli, il Governo, e commando, e 
ne spicca poi l'imperfettione del servitio nel bisogno dei cimenti.</p>
<p>Dev' a quest' esame militar appartenere un ultimo riflesso sopra la 
Natione Italiana, che, da gran tempo, comparve molto adoprata nelle 
Truppe dell'Austriaca Casa. Nell'urgenze, e vicende di Ferdinando II 
fu arcano di Stato l'introdurla, per bilanciar negl'eserciti il peso 
di quelli, sopra quali v'erano intere, e valide ragioni di 
diffidenza. Introdotta continuò, e ben servì; onde sotto Leopoldo 
pure fu assai accolta, premiata, e beneficata, e ne restò 
incalorito il buon genio dalle prime insinuationi dell'Aio Prencipe 
di Porcia. Sembra però adesso, che non debba molto continuar un 
simile ascendente, quando la Nobiltà della Corte, havendo 
principiato ad inclinar al genio dell'armi nella Guerra del 72, in 
quest' ultima dell'Hungheria tanto s'impegnò, che fu quasi 
universale in tutti l'applicatione. Così acciò non vengano 
gl'Esteri ad occupar le proprie sedi, tentano già con varie arti di 
render ai medesimi più difficile l'ingresso, e può essere, che i 
Consigli dell'Aio Prencipe di Salm nell'animo del Rè, ne 
accreditino il pensiere, come proficuo al stato de' tempi presenti, 
se il contrario fu salutare a quello dei passati.</p>
<p>Nell'oggetto di promovere per tutte le strade la fortuna 
degl'acquisti contro l'Imperio Ottomano, trovò Cesare modo 
d'aggiongere alle forze di Terra, quelle dell'acqua ancora, 
applicando all'antico progetto di chiuder, e dominar il Danubio. 
Così, dopo di molti raccordi resto istituita un'Armata di Legni 
sottili, e grossi. Questi erano al numero di dodeci di differente 
grandezza, di struttura quasi simile alle Navi, con molto numero, e 
vario genere de' Cannoni, e col servitio de' Marinari estratti 
dall'Hollanda, e dal Baltico, sott' il commando d'un Ammiraglio. Due 
Galere poi, molte Saiche armate de' Rasciani, et altri Legni di 
nuova, e non ancor provata inventione, formavano il corpo dei 
sottili. L'uso però di tutti, riuscì quasi in ogni Campagna 
imperfetto, e mal atto a secondar i disegni dell'operationi, che si 
proponevano. Quanti grossi riuscirono proficui alla difesa 
specialmente nell'assedio di Petervaradino, per la custodia gelosa 
di quel Ponte: altretanto si conobbero incapaci per avanzarsi 
d'offese, tant' è difficile il loro moto, e più difficile, quando 
incalzati da urgenza, dovessero rimontar il corso del Fiume. 
Altretanto si mostrò sempre agile, pronta ad ogni momento, e 
rinforzata da molta Gente l'Armata Ottomana. Senz' unione di Legni 
grossi haveva solo i sottili: ma numerosi, dodeci grandi Galere, e 
quasi cento tra Galiotte, e Saiche.</p>
<p>Tale è tutta quella grandezza hereditaria di Casa d'Austria, che 
serve di fondamento, et appoggio alla Maestà dell'Imperio, che in 
essa vi risiede. Questa poi da una sì cospicua base, riceve tanto 
d'elevatione, e di lume, che in alcuna se ben imperfetta maniera, 
vede risarciti i pregiuditij della propria decadenza. Apunto 
s'osserva il vasto Colosso della Monarchia. Imperiale intieramente 
caduto, et in molte parti diviso, quando non vivendo, ch' il nome, 
il titolo, e la memoria, la dignità quasi di tutt' il resto 
perì sotto le vicende del tempo, a quali la stessa sorte de' Regni, 
e degl'Imperij stà pure soggetta. Perciò mancò quella Sovrana, e 
dispotica autorità, che trasmessa per linea di successione dal 
Padre al Figlio, habilitava gl'Imperatori a reggere con i soli loro 
arbitrij un'immensa estesa de' Dominij sparsi nella Germania; nella 
Fiandra; e nell'Italia ancora. In varie occasioni, e maniere perduto 
il possesso de' medesimi, o alienati volontariamente, o cessi alle 
Conquiste, et usurpationi degl'altri, a misura, che s' abbasava la 
grandezza degl'Imperatori, andò prevalendo il vigore, e la fortuna 
de' Prencipi di Germania, che convertendo il Stato di successivo in 
Elettivo entrarono ne' dritti dell'elettione, in quelli del Governo 
istituendo le Diete, e negl'altri poi di prescriver leggi al 
Sovrano, rimasto solo con la prerogativa di Capo, incapace di 
volontà, perchè privo di tutti que' mezzi, che sono gl'Istrumenti, 
et i sostegni del commando. Così l'Imperio, che ne' passati secoli 
rappresentava un Corpo grande unito, e ripieno di forze, negl'ultimi 
si trasmutò in un Corpo quasi mostruoso per la divisione, 
disugualianza, e discordia delle sue parti, dai quali difetti resta 
impedito nelle migliori occupationi del suo decoro, e servitio.</p>
<p>La discordia però principale, se ben con modi cauti esercitata è 
quella del Capo con i membri, dell'Imperatore con l'Imperio, nella 
contrarietà dei oggetti, che, formano l'interesse dell'uno e 
dell'altro, vorebbero gl'Imperatori ricuperando la luce ecclissata, 
rivestirsi della Sovranità perduta, ma l'Imperio geloso della sua 
libertà, veglia per conservarla intiera, et illesa dai pregiuditij. 
Vedendo però, che la serie continua d'undeci Imperatori successivi 
nella Casa d'Austria rende quasi inutile il suo dritto 
dell'elettione, pensò ai modi d'impedir i pericoli d'un così 
lungo, e non interrotto possesso. Si trovò quello assai efficace 
delle nuove Capitulationi, a quali si soggetta ogni Rè, de' Romani 
nell'atto d'incoronarsi, assentendo, che con sempre maggiori 
restrittioni si vincoli l'autorità Imperiale, purchè la Corona non 
si trasporti, com' era solito, ad altre Case; ma resti 
nell'Austriaca, che ad un tanto prezzo ne compra la perpetuità, 
havendo per primo interesse quello di mantener nella Famiglia, il 
splendore d'un sì alto grado. Havendo pure in oggetto fatto 
d'accrescere la grandezza de' Paesi Hereditarij; i vantaggi ottenuti 
per i medesimi fecero men risentir la necessità di concorrere nella 
sfavorevole Pace di Munster, che accordando le discordie di cento 
trent' anni, regolò non solo gl'affari della Religione; ma 
stabilendo limiti alla potestà degl'imperatori, dilatò quella dei 
Stati dell'Imperio con grandi, gelose, et insolite prerogative. La 
Corte di Vienna però servendosi della desterità, e 
dell'attentione, stà sempre con la mira d'indebolirne il loro 
valore dando fomento alle congionture, che tengano l'Imperio diviso, 
discorde, e debole, senz' esercito, e senz' erario da se dipendente.</p>
<p>Così sogliono alternare i successi favorevoli hor' all'una, hor 
all'altra parte, spesso prevalendo l'industria del Gabinetto 
Imperiale, che con l'apparenza di secondar i principij, si mette poi 
in stato di poter impedir i progressi delle non grate risolutioni. 
Più casi, e rimarcabili occorsero nel tempo del mio servitio. fu 
grande l'autorità del Circolo sempre potente della Bassa Sassonia, 
nel spogliar del Ducato di Gustrau quello, che l'haveva riceutto dai 
giuditij dell'Imperatore. Fu insolito il pensiere de' Collegi 
degl'Elettori, e de' Prencipi nel voler comparir al Congresso di 
Rysuych con numerose Deputationi, per immediatamente conoscer, e 
decidere del proprio interesse. Furono determinati i Consigli de' 
Circoli dell'Imperio nell'unirsi insieme per deliberar de' communi 
affari. Altri per quelli d'opponer il nono Elettorato, et altri per 
raccoglier un essercito proprio, e solo a sè stessi ubbidiente. 
Ciò particolarmente feriva il più delicato delle massime di 
Vienna, se non potè fermar il Decreto di sei Circoli per armar 
sessanta mille huomini con distino di ridurli a cento venti mille, 
quando tutto l'Imperio volesse concorrere nell'utilità del disegno. 
Seppe però introdur tante difficoltà per l'esecutione, ch' il 
tempo ne stancò, e poi ne fece cader il pensiere. Così per due 
volte sortì di scioglere i concerti, che nell'Assemblea di 
Francfort si tramavano da' Prencipi opponenti al Nono Elettorato, 
quali si unirono con l'intentione di metter in piedi trenta mille 
homini, per contendere alla Casa d'Hannover il possesso della 
dignità conseguita. </p>
<p>Questo hora è l'affare più grande della Germania, ch' accendendo 
vehementi le discordie, agita fra contrarij moti gl'animi, e 
gl'interessi dell'Imperio.</p>
<p>Si duole il Coleggio de' Prencipi, che senz' il suo consenso, et 
anco senza la sua notitia, habbia voluto Cesare staccar dal loro 
Corpo un membro sì principale, et una Casa, che quanto leva al 
medesimo di riputatione, e di forze; altretanto le aggionge 
all'altro degl'Elettori. Questi però nemen essi tutti si dichiarano 
contenti, quando stabilita da Cesare la risolutione sopra la sola 
pluralità, non curò il disenso di tre, che nei sette trovò 
diversi dagl'altri. Vedendo però il Ministero di Vienna, che 
s'avvicinavano gl'irritamenti, e le proteste al scandalo delle più 
aperte contese; credè opportuno l'uso del temporeggiare, e 
degl'espedienti soavi, e non forti. Così se Hannover restò 
investito nell'Elettorato, non è però ancora introdotto con 
attuale possesso nel Colleggio degl'Elettori, parendo minacciati 
solo per tal caso gl'ultimi impegni degl'Opponenti. La languidezza 
d'una tale Condotta unita ad altre circostanze, fece creder, che la 
Corte si fosse internamente pentita delle nuone massime, come 
contrarie all'antiche, e principali della Casa, consistenti nel 
tener ristretto il numero degl'Elettori, per render più facili le 
prattiche nell'occasione dell'eleggersi i Rè de' Romani, e nel 
tener ancora contrapesato quello de' Protestanti, per allontanarli 
dalle speranze, di ridur, come vorebbero, alternativa la Corona 
dell'Imperio fra l'una, e l'altra Religione. Sin nel 90 tentò 
Hannover la Corte; ma non le riuscì di persuaderla; quantunque le 
offerte fossero maggiori di quelle, co' quali poi le sortì di 
vincerla nel 92. All'hora la perdita di Belgrado, e la sanguinosa 
vittoria di Salankemen, rese più forti le ragioni del bisogno, che 
si teneva di Truppe, e di denaro; onde essiliato il mantenimento di 
sei mille huomini a proprie Spese nell'esercito d'Ungheria, o, 
l'esborso di ottocento mille Fiorini nell'Erario Imperiale: potè 
questo esser prezzo sofficiente a comprar le Cesaree risolutioni. Fu 
però fama, che prima fosse stato anco d'alcun modo guadagnato il 
favore di Stratman, e Kinigsegg, acciò la loro autorità sostenesse 
la facilità del Consiglio. Occorsa poi la morte de' medesimi, la 
mutatione del Ministero parve, ch' introducesse anco mutatione 
nell'affare; quando, sotto titolo d'appoggiare il Partito de' 
Cattolici, ma forse con oggetto d'intorbidar l'adempimento del Nono 
Elettorato; suscitò il Kinschi la dimanda, che la Corona di Bohemia 
restasse ammessa nelle Diete, e nel Collegio Elettorale in tutte le 
occasioni, quando per la sua dignità non è solito vi comparisca, 
ch' in quelle di nominarsi i Rè de' Romani. Dovendo di tal modo 
perder Baviera l'honore del suo primo Posto nel rango de' Secolari; 
oppone tuttavia il progetto, e chiedendo il compenso d'eccedenti 
vantaggi, quando dovesse cedere; rende, dopo molto tempo, indeciso 
l'affare, et anco per tal causa pendente l'altro d'Hannover. Per 
questo poi vivono le pretese, e le difficoltà si può dire di tutt' 
i Prencipi, ogn' uno cercando di tirar particolari profitti 
dall'occasione. Riesce però più specioso d'ogn' altro, il 
desiderio de' cattolici, che se devono accrescere a' Protestanti un 
Voto tra gl'Elettori, vorrebbe prima consequir da questi l'impegno, 
che mancando la linea Palatina, assentiranno d'istituire un altro 
Elettorato Cattolico, et un altro pure doppo quella di Baviera. ma 
essi non accordano, che d'erigerne un solo, dopo l'estintione di 
tutte le due. Così implicato il negotio fra molti publici, et 
occulti oggetti, pare, che non tanto facilmente sia per scioglersi 
il gruppo; quando per avventura il recente matrimonio del Rè, non 
impegni gl'affetti, e le direttioni della Corte, con sincerità, e 
forza superiore alla passata. </p>
<p>La Pace habiliterà Cesare a sostenere con maggior forza il credito 
delle sue risolutioni; mentre nell'ultima Guerra, distratto da 
quella d'Hungheria, non essend' egli armato, come lo eran i Prencipi 
di Germania, non poteva rendere ben rispettata appresso d'essi la 
sua volontà. Quanto però, a differenza de' tempi passati, si 
vedeva tutt' il Corpo dell'Imperio unito nei communi interessi 
contro la Francia, altretanto compariuano le male regole del di lui 
armamento.
I soli due circoli di Svevia, e Franconia diedero gran prove di 
quanto possa valere il buon Governo, se havevano esercito, e Cassa 
particolare per mantener venti quattro mille huomini, sott' il 
commando del Prencipe Luigi. L'esser quei Circoli composti da molti, 
e piccioli Prencipati, senza la prepotenza d'alcuna Casa, che tenghi 
oppressa l'altrui libertà, come arriva negl'altri; promuove la 
potenza di questi due con gelosia di Vienna, qual non ama, che 
l'Imperio riconosca le proprie forze, dando esempij di vigore, e 
d'independenza.</p>
<p>Per l'antica massima d'impedire, che non vi sia in Germania Casa 
superiore all'Austriaca, Vienna guarda pure con gelosia quella di 
Brandemburg potente sopra d'ogn' altra per il lungo tratto de' Paesi 
soggetti. Se fossero più uniti, e più popolati, la renderebbero 
ancor più considerata. Non ostante può in Pace mantener col 
proprio denaro sopra venti mille huomini,dove in Guerra con i 
sussidij degl'Esteri sorpassa i quaranta mille. Nell'apparenze, nel 
trattamento, cerca sempre quell'Elettore di solevarsi oltre 
gl'altri, et ambirebbe d'entrare nel primo Rango, col titolo di Rè 
di Prussia, se potesse incontrar facilità d'ottenerlo dalla Corte 
Cesarea. Il presente per l'unione al Rè d'Inghilterra et alla Casa 
d'Hannover, può credersi, esser costante nel Partito opposto alla 
Francia.</p>
<p>Così rinontiando la Casa tutta d'Hannover all'antico negotio 
di spesso mutar, e vendere le sue adherenze, dovrà hora tenerle 
dipendenti da Cesare, se l'honore, et il debito della Congiontione, 
che suole più valere tra Prencipi disuguali, che tra gl'uguali, ne 
forma hora un assai stretto legame. Sono valide, le forze di que' 
Prencipi, e quando, dopo la morte del Duca di Zel, s'unisca quel 
Ducato, all'altro, senza che s'ascolti la pretesa del Prencipe 
Massimiliano, per succeder nel stato come Appanaggio de' Cadetti, 
l'Elettore, anco senza sussidij potra mantenere più di dodeci mille 
huomini.</p>
<p>Se l'Elettore di Baviera, come succede quasi a tutti i maggiori 
Prencipi di Germania fosse con minori aggravij di lusso, e 
magnificenza nella sua Corte, potrebbe essere più potente, et haver 
anco in Pace più di ottomille huomini. È incerto, quali siano le 
sue massime presenti, dopo l'infelice perdita del Prencipe 
Elettorale nel punto stesso, ch' in favor della di lui vita 
ascendevauo gl'aspetti della più alta fortuna. Cert' è, ch' il 
matrimonio dell'Arciduchessa con l'Elettore nell'atto d'unir questo 
Prencipe alla Casa d'Austria, lo separò dalla medesima, entrato 
subito nelle ragioni, e nei disegni prima della Fiandra, poi di 
tutta la Monarchia Spagnola, confirmatosi anco in tal' incontro 
l'antico detto, che la Casa Bavara sia rare volte amica, e sempre 
emula dell'Austriaca. Disceso poi dai decreti della providenza il 
colpo, ch' in un momento ruppe la macchina da lunghi anni ordita, 
sin' hora non ben si discerne a quali mire possa volgersi l'Elettore 
con la sua stretta intelligenza col Brittanico, e con le sue secrete 
misure con la Francia, com' è dubioso se sia per lungamente 
fermarsi nel Governo de' Paesi Bassi, già che par non le possa il 
Medesimo servir più di Ponte al divisato passaggio per le maggiori 
Imprese.</p>
<p>Dopo, che all'Elettore, di Sassonia è riuscita quella di cambiar 
con la Religione, anco la fortuna, montando il Trono della Polonia, 
e che si sono meschiati con gl'interessi della Casa gl'altri della 
Corona, non è tanto sicura la sua dipendenza dall'Austriaca, come 
lo era, quando s'arrivò a fidarle il commando dell'esercito 
Capitale, et il destino della Guerra d'Hungheria. Se ben indebolita 
per la divisione d'altre Linee, l'Elettorale resta ancora potente, 
mentre può con le Rendite proprie tener in piedi dodeci mille 
soldati.</p>
<p>Alla metà meno gionge solo il poter dell'Elettor Paiatino, 
che di sangue, e d'affetto, e d'interesse stretto alla Corte 
Imperiale, seguita in tutto i movimenti dalla stessa, ricevendo per 
sè, e per i fratelli ample le beneficenze da Cesare, che servono a 
risarcir in parte le desolationi nelle viscere de' suoi Stati patite 
per la Guerra, per le violenze, e per gl'odij dell'armi Francesi.</p>
<p>Con l'unione del Vescovato di Liege, che possiede, si rende 
distinto sopra gl'altri Elettori Ecclesiastici quello di Colonia. 
Sequendo però egli le massime del fratello Elettore di Baviera, non 
può esser intieramente attaccato a quelle della Corte Cesarea, 
dalla quale più dipendono gl'altri due di Treveri, e Magonza, 
stimabili per il grado, e per la dignità più, che per il potere 
delle forze loro.</p>
<p>Quelle del Duca di Lorena, già che il stato ha ripreso la sua 
antica figura, sarebbero per sè stesse di molto peso, se non 
dovessero rimaner otiose, et ubbidienti al volere della Francia. 
Cesso Strasburg alle mani della medesima, resta quel Prencipe tra i 
vincoli della necessità, per non concepire cosa diversa dai 
desiderij della troppo vicina, e gelosa Potenza. Ben governati i 
Paesi nel tempo della loro lunga soggettione, daranno hora al Duca 
la Rendita d'un Millione di Talari. Lui estratto dal sangue 
Austriaco, nodrito, e protetto dalla Corte Imperiale, col pegno di 
due fratelli, che restano in Germania, conserverà nel cuore il 
genio a quella parte. Il suo matrimonio però, e la sua situatione, 
lo obbligherà a contemplare con esattezza i riguardi della Corona 
Francese.</p>
<p>A' tali riguardi pure stano sottoposti i Svizzeri. Legati dalla 
catena d'Oro di tanta Gente, che vive con i stipendij della Francia, 
e di molte pensioni, che san spargere con proffito gl'Ambasciatori 
Francesi residenti appresso d'essi, non poterono mai scuotersi 
agl'mpulsi della Religione, et agl'eccitamenti co' quali 
l'Inghilterra, et Ollanda procuranano d'invoglierli nella causa 
commune della decorsa Guerra.</p>
<p>Altretanto sà bilanciarsi tra i riguardi dell'uno, e l'altro 
Partito la Corona della Svetia, che tenendo molti Stati e molta 
direttione nel potente Circolo della Bassa Sassonia, occupa luoco di 
grande stima fra i Prencipi dell'Imperio. Ama la Corte Cesarea di 
vederla con un piede, e con Dominij di quà dal Baltico, acciò si 
contrapesi la forza di Brandemburg, nato dall'arcano di tale oggetto 
l'abbandono degl'interessi di quel Prencipe nel Trattato di Nimega. 
S'è bramata la di lui Mediatione nell'ultimo di Rysuuych, 
fidando le speranze dell'appoggio all'autorità del solo Conte 
d'Oxestern ben propensa. Quando però questo manchi, si conosce, che 
prevalerà intieramente il spirito Francese nella sfera di tutto 
quel Ministero. Conoscendosi pure, che potrebbe haver quella Corona 
gran mano ne' maneggi venturi, come la hebbe ne passati, si coltiva 
seco l'intelligenza; nè arrivò a contaminarla il scandaloso 
successo di Gustrau, che ha dimandato il giro di lungo tempo, e di 
molto negotio prima d'esser composto.</p>
<p>Cresce in tanto il Regno della Svetia nella dignità, e nella 
Potenza. Son finalmente entrati i Rè nel pieno della Sovranità, e 
nell'80 il Senato, che non godeva una gran, parte volontariamente 
se ne spogliò, credendo così di meglio provedere alla grandezza 
della Monarchia, pregiudicata dai danni della Guerra antecedente. Il 
Rè defonto immediatamente impugnò l'autorità, e non curando nè 
il disgusto, nè la rovina de' Nobili, ricuperò il Patrimonio 
alienato, ritirando tante donationi fatte dalla Regina Christina, e 
da altri ancora con liberalità distruttiva del Prencipato. Così 
inaridite le fortune de' sudditi, si portano i Rivi, e l'affluenza 
all'Erario. Si dice la Rendita di sette Millioni de' Talari. Il 
tesoro accumulato d'altretanti. Sessanta mille soldati descritti che 
se ben non habbian veduto Guerra, s'esercitino nella disciplina. 
Vivono con i Paesani, e si tengono pronti all'essigenze. Anco per il 
mare v'è l'apparecchio disposto all'armo di più di trenta 
Vascelli. Negl'ultimi anni infierì con stragge la Carestia, et 
augumentò i danni l'incendio del Palazzo Reale. Applica il 
miglioramento di tutto il Rè presente, che se ben giovane, promette 
non poco di sè stesso, havendone dato un saggio, con sapersi togler 
dalla tutela della Madre, e collocarsi nel commando avant' il tempo, 
che le veniva prescritto dalla volontà del Testamento Paterno.</p>
<p>Alle forze della Svetia non si pareggiano quelle della Danimarca, 
confinante ne' Stati, et Emula nelle pretese. Può però mantenere 
da sè stessa, più di venti mille huomini, e l'armamento di trenta 
Vascelli, essendo i suoi marinari migliori dei Svedesi. Vienna non 
calcola molto sopra la di lei corrispondenza, essendo 
apertamente guadagnata, e, dipendente dai movimenti, che la Francia 
gl'ispira.</p>
<p>I movimenti però, da' quali si girano le Ruote maggiori 
degl'affari d'Europa, sono quelli, che nascono dalle massime 
dell'Inghilterra, e dell'Ollanda. Verso queste due Potenze si 
rivolsero da molto tempo le attentioni principali della Corte di 
Vienna, per conservarle attacate ai proprij interessi, rendendole 
opposte a quelli della Francia. Perciò volontieri nel 72 entrò 
Cesare nella Guerra, per sostener la cadente libertà delle 
Provincie Vinte, e nel 88 s'impegnò nell'altra, per mantenere nel 
Trono il Prencipe d'Oranges, facendo, che le ragioni di Stato, 
prevalessero alla delicatezza di tutte quelle della Religione, e 
della conscienza, perchè l'Inghilterra, qual, di molt' anni, fu ivi 
istrumento ben utile ai disegni della Monarchia Francese, cambiasse 
massime, e misure. Hora se ben nell'ultima Pace di Rysuuych 
abbondino le cause di mala sodisfattione, verso le poco sincere, e 
poco efficaci assistenze di que' due Collegati; ad ogni modo anco 
con la recente prova degl'incontrati svantaggi, Cesare stima la loro 
Unione, se hebbe lui stesso a dire, che non poteva star nè con 
essi, nè senza d'essi. Perciò, apena segnati gl'Istrumenti della 
Pace, e terminata l'offensiva, propose ai medesimi di rinovar 
l'Alleanza per la defensiva. Ma o sia, che si miri da quelle Potenze 
in altri oggetti, o che giochi felicemente l'altrui industria nel 
confondere le misure, non s'è trovato modo, nè giorno per trattare 
di nuove Leghe. fu ben riceuuto con maggior applauso il progetto 
essibito dalla Francia alla Svetia, di formar anzi un Trattato di 
garantia commune a tutte le parti per la sicurezza della presente 
Pace. Restò però il medesimo firmato dalla Svetia, e dalla Francia 
stessa, con dichiaratione di riservar luoco alla inclusione di 
qualunque Prencipe, che volesse interessarsi di un impegno tanto 
salutare. Pare apunto, ch' a queste tendano i maggiori studij, e 
desiderij dell'Inghilterra, et Ollanda, attente a conservar la 
tranquillità, e rimovere l'occasioni capaci di riaccendere il fuoco 
della Guerra. Havendo l'una, e l'altra, seben con differenti sforzi, 
e proportioni tanto consacrato alla fortuna dell'ultima, ch' ancor 
per gran tempo dovran sentire il peso degl'aggravij contratti; non 
sarebbe ad esse facile di poter regger gl'oblighi d'una nuova 
congiontura con lo stesso vigore, con cui sostennero quelli della 
passata. Perciò l'Inghilterra particolarmente s'è così applicata 
al risparmio, et alle Riforme, che ha voluto pratticarle con 
una pienezza, e con una impatienza maggiore di quella, che veniva 
richiesta dalla conditione del tempo. Parendo scemato in oltre il 
credito, et il Partito del Rè nel Parlamento, e licentiate le sue 
stesse Guardie, spicca, che la forza delle massime tende a cercar 
ripieghi per la duratione della Pace, più tosto, ch' a preparar 
dispositioni contro i pericoli di nuone Guerre.</p>
<p>La successione alla Monarchia Cattolica, essendo stato sempre il 
maggior pensiere, et interesse del Mondo, in cui i riflessi di tutt' 
i Prencipi d'Europa, o direttamente, o indirettamente vi concorrono: 
ora tanto più agita le communi attentioni, quanto, che 
l'avanzamento degl'anni allontana in quelle le confidenze della 
posterità, et i requenti assalti alla di lui salute minacciarono 
non lontani gl'estremi casi alla di lui Vita. Conoscendosi però 
impossibile, che la Francia ceda le sue vecchie, e mantenute pretese 
alla Casa d'Austria di Germania, spesso nemica, e sempre contraria, 
tutt' il più, che possa procurarsi per il publico bene, e per il 
necessario equilibrio, si riduce all'esame de' mezi termini, per 
quali resti divertito il pericolo, che nemeno cresca all'esorbitanza 
il potere della Monarchia Francese, con l'acquisto, se le sortisse, 
di quella vasta Corona. Sembrava, che gl'Inglesi, et Hollandesi 
fossero validamente entrati in tale disegno, e n'havessero con tanto 
segreto, e fortuna procurato il concerto, che fossero sul fatto di 
produrlo con l'esecutione, e con ha necessità alla Corte di Vienna, 
di seguirlo, se ben con dolore, e con resistenze. Ciò seguì quando 
improvisamente presentò il Rè Cattolico nel Consiglio di Stato il 
suo Testamento s'unirono all'hora molti confronti ad autenticar la 
fama, ch' il Prencipe Elettorale di Baviera fosse l'Herede nominato, 
e che l'Inghilterra, et Hollanda girando occulti maneggi con la 
Francia, ne havessero ordito la Tela, e ne preparassero ancora le 
maniere di spiegarla nella prattica, quantunque le prime habbiano 
negato la loro ingerenza, e l'ultima con gl'Uffitij a Madrid del suo 
Ambasciatore sia anzi apparsa gelosa, e sdegnata di quel successo.</p>
<p>Dio però deludendo i giuditij, e confondendo i desiderij delle 
volontà humane, sa romper in un momento le macchine tessute col 
tramiglio della più sottile industria. S'ecclissò l'astro, che si 
credeva il più benefico all'Europa, nel punto del suo miglior 
influsso, e perì il Prencipe Elettorale poche settimane dopo, ch' 
il Reggio Testamento in Spagna haveva gettato le basi alla più alta 
fortuna della di lui Vita. Da molti si conosce, che giouarebbe ad 
assicurar meglio l'Equilibrio, che durasse l'Europa senz' 
alteratione dentro il suo sistema presente; onde restando la 
Monarchia Cattolica ancora nel possesso della Casa d'Austria, questa 
rimarebbe pure con l'intiero, delle sue forze, per dar il contrapeso 
alla Potenza Francese. Mentre poi separandosi le Spagne, e passando 
il loro Scetro alle mani d'altro Prencipe, facilmente potrebbe anco 
in tal caso molt' avvantaggiarsi la Francia, o con tirar il medesimo 
nel proprio interesse, o almeno con trattenerlo dentro la 
neutralità, e l'indifferenza. Quando però il meglio è impossibile 
da conseguirsi, è solito, ch' il bene si stimi, e si procuri. Con 
tal fine si promosse la sorte del Prencipe Elettorale, sin che 
visse; e morto parve, che si suscitasse il pensiere, seben più 
difficile d'un terzo Partito.</p>
<p>La fama pose in vista, et in rango di pretesa, i nomi del Duca di 
Lorena; dell'Elettore di Baviera; del Duca di Savoia, e del secondo 
Genito di Portogallo. Anzi per quest' ultimo vi fu opinione, che 
assai felicemente, et occultamente fossero avanzate le prattiche a 
Madrid con l'opra dell'Almirante e d'Oropesa, e con secreta 
intelligenza della stessa Regina, allettata dalle speranze di nuovo 
matrimonio, scoperta però la trama nacquero da tal principio le 
cause delle rivolutioni nel Ministero di quella Corte, e 
dell'espulsione di que' due così principali, et appoggiati 
Ministri. Fu all'hora, che invalso a Vienna il sospetto, potessero 
gl'Inglesi, et Hollandesi favorire l'esaltatione di un Terzo, contro 
la ragione, e la natura, in totale esclusiva della Casa Imperiale, 
cominciò ad uscire una voce, che quando così ella dovesse 
dall'ingiustitia degl'altrui arbitrij restar sagrificata, si 
gettarebbe al disperato Partito d'accordarsi con la Francia, 
dividendo con essa le spoglie della Monarchia Spagnola. L'Hop 
Inviato Hollandese in Vienna, si mostrò adombrato dal pericolo 
d'una tal Idea, e parve, che da quel tempo l'Inghilterra, et 
Hollanda principiassero a mostrar apparenze d'alcuna inclinatione 
verso gl'interessi di Cesare. Osia dunque per lusingarlo, e 
trattenerlo dall'introdurre qualche separato negotio con la Francia, 
o che veramente trovati troppo difficili i ripieghi del terzo 
Partito, s'habbia conosciuto, non restarvi, ch' il tentativo 
di separar la Monarchia, ammettendo tutti gl'interessati al riparto, 
et alla proportione d'alcun benefitio, vive universale la fama, che 
ripassato il Brittanico in Hollanda, tra i piaceri, e le Caccie di 
Loò, ne' mesi decorsi, siasi trattata, e forse conclusa la 
divisione. I passi scoperti fatti dalla Corte di Madrid con i forti 
inviti portati a tutti i Prencipi, essagerando la violenza di tali 
arbitrij, indicano, che non mancha di qualche solido fondamento il 
sospetto sopra i maneggi d'Hollanda. ma le risposte date dal 
Brittanico, dagl'Olandesi, dall'Imperatore, e da' Francia, 
dichiarando per non vera la gelosia, non persuadono però abbastanza 
la Corte di Spagna, e l'attentione del mondo a credere quello da 
essi si vuol asserire. Versando di tal modo l'affare nella più 
profonda oscurità de' Gabinetti, e de' raggiri di tanti Prencipi 
interessati, versano gl'altri nella caligine, et incertezza de' 
molti dubij, che non si possono rischiarare dall'acutezza di 
qualunque congettura. Così riesce incerto s'il negotio resti 
disciolto, o pure accordato. Se l'accordo sia universale fra Cesare, 
la Francia, l'Inghilterra, et Hollanda pur solo fra le tre ultime 
Potenze; e poi quali siano i riparti, e le assegnationi ad ogn' uno; 
mentre la fama, e la curiosità, non restorono otiose nel fabricar 
Idee di moltiplici progetti.</p>
<p>Resta però sotto perplessità forse maggiore il giuditio, se 
habbia ad esser poi puntuale la fede della Francia; quando si 
presentasse il caso d'esequire i concetti, o più tosto si miri da 
essa con la speciosità de' medesimi ad ingannar l'opinioni; 
addormentare gl'inquieti, divertire le Leghe; sospendere 
gl'apparecchi, per trovar poi tutto più scoperto, e più facile 
alla conquista; quando la fortuna apra il campo di doverla 
intraprendere. Sembra a molti, che da oggetti più sinceri possano 
esser regolate le pretese di Cesare, e che mancando al medesimo le 
facilità, e le speranze di poter conseguire intiera l'Heredità, 
non disami anco di dividerla, purchè si formi per lui una 
vantaggiosa, e conveniente divisione. Il Conte Chinschi professava 
massime assai conformi ad un tal Partito. E sopra lo stesso anco 
già molt' anni secretamente si parlò con la Francia; proposto 
all'hora l'estraordinario ripiego di separar le Spagne in sè 
stesse, facendo risorger i Rè di Cattalogna, e d'Aragona, con 
assegnar una Corona ad un Prencipe Francese, e l'altra ad un 
Austriaco.</p>
<p>In tanto par, che la Spagna fomenti, o secondi i maggiori dissegni 
della Francia col proprio abbandono. Tutti gl'eccitamenti di Vienna, 
portati dalle voci del vecchio, e giovane Conte d'Harach, non 
bastarono a scuoterla, et obligarla al pensiere d'armarsi allegando 
essa impotenze, e gelosie d'irrittar, e d'accelerar i pericoli. Da 
ciò s'argomenta, ch' ella fors' ami di trovarsi nel caso, in 
positura di lasciarsi sforzar senza renitenza, il che non può 
riuscir in avvantaggio de' Tedeschi, lontani, e non atti ad usar le 
forze contro que' Regni. Il nome Allemano non riusciva gradito. Non 
furono attesi i progetti di far passar l'Arciduca a Madrid, a solo 
titolo d'educatione. Il genio del Rè mostrossi propenso a Cesare, 
dopo la morte del Prencipe Elettorale, e ne diede un valido 
testimonio col trasmetter a Vienna l'originale ricercato dei Patti, 
che si fecero tra Carlo V, e Ferdinando II per la reciproca 
successione de' Stati, ma altretanto apparve in più incontri 
raffredata la corrispondenza fra le Nationi. Si guardarono con 
sospetto li oggetti de' Tedeschi per l'Italia, e per il Stato di 
Milano. Per levarle un ricovro s'approbò la demolitione di Casale, 
e per vederli lontani, piacque, che si rendessero alla necessità di 
ritirar le Truppe dalla Provintia, che nella fluttuatione presente 
di quel Ministero, non si può ben discernere qual Partito habbia a 
prevalere. La ragione però conduce a credere, che la prima, e 
costante massima in tutti, sia quella d'odiar qualunque divisione, e 
dimostrarsi indifferenti a ricevere un Prencipe da qualunque parte, 
purchè in esso si trasporti illesa la Corona, senza pregiuditio 
della sua grandezza.</p>
<p>Dalla serie dunque di tanti implicati oggetti spicca chiaramente 
quali siano, e sian per essere gl'interessi dell'Imperatore con la 
Francia. 
Viveran sempre tra queste due Maggiori Potenze occulti gl'odij, e 
spesso publiche le discordie, a misura, che lotteran continuamente 
tra sè stesse, per disputarsi il predominio d'Europa, e solleuar la 
fortuna dell'una sopra quella dell'altra.</p>
<p>Son perciò così tenaci nel cuore le radici dell'avversione, che 
Cesare sentì con aborrimento alcuni insinuati motivi di scambievoli 
matrimonij del Rè con la Figlia del Duca d'Orleans, e 
dell'Arciduchessa col Duca di Borgogna. Anco il modo de' Trattati 
dell'ultima Pace, e la troppo tarda restitutione di Brisach, mostra 
che volontieri si cercano l'occasioni d'inferir, oltre i 
pregiuditij, i disgusti ancora.</p>
<p>Dopo i tempi della Ribellione del Portogallo, non corse 
alcuna corrispondenza tra Cesare, e quella Corona. L'insinuationi 
però della defonta Regina Sorella all'Imperatrice, et i motivi 
essentiali de' correnti affari, persuasero a riaprire gl'esercitij 
dell'amicitia. Si riceve perciò in Vienna l'Ambasciata 
Estraordinaria, che dal Portogallo vi fu spedita, anco nell'oggetto 
di procurarsi l'honore della mediatione nella Pace di Christianità. 
ma successo il strano caso dell'homicidio noto, et absentatosi per 
esso l'Ambasciator dalla Residenza. Il Posto non fu più riempito. 
Venuto poi un Inviato ad attestar in nome del Rè il dispiacere, e 
la disapprovatione del successo, bastò a persuader Cesare alla 
restitutione dell'Ambasciata: destinato a quella Corte il giovane 
Conte di Valdestain. Anco i riguardi della successione delle Spagne 
servirono di stimolo al passo, quando si sa che la Corona di 
Portogallo, per la ragione della vicinanza, e del suo immediato 
interesse da molt' anni applicando alla gravità del caso, va 
accrescendo le sue forze, per poter con esse invigilar alla sorte 
propria con l'assister a quella di Paesi tanto contigui. I progetti 
della successione si viddero, conte si disse abortiti. È probabile 
tuttavia, che non si stanchino i pensieri nel cercar nuove forme. E 
per la maggior unione con l'Imperatore, si parlò del matrimonio 
d'un Arciduchessa con quell'Infante.</p>
<p>Come diversa è la natura degl'interessi, così sono distinti dai 
riguardi dell'altre Corrispondenze quelli, che corrono con la 
Polonia, e con la Moscovia.</p>
<p>Per la prima pensò altre volte la Corte di Vienna, di procurarsi 
l'elettione di quella Corona. La gelosia però della sua vicinanza, 
e del suo troppo potere, havendone conteso la facilità, si 
rivolsero le di lei mire nel studio solo di cercar, che sieda sopra 
quel Trono soggetto propenso, et obligato all'Austriaca Casa. Così 
con la morte del Rè Giovanni, occorsa al tempo della mia 
Ambasciata, anco la rimarcabile novità della vacanza di quel Trono, 
si prese da Cesare l'impegno di mantener in esso la successione 
della Casa Reale, promovendo le giuste pretese del Prencipe 
Giacomo, che per la Moglie Sorella dell'Imperatrice, assicurava 
della sua unione, e della sua dipendenza. Ma nè i meriti gloriosi 
del Padre, nè la giustitia dell'uso bastarono per esaltare la di 
lui Persona, opposta da alcune personali qualità, non grate al 
genio de' Polacchi. Fu il primo ma non fu il più fortunato tra 
Competitori il Prencipe di Conty Prencipe del sangue Reale di 
Francia, passato alle Rive della Prussia con una squadra de' Legni, 
e con assistenze di denaro, per dar calore, e moto al suo Partito, 
girato dalle macchine dell'Ambasciator Francese, e dalle direttioni 
del Cardinal Primate. Credè questo di giocar un gran colpo per 
diuidere gl'appoggi della Corte Imperiale, instigando alle pretese 
l'Elettor di Sassonia; tutta essendo la prudenza humana, molte volte 
incapace di trattener i progressi, dopo haverle mosso i principij, 
l'arte si convertì a danno di chi l'inventò. </p>
<p>Navigò l'Elettore con secreto, e con fortuna le sue pretese, 
occultamente spargendo promesse, et ampliando adherenze. Poi 
trovandosi in Vienna, ne aperse il progetto al solo Imperatore, 
chiedendo Consiglio, e captivando il consenso, e l'aiuto. Quanto 
più si vedevan all'hora mal favorite le speranze del Prencipe 
Giacomo, tanto più si stimò utile d'impegliarsi per quelle 
dell'Elettore, acciò non prevalessero l'altre tanto temute del 
Prencipe Francese. Così il Conte Chinschi entrò a diriggier 
l'Affare, e pochi giorni avanti quello destinato per l'elettione, 
nella Dieta raccolta in Campagna, spianò l'Elettore il grand' 
Obietto della sua Religione. Stando ai Bagni di Baden, in mano del 
Congionto Principe di Sassonia Vescouo di Rab, fece l'abiura 
dell'Heresia, e se ne mandarono gli attestati in Polonia. Indi 
sebene con Scisma della Nobiltà succedesse la nomina, et 
acclamatione di due Rè, di Sassonia, e di Conty; ad ogni modo il 
minor Partito di questo, la lontananza della Francia, e, la 
difficoltià dei modi per impiegarvi la forza, dopo alcun giro di 
tempo, e d'inutili tentativi, fecero, ch' in fine, l'universale 
concorso dichiarasse legitima l'esaltatione dell'altro. Il vincolo 
della gratitudine dovrebbe legar il Rè agl'interessi di Cesare, se 
con la fortuna non si mutassero gl'affetti, e gl'oggetti 
negl'Huomini, e ne' Principi non dominasse sempre, sopra degl'altri, 
quello dell'ambitione, e dell'ingrandimento. Entra perciò Vienna in 
alcuna gelosia dei di lui pensieri. Le voci d'intelligenze secrete 
con Brandemburg, i dubitati Misterij nella sorpresa d'Elbinga, 
tengono non solo con inquietudine i Polacchi, attenti a loro 
libertà; ma con osservatione la Corte Cesarea, a cui per molti 
riguardi di Stato non complirebbe di vederla oppressa.</p>
<p>Molti riguardi apunto di Stato nello stesso tempo, che nutrono la 
corrispondenza con la Moscovia, obligano a bramar non felici l'Idee 
della sua maggiore grandezza. Questa fu la remora, che per molti 
mesi, fermò il maneggio, e la conclusione della Lega. Può dirsi, 
che le insinuationi pratticate dal Ministro di Vostre Eccellenze, 
vinsero finalmente il Consiglio del Ministero, per l'assenso, se ben 
vedesi mutate nel corso di poco tempo le di lui massime, quando 
prima si bramava il periodo della Lega per sett' anni, poi se 
preferì quello dei due solamente. Nel giro de' discorsi si 
mettevano in vista i pericoli, e le facilità dell'augumento in 
quella vasta Potenza, ed estendendo i Dominij, e le forze sul mare, 
poteva rendersi nell'avvenire gelosa anco alla Serenissima 
Republica. Erano poi presenti le gelosie nel Gabinetto Imperiale, 
quand' essendo sempre acute, e lontane le mire dei Prencipi, con la 
speranza, che possa gionger nell'opportunità, ch' avvicini anco i 
più remoti casi, non piaceva veder, ch' altri nemen potessero 
meditar sopra la soggettione dell'Imperio Orientale, che, se un 
giorno lo permettesse il destino, potrebbe esser Impresa di chi 
porta la Corona, et il titolo di quello dell'Occidente. Perciò 
spiccavano inditij, di non amar l'accrescimento d'appoggi, e 
d'amicitie a quella Natione, che potesse stringersi con essa la 
corrispondenza di Vostra Serenità; onde nemen fu osservato con 
piacere il passaggio delle maestranze accordate alle premure del 
Czar.</p>
<p>Trovò però questo all'arrivo suo in Vienna le più magnifiche, e 
grate accoglenze, se ben si misurassero i trattamenti, e le Visite 
con rigore di Ceremoniali. Seguì nella Galeria del Palazzo alla 
Favorita il primo incontro. Si tenne il discorso in quelli, senza 
distintione di luoco, con l'assistenza di pochi Ministri, usando 
Cesare il titolo non di Maestà; ma di fratello verso del Czar. 
Forse non troverassi nell'Historie, che senza motivi di Stato, nè 
ragioni di negotio, ma per qnelle sole del genio, e della curiosità 
habbia lasciato un Monarca il Governo de' proprj Regni, per 
impegnarsi in una lunga, e lontana peregrinatione, sotto 
privata figura, e nel seguito d'un Ambasciata sola istituita, acciò 
serva di scorta, e di sicurezza, o sia poi, che vi fosse la massima 
di mutar i più antichi, e principali istituti, o che si stimasse 
più cauto il permetter a sudditi di seguir l'esempio del Principe, 
per allontanar quelli, che potessero esser i più torbidi, e capaci 
di novità, dove prima viveva il divieto a Moscoviti d'uscire da' 
loro Paesi, ne resto all'hora aperta la Porta, et acconsentita la 
libertà di viaggi. Lui girò per molte Corti de' Principi della 
Giermania, avanti di passar in Hollanda, et Inghilterra. Di là si 
ridusse a Vienna, facendo da per tutto comparir la sua 
Rappresentanza formata di tre Ambasciatori, con equipaggio però 
moderato, e senza il sforzo di quella pompa, che poteva esser dovuta 
alla rara qualità dell'occasione. Egli, seben in ogni luoco dasse 
saggi d'alcuna stravaganza di genio, mostrò non ostante segni di 
talento naturale non ordinario, che sarebbe riuscito maggiore, se 
dall'incuria dell'educatione, non fosse stato tradito. Fu assai 
attento nell'osservationi non solo degl'esteri costumi; ma delle 
cose più utili alla direttione del Governo, et al vantaggio della 
Potenza. Si fissò nelle cose di Guerra, e molto nelle materie 
dell'Artiglieria, ma sopra tutto in quelle della Nautica. Per questa 
dichiarò senza riserva un'eccelente passione di genio, e d'opra 
ancora, se negl'Arsenali d'Amsterdam gustò di meschiarsi ne' 
travagli de' più communi Operarij. Alto, e ben disposto nella 
statura, pronto, e vigoroso nell'agilità dell'attione, negletto nel 
Vestito, hor familiare, et hor violente trattando con i suoi 
Corteggiani, e Domestici. Incaricato da' publici commandi a vederli, 
fui alla di lui audienza. Parlò con stima della grandezza della 
Patria; professò genio a nodrir seco sincera la corrispondenza: e 
mostrò gratitudine per l'imprestido de' Maestri espediti. 
Invaghito poi nel pensiere di veder la rarità, e magnificenza di 
questa Dominante, et in essa i famosi Recinti dell'Insigne Arsenale, 
sperava di trovar in essi tutte le compiacenze del genio, e 
dell'applicatione. Precorso però molto numero de' suoi, e stabiliti 
tutti i concetti, nel punto stesso, ch' era per moversi verso questa 
parte, improvisamente girò verso la Polonia, et i propri Regni. Mi 
fece dir il dolore della sua necessità; mentre avvisato del 
pericolo d'una generale rivolutione, doveva preferir a tutto 
l'urgenza di portar con la sua Persona il terrore, et il castigo 
alla perfidia de' Turbolenti.</p>
<p>È incerto se con l'osservationi fatte nel corso de' viaggi, e con 
le Persone introdotte per ammaestrar i sudditi, e perfettionar le 
arti, havrà portato quanto basti per polire la rozeza della 
Natione, e migliorarne l'attività. Se a misura, ch' il Corpo è 
vasto, abbondasse lo spirito, e la mente, la Moscovia formarebbe 
figura di ben grande Potenza. Distribuiti in varie parti può contar 
più di quattrocento mille huomini ne' suoi eserciti. Ma nel cuore 
de' Moscoviti, havendovi la natura formato una tempra di vita, 
difficilmente vi resta luoco per la nobiltà di quel valore, ch' è 
il fondamento della disciplina, e della fortuna. Cento mille 
Cosacchi sono i più agguerriti, e sarebbero i più capaci 
dell'occasioni, se tal volta fosse maggiore la confidenza nella loro 
fede. Anco quaranta mille Allemani, che si contano in quell'Armate, 
servono ad accreditarle. Se ben però vi fosse l'unione di molta 
Gente, e di molti apparecchi, non si potè senza trauaglio espugnar 
la Piazza d'Arsach, munita solo da mediocri difese. Mostreran il 
tempo, e gl'impegni, che nascessero, quello possan valere le nuove 
forze maritime, che da lunghi anni con abbondanti dispendij, et 
insolite diligenze s'uniscono per dominar l'acque, e le spiaggie del 
Mar Nero.</p>
<p>Quanto per la situatione sono divisi gl'interessi dell'Imperatore 
dalla Moscovia, altretanto per la stessa situatione sono i medesimi 
congionti, et importanti all'Italia. I titoli, e le ragioni 
dell'Imperio, se ben o cesse con gl'accordi, o prescritte dal 
disuso; la prossimità del Confine; il presente augumento di Potenza 
nell'Austriaca Casa; e le sue pretese sopra i Stati della Monarchia 
Spagnola, sono tutte materie, che generan ombre capaci d'inquietar 
reciprocamente la corrispondenza tra Cesare, et i tanti Prencipi 
della Provintia. Pare, che la Corte di Vienna, negligendo le regole 
migliori del suo vantaggio, habbia sin hora applicato più tosto ai 
mezi d'intorbidar, che di rischiarar, alienando gl'animi con 
maggiori acerbità, in vece di captivarli con arti, e con 
raddolcimenti tanto più necessarij, quanto che la recente 
esperienza delle, Truppe Allemane, lascia dolorose memorie 
degl'aggravij inferiti.</p>
<p>I molesti tentativi pratticati nella principal Corte di Roma, 
servono non solo a render la medesima avversa; ma a tener con le 
querele, e pregiuditij tutti gl'universali sospetti. Nè la Francia 
trascurò d'amplificarli con sagacità, sperando d'attirar con 
essi qualche dispositioni, che negl'incontri fruttassero le 
consequenze più utili a suoi disegni. Dicesi, ch' una scarsa 
propensione verso la Persona del Pontefice derivata sin dal tempo 
della di lui Nonciatura in Vienna, unita all'opinione, che domini 
appresso d'esso il genio, e l'interesse Francese, fossero le cause, 
che seminarono la zizania, et i disgusti.
Furono Ministri dei medesimi le due successive Ambasciate, 
Lietichstain, e Martinitz con la serie di molt' inquiete, e moleste 
pretese, sopra tutte però passò a ferir il più delicato della 
Sovranità, quella d'affigere al Palazzo dell'Ambasciator l'Editto 
per i Feudi Imperiali della Romagna. Roma tuttavia seppe abbastanza 
difendersi, e risarcirsi con l'incameratione d'Albano, e con la 
publicatione del Contra editto, che non si ritratti, se ben Cesare 
sen' aggratiasse. Non resto deciso, e si può dir ancora pendente il 
spinoso negotio; mentre sotto una reciproca dissimulatione giaccion 
coperte le Ceneri d'un fuoco, che, secondo l'aria de' tempi, 
potrebbe risorgere con maggior fiamma.
Rimane in tanto la Corte di Vienna senz' alcun benefitio della 
novità, anzi col danno delle diffidenze, e con la nota d'essersi 
avanzato il passo fuor di congiontura, e quando mancavano in Italia 
le forze per sostenerlo. Così s' è radicata l'avversione, quando 
in Roma si vorebbe stabilirvi un piede d'auttorità, e d'ingerenza. 
Con tal oggetto vi si spiega la figura autorevole dell'Ambasciata 
Cesarea, quando in altri tempi si raccomandavano gl'affari 
all'assistenza d'un Cardinale.
Oltre poi il possesso della nomina nelle Promotioni per i Principi, 
con pretesa nuova, si vol impor a Papi la soggettione di dar la 
Porpora anche ad un Allemano, sempre, che venga conferita ad un 
Francese, et ad un Spagnvolo. Dimanda tanto più mal volontieri 
tollerata da Roma, quanto più s'allontana da quel detto antico, ch' 
il vedersi un Cardinale Germano, era mostro più raro del Corvo 
bianco. E la rarità si mantaneva acciò non si rivelassero 
gl'arcani della Chiesa, in cui fa sempre ombra il nome 
degl'Imperatori e la memoria degl'antichi reciprochi contrasti.</p>
<p>Al presente con la destinatione di nuovo Ambasciator in luoco del 
Martinitz, e con la propensione di facililar i ripieghi sopra il 
noto contrasto dell'Audienze, et indi sopra il di lui ritiro, 
pare, che Vienna meglio ascoltando le ragioni del tempo, e de' suoi 
maggiori interessi, pensi a massime più soavi verso la Corte di 
Roma. ma sarà dubioso, s'il rimedio basti a superar un male, et un 
impressione assai fortemente auualorata.</p>
<p>Dalla medesima preparati gl'animi al timore facilmente non solo 
credono quanto la Francia suggerisce; ma cercano di trasfonder 
l'apprensione, et i riflessi negl'altri eccitando a pesar i 
pericoli, e le contingenze. Quella di vedersi di nuovo le Truppe 
Tedesche in Provintia, si considera per la maggiore; e perchè il 
passagio per i Stati di Vostra Serenità è il più commodo, et 
aperto; per tal motivo, e per quello dell'esempio, che la publica 
prudenza darebbe a tutti gl'altri Principi, si bramarebbe di condur 
l'Eccellentissimo Senato a determinarsi. Trovandosi in varie parti, 
e per più accidenti i pensieri di molti Prencipi occupati dalla 
gelosia, si confidarebbe, che finalmente il progetto potesse riuscir 
meglio fortunato di quello, che per tant' anni inutilmente 
trattavano i Spagnoli per svegliar l'Italia, e congiongerla in una 
Lega. Anco all'hora si procurò di renderne il Papa Promotore; ma 
sarà sempre incerto se i Pontefici fossero poi altretanto pronti a 
partecipar direttamente anch' essi degl'aggravij, e degl'impegni, 
come si mostrano animati ad eccitar gl'altri con le parole, e con 
gl'uffitij. La maniera anco molto cauta, ch' ultimamente impiegò la 
Francia, rispondendo agl'avanzati progetti del Pontefice, lascia 
pure incerta, qual sia presentemente la mira de' suoi oggetti, tra i 
maneggi, o i concerti d'Hollanda, e le regole della Pace, che se non 
mutano l'interno de' disegni, sogliono però indrizzar l'esterne 
apparenze con maggiori riserve, et attentioni. Così versando tutto 
nell'oscurità, non si distingue quali siano i precisi oggetti 
d'ogn' uno, se sott' i titoli speciosi del ben publico, et interessi 
universali alcuno, e specialmente il Duca di Savoia non cerchi il 
suo particolare profitto. Perciò resta nel dubio s'egli con 
l'inquietudine della sua naturale, et hereditaria ambitione, mediti 
più tosto sollevare la propria fortuna, che di conservare la 
tranquillità, e l'equilibrio nella Provintia. Sembrar può però, 
che questo fine non possa conseguirsi, se non mantenendo la 
Monarchia Spagnola nella sua integrità; ond' i due Stati sì 
importanti di Napoli, e di Milano, non ne vengono smembrati, il che 
non potrebbe succedere, senza confondersi il Sistema dell'Italia, e 
scuotersi i fondamenti della sua sicurezza.</p>
<p>Il Regno di Napoli verso cui sono così essentiali i riguardi 
del publico interesse, per la lontananza, e per il difetto delle 
forze maritime, non stà tant' esposto alla facilità dei tentativi 
di Cesare, come lo è a quelli della Francia. Anco la Corte di Roma, 
che v' ha le ragioni, e ne dispensa l'Investitura, potrebbe nodrir 
le pretese, e lusingarsi d'appoggi, se la Nobiltà del Regno fosse 
meno avversa ad una tal soggettione. Riuscirebbe pure mal' opportuno 
il ripiego, se si pensasse di collocarvi, e farvi risorgere un Rè 
particolare, come sarebbe dannoso tuttociò, che staccasse quel 
membro dal Corpo della Monarchia Cattolica, l'esperienza del di cui 
Governo, che sotto qualunque Principe non sarà per facilmente 
mutarsi può lasciar nella confidenza d'una non interrotta 
tranquillità.</p>
<p>Il Stato poi di Milano fu sempre una sorgente feconda di mali nella 
Provintia, et un Campo, dove lottarono le speranze, e le forze di 
molti Prencipi pretendenti. Non sarà forse diverso il destino nemen 
de' tempi presenti. L'Imperatore, quando l'Arciduca non sia l'erede 
della Monarchia Cattolica, lo vorrà a lui per giustitia devoluto, 
se come Feudo Imperiale fu concesso solo alla linea masculina della 
Casa di Spagna. ma la Francia ravivando le vecchie massime, e 
l'antiche emulationi anco in questa parte, non permetterà 
facilmente a Cesare un sì grande vantaggio. E se conoscerà di non 
poterlo acquistar per sè stessa, amerà più tosto di vederlo o 
diviso fra gl'altri, o conservato sempre annesso alla Corona delle 
Spagne.</p>
<p>Con l'istituto proprio della Casa, e con l'ardire della sua 
inclinatione, in mezo il torbido, s'ingegnerà il Duca di Savoia di 
tessere una maggiore fortuna, con pericolo però, ch' alle lusinghe 
de' principij non corrisponda la solidità del fine; onde habbian a 
scioglersi l'Idee nell'aria sola delle concepite speranze. Pensò 
già lui d'haver il Governo di Milano in perpetuità. Con varie 
offerte produsse la dimanda a Madrid; ma non fu ascoltata. Dicesi 
discorso a Parigi in cambio totale della Savoia col Stato di Milano; 
ma il progetto sarebbe cinto da troppe difficoltà, e dal rischio di 
cambiare una perdita certa contro un acquisto dubioso, e tanto meno 
sicuro, quanto, che que' Popoli poco propensi il Duca, mal 
volontieri si vedrebbero ad esso soggetti. Corse anco voce assai 
fondata, ch' in Maggio del 96, avanti il Trattato della 
Neutralità, e la separatione dello stesso Duca dalla Lega seco la 
Francia ne stipulasse un altro molt' importante, e secreto 
concertarsi in esso nel caso della morte del Cattolico, 
d'invadere unitamente il Milanese, con patto, che dopo l'acquisto, 
resti al Duca tutt' il Paese posto fra il Pò, et il Ticino, in cui 
si stende il fertile tratto della Lomellina, con le due Piazze di 
Novara, e di Mortara; ma girando col tempo anco gl'interessi de' 
Prencipi, tutto stà sempre esposto all'alterationi, sin' alla 
comparsa dei casi, et al momento degl'effetti.</p>
<p>Anco il Monferrato è il secondo disegno, d'intorno cui girano i 
pensieri di Savoia, per ottenere da Cesare la sempre negata 
Investitura della parte, che possiede, e per succedere nell'altra, 
ch' è posseduta dalla Casa di Mantova dopo la morte del presente 
Duca, e l'estintione della sua Linea. Ma perchè per l'imperatrice 
Eleonora, e per la Madre, toccano al Duca di Lorena le ragioni sopra 
quel Stato, Savoia cerca di metter ombra nella Corte di Vienna, 
spargendo riflessi, ch' eglì, cinto dalla Potenza, e dai voleri 
della Francia, potrà un giorno sentirsi astretto di cederlo alla 
medesima a cambio di quegl'Equivalenti, ch' ella fosse per 
offerirli.</p>
<p>Così, mentre il Duca di Savoia medita, et attende le occasioni 
degl'acquisti maggiori, presentemente s'occupa a stabilirsi nei 
minori dei Feudi delle Langhe, ch' essendo una Linea di Paese 
internato nel Piemonte, formarebbe al medesimo una vantaggiosa 
Frontiera, difesa da' Monti, e dall'angustia dei Passi. Quando, al 
principio della Guerra, a prezzo d'Oro, comprò da Cesare il Posto 
Reggio, acquistò ancora il <foreign lang="lat">Jus</foreign> della prelatione in que' 
Feudi, nel caso però, ch' i particolari Possessori vogliano 
alienarli. Mà, se ben nel Diploma s'impongano al Duca varie 
circonstanze di non sforzar le Vendite, e di giustificar nel 
Consiglio Aulico i modi di quelle, che succedessero, non ostante 
egli frequentemente trascorre oltre la legge. Vienna sa mie querela; 
ma lui non perde l'attentione d'operare hor in una, hor in altra 
maniera, per avanzarsi al suo fine.</p>
<p>Tra Cesare dunque, et il Duca abbondano i motivi della diffidenza, 
e del disgusto ma tosto, che quelli della corrispondenza, nè si 
perderà facilmente la memoria dell'ardire, con cui abbandonò la 
Lega, e ne promosse i di lei pregiuditij. Per altro riescono 
ostentabili le qualità personali di questo Prencipe, inquieto; 
ambitioso anche oltre ogn' altro della sua Casa; sagace; e secreto 
nel Consiglio, capace di far sempre servir la fede all'interesse, e 
di mutar le Vele, con la mutatione de' Venti. Amante della Guerra; 
ma non ancor ben istrutto nell'arti del commando, se lo regge con 
tropp' ardore, e tenta le occasioni con molt' azzardo. Può 
senza sussidij mantener circa dodeci mille huomini. Conservò 
gl'Esteri, e licentiò i sudditi con l'oggetto di poterli 
raccoglere, et ampliare l'esercito, sempre, che vi bisognasse un 
sforzo maggiore. Il Piemonte, se ben ristretto, fu la sede di grand' 
Armate. I Popoli patirono; ma confluendo l'Oro di tante Nationi; il 
Duca ne profittò con i raggiri dell'economia.</p>
<p>A questa egli vi dedica un intensa, e minuta applicatione: nè sa 
pregiudicarla con la superfluità dei dispendij, e delle 
magnificenze. Non ho tuttauia trovato opinioni, che credano 
estraordinarie le ricchezze del suo Erario, e grandi gl'avanzi del 
denaro raccolto. Ben si crede, ch' il Duca, internamente non sia 
quieto, e sicuro nemen dell'amicitia della Francia; se ben 
guadagnata a prezzo della sua fede, e col pegno della grand' Unione. 
La memoria del predominio sempre dalla Francia voluto sopra 
gl'arbitrij, la Sovranità della propria Casa, lo lascia tra le 
gelosie, e lo costituisce tra il pregiuditio delle adherenze, che ha 
perduto, e l'apprensione dell'altra, che ha acquistato.</p>
<p>Attento il Gran Duca a governarsi con desterità tra i contrarij 
riguardi degl'opposti Partiti, ha assai favorevoli verso di sè le 
inclinationi di Cesare, che stima non men la sua prudenza, che la 
sua pietà. Nel tempo degl'Allemani in Italia, fu trattata la 
Toscana con misura diversa dagl'altri Stati, se fu esente dal danno 
degl'effettivi Quartieri, e si patuirono le contributioni in Vienna, 
con modi amichevoli, e con somme discrette. Fu poi grande 
privileggio l'ultimo conseguito in Roma col trattamento Reggio, ch' 
ottenne l'Ambasciator del Duca, da quello dell'Imperatore, quando 
nè in quella Corte, nè nell'altra di Vienna occupa questo Prencipe 
il Rango delle Teste Coronate. È dubio da qual ragione sia derivato 
l'asenso. Se la propensione non solo del Sovrano: ma anco del 
Ministero con tanti modi di cortesia sempre dal Duca coltivato, 
habbia disposto le massime; o pur se queste tendano a risentirsi 
indirettamente del Duca di Savoia, rendendole il disgusto 
d'avvicinar al suo grado una Casa, sopra cui vuole superiorità, e 
forze di collocarla nell'avvenire in Vienna stessa dentro la riga di 
tutt' il maggior trattamento, esequendo i duplicati Diplomi ad essa 
concessi, con l'occulto fine poi di poter, sott' il pretesto delle 
competenze, che sarebbero per insorgere, coglier la congiontura 
d'allontanar ambidue, e specialmente Savoia dal possesso dell'honore 
accordato, e mal corrisposto, tanto per gl'affari, e per la 
quiete della Provintia, forma oggetto di non debole riflesso il 
stato della Famiglia de' Medici, posta sott' il pericolo della sua 
intiera decadenza, essendovi in Fiorenza alcune Profetie che la 
minacciano nel età presente. Al Gran Prencipe, dopo lunghi anni 
d'infecondo matrimonio, mancandole speranze della Posterità. Non 
può concepirle nemeno il fratello Don Gastone, ultimamente sposato 
a Prencipessa di Germania, ricca, ma Vedova, et avanzata nella sua 
età. La sorella Eletrice Palatina, essendo pur essa senza le 
benedittione de' Figli, tutta la confidenza stà perciò riservata 
al Cardinale de' Medici, che, deponendo la Porpora, potrebbe passar 
ad altra vita, se ben la qualità del suo temperamento, lasciarebbe 
assai incerta la fortuna di tal mutatione. Così rimane altretant' 
incerto il giuditio sopra la sorte di quel Stato. Pare manchino i 
spiriti dell'antica Republica per farvi risorgere la libertà; onde 
potrebbe Roma invaghirsi del disegno d'ingrandire il Temporale, 
ampliando il Dominio sopra Paese tanto vicino; mentre 
aggratiati que' Popoli dai pesi esorbitanti, che portano, sembra, 
ch' inclinerebbero di riporsi sott' il Governo temperato, e soave 
de' Pontefici.</p>
<p>Con i Genouesi passa regolata la corrispondenza di Vienna, et anch' 
essi furono dolcemente trattati nel riparto delle contributioni, non 
così restò usato con i tre Duchi di Modena, Parma, e Mantova, 
quantunque il secondo rilevi più dalla Chiesa, che dall'Imperio. 
legato lo stesso; ma più quello di Modena con i vincoli dell'honore 
e del sangue all'Austriaca Casa, osservano con rispetto i di lei 
interessi. Verso però l'altro di Mantova, non si sanerà mai la 
diffidenza per l'irregolarità del suo genio, e per le memorie 
importanti della sua passata Condotta. Ultimamente nel giuditio del 
Consiglio Aulico furono proposte le sue ragioni a quelle del Duca di 
Guastalla, anco sopra Luzzara, e Reggiolo. E questo resterà nel 
possesso di ciò, che gode sin che la morte dell'altro gl'apra la 
strada alla successione pure del Ducato di Mantova.</p>
<p>Quant' è lungo il Confine, che separa i Stati di Vostra Serenità 
da quelli di Cesare, altretanto sotto moltiplici, e varie le 
occasioni, per le quali o maggiori, o minori negotij si frequentano 
le prove di qual sia la reciproca corrispondenza. Questa però tiene 
le principali radici nei due più importanti interessi del Turco, e 
della Francia. Per il primo, non si lascia di conoscere il bisogno, 
et il profitto dell'unione. E per il secondo, se ben viva un antico 
concetto derivato dall'esperienza de' tempi trascorsi; per cui 
si crede disposto il genio della Serenissima Republica verso la 
Francia; ad ogni modo si speravano mutate in alcuna parte le 
inclinationi, mentre da molti si supponeua, che la maggior Potenza 
di quella Coloni; la fama de' suoi vasti disegni, e l'istituto della 
publica prudenza per l'Equilibrio d'Europa, potessero insinuar 
direttioni conferenti all'Austriaca Casa.</p>
<p>In tanto nelle materie Ordinarie de' Confini risorgono spesso le 
moleste vertenze, e le provai ben delicate, e difficili nel corso 
del mio servitio. L'arresto d'un Legno con Patente di Cesare, et il 
memoriale risentito di questo Secretario apersero il Campo ad un 
forte maneggio. V'entrarono i riguardi gelosi della Navigatione del 
Golfo, e sopra ogni cosa cercava il Cancelliere di far strada alle 
novità, et a quelle maggiori pretese, ch' il suo mal genio 
sosteneva. L'insistenza della ragione promossa da me con vigore per 
tutte le strade, valse a rimetter nel silentio il discorso del 
Golfo, a render disapprovato il memoriale, e per compimento di 
sodisfattione, a restituire sul tapeto l'arduo negotio della vendita 
de' Sali dell'Istria, dopo, che per tre anni restava caduto con 
forte avversione nei Consegli di Gratz, di ripigliarlo. Obligati 
però ad espedir Deputati a Vienna, e gionti quelli dell'Istria, 
sotto l'assistenza mia, e del Cancelliere, si tennero più 
Conferenze; s'aggitarono i punti maggiori delle difficoltà; si 
cambiarono più progetti; e finalmente nelle conditioni più 
importanti, si ridussero le dimande ai termini dell'accordo. 
Tuttavia, nemen all'hora, dopo molt' anni, che questo maneggio 
fluttua fra l'insidie di più interessi, hebbe stella 
sofficientemente propitia, che lo guidasse nel Porto. Poche remore 
lo trattennero, e mi spiacque predire, che sparita la congiontura 
del stabilimento, forse non facilmente si potrebbe richiamarla con 
li stessi Patti, quando si volesse, e che dalla duratione d'una tal 
controversia, potevano scaturir sempre maggiori le amarezze; 
gl'inconvenienti; et i pregiuditij, non men all'interesse economico, 
ch' al Politico, et a quello più sensibile delle Sovrane 
Giurisdittioni del Mare. Così da una parte si frequentano i 
passaggi, et i Contrabandi; e dall'altra si rinotiano di tempo in 
tempo gl'arresti. Rimedio non bastante a sanare il danno, che ne 
provano le ragioni dell'interesse, e quelle del Dominio.</p>
<p>Più, che in passato se ne scuote, e se ne risente la Corte di 
Vienna. Non è però, ch' essa sempre non ricevesse in testimonio di 
poco rispetto l'autorità di tali esecutioni, tanto più, che si 
suppone osservata con maggior rigore la navigatione delle sue 
Rive, che l'altra delle opposte della Romagna. ma i tempi decorsi 
non essendo stati quelli della felicità, e della Potenza, 
nell'Austriaca Casa, poterono ispirar in simili affari le massime 
della dissimulatione; della dolcezza; e delle maniere, che fossero 
lontane dalle più forti acerbità. Altri però essendo li aspetti 
delle congionture presenti, et altra la tempra del Ministero, per il 
talento avverso, mal misurato del Cancelliere, deve giustamente 
apprendersi, che sian per ridursi le cose ai gradi di qualche 
pericoloso irritamento. Si rende perciò l'oggetto degno di tutta la 
publica maturità, e dell'avvertenza maggiore de' Publici commandi, 
acciò nel medesimo tempo, che si custodiscono, Come si deve, i 
dritti importanti del Mare, non trascorrano le Galeotte, o la 
naturale animosità de' Confinanti, all'eccesso d'alcuna violenza, 
come forse tal volta succede, se ben poi nelle relationi de' fatti, 
non appariscono sempre certe, e chiare le notitie, et i Confronti. 
Nella materia de' Sali, il Canduci è il principal Direttore; huomo 
di nascita ignobile; ma proveduto di talento; ragiro; et attiuità 
tale per l'economia, che a lui si raccomandano molti dei più 
essentiali maneggi della Camera.</p>
<p>Con reciproca inquietudine de' sudditi corrono ancora le antiche 
mai decise differenze per tutta la Linea del Stato della Terra Ferma 
nel Friuli, e nel Tirolo. Si lasciò indur il Cancelliere al 
consenso di tentar un nuovo esperimento di compositione, nominati 
per il Friuli d'ambe le parti i Commissarij, e destinata per Vostra 
Serenità la somma virtù dell'Eccellentissimo Signor Benetto 
Capello. Ma quando in passato pareva, ch' a Vienna si bramasse il 
principio dell'Opra, e dell'unione, altretanto hora si mostran 
languide le premure. La causa però di tal pentimento non è certa; 
se non fosse la morte d'un Rosemberg, destinato per la Carinthia 
sopra l'esperienza, e durezza del quale forse fondava il Cancelliere 
le maggiori speranze del buon maneggio. Sarà proficuo dar calore 
alla materia, se ben sempre col dubio, che l'esito di tal 
commissione, riesca più felice di tant' altre, co' quali in varij 
tempi, si cercò di distinguere la troppa interseccatione de' Stati, 
e divertir l'occasioni di quell'assidue molestie, che, tra continui 
insulti, e pregiuditij, turbano la quiete de' Popoli.</p>
<p>Mà sù le Frontiere della Dalmatia, pratticando il fatto in vece 
di maneggiar prima con la ragione il negotio, han voluto i Cesarei 
occupar il Castello di Zunigrado, et estender, col titolo del 
medesimo, i Confini del Triplo. Non è dubio, ch' il disegno 
non aspiri anco a più dilatati vantaggi, et al possesso, se si 
potesse, di tutta la Morlacca. Nel passato per questo Paese, si 
contentarono gl'Imperiali di mantener i pretesi dritti più tosto 
con le dichiarationi, che con gl'impegni. Hora però, che dalla 
fortuna di Cesare si trovano occupate anco le due Provintie della 
Licca, e Corbania, pare si creda necessaria l'unione pure dei siti 
della Morlacca, per riquadrar, e perfettionar con essi l'intiero 
possesso d'un stato, che migliorato col Governo, e con la 
Popolatione, se ben non grande, potrebbe esser capace d'utili 
consequenze. Tanto più poi devono dubitarsi attente le loro mire a 
tali vantaggi, quanto, che dipendendo quelle parti dai Consigli di 
Gratz, questi sogliono mostrarsi assai applicati al studio delle 
congionture, et all'esecutione de' proprij oggetti. Quando sia 
aperta la negotiatione nella Corte di Vienna, meglio s'apriranno le 
massime, e meglio si conosceranno le speranze dei proffitti, che 
dalla medesima siano per ricavarsi, a nel ricuperar il perduto, o 
nel conservar il minacciato. Come però sarà sempre più facile, 
che cerchino le avversioni de' Confinanti i modi d'agire con furtive 
sorprese, più tosto, che con aperte hostilità; così quanto 
maggiore, e più attenta sarà la custodia di que' Posti, da non 
raccommandarsi a soli Morlacchi, tanto più s'usaranno le forme 
opportune, per esimerli dalle disgratie. E la somma prudenza 
dell'Eccellentissimo Senato bilanciando i tempi, e gl'affari, senza 
ch' i minori possano pregiudicar ai maggiori, saprà ridur tutti 
alla sorte del suo migliore vantaggio.</p>
<p>A' tuttociò parmi d'esser in debito d'aggiongere, ch' il passaggio 
de' Tedeschi in questa Provintia, quando per l'emergenze della 
Spagna, se ne offerisca la congiontura, potrà dar occasioni di 
nuovi, e difficili negotij con la Corte Cesarea. Com' in riguardo 
della Francia, stan nelle mani del Duca di Savoia, le Chiavi 
dell'Italia; così le stesse sono anco in quelle della Serenissima 
Republica, riguardo all'Imperatore. I passi della Valtellina, e 
Grisoni, se ben non sian impenetrabili, sono però tanto difficili, 
che non ben servendo al transito del bagaglio, e dell'Artiglieria, 
aprono solamente l'adito a quello dell'Infanteria, e non senza molt' 
incommodo all'altro de' Cavalli. L'angustia tuttavia di que' siti 
potrebbe anco restar per l'intiero impedita dalle forze di quelli, a 
quali giovasse di chiuderli, e custodirli: et i frequenti viaggi 
colà del Duca di Savoia, sott' il motivo dell'acque di San 
Mauritio possono ben haver l'oggetto di conoscere le situationi, 
disponendo insieme le prattiche capaci ad esequire improvisamente il 
predetto disegno.</p>
<p>Così le strade facili, et aperte per entrar in Italia, non 
sarebbero, che dentro il stato di Vostra Serenità. È nota la fama, 
e la sorpresa, con cui già poch' anni, si presentarono al Confine 
quelle Truppe poi Allemane, che all' hora discendevano dalla Svevia. 
Nell'avvenire non è certo in qual lato sia per bramarsi, e per 
cercarsi l'ingresso. L'osservatione, e la congettura dovran dedursi 
dal riparto de' Quartieri, e dall'alloggio delle Militie. Come però 
ne' tempi presenti, esse non soprabbondano nell'Imperio, e per le 
conditioni del Paese, non possono lungamente mantenersi nel Tirolo, 
così la Stiria, e la Carinthia, possono largamente offerire i 
commodi opportuni. Contro l'uso, e la mira solita di non aggravar 
gl'antichi Stati Hereditarij, erano ultimamente distribuiti in 
quelle Provintie sei Reggimenti, collocati forse alle Porte 
dell'Italia col solo fine di tenersi pronti, e preparati 
all'introduttione, quando bisognasse. Senza ritrocedere con lunghe 
marchie, si contarebbe di poter, con espedito camino direttamente 
traversar alcune Terre del publico Dominio; piegar poi nel 
Mantovano, et indi portarsi nel Milanese. Così per non dar tempo 
alle sospensioni dei Consigli, e degl'assensi, nell'atto stesso di 
voler pratticare l'ingresso, potrebbe farsi preceder l'instanza, che 
riuscirebbe tanto più efficace; quanto meno, o per la mancanza di 
suppositione dei caso, o per altri riguardi, si trovassero all' hora 
difficili i modi di sostenere la negativa. A questi riflessi, deve 
pure accompagnarsi l'altro essentiale, che come nella passata 
occasione, trovarono, l'Allemani amico ricovero nel Stato di Milano, 
e di Savoia; così potendo girar ad esso con aspetto diverso 
gl'affari, e gl'interessi; la cautela vorrà, che prima d'entrare 
pensino Tedeschi ai modi del sussistere, et alla sicurezza del 
ritornare. Cenni tutti, che dalla publica prudentissima previsione 
meglio possono esser conosciuti, e ponderati.</p>
<p>In tanto lo stesso debito di zelo mi chiama ad un altra, et ad un 
ultima necessaria osservatione sopra i Consigli sempre infesti di 
Gratz. Regna in essi l'animosità dell'antico genio, che ne' tempi 
andati produsse in quelle parti acerbe molestie alle publiche 
ragioni.
Sentimenti, che vivendo anch' adesso, possono dirsi nodriti non solo 
dalla massima di Stato, e da quella, che sempre svol istigar torbidi 
affetti tra Confinanti; ma dall'altra ancora dell'interesse priuato.</p>
<p>Domina questo il cuore, e l'opinione quasi di tutti quelli, 
che formano quel Governo; mentre essendo molti d'essi d'un ordinaria 
estrattione, più facilmente, si fissano nelle basse mire del 
particolare profitto. Per esser anco alcuni con Beni, o con altri 
riguardi vicini a Stati di Vostra Serenità, e per consequenza 
partecipi dei danni, e dei successi, che spesso accadono ne' Confini 
han pressanti motivi di considerar com' i negotij proprij, quelle 
differenze, che vertono tra i communi Prencipi.</p>
<p>Da che l'Arciducato della Stiria si congionse alla Casa Imperiale, 
rimase il Governo di Gratz con l'honore, e con l'autorità di varij 
privilegi. Per essi conserva molto di direttione, et ingerenza in 
tutti gl'affari de' Paesi, che da se dipendono, e perciò in una 
gran parte de' publici negotij s' interessa con l'informationi alla 
Corte, e con l'esecutione poi di que' commandi, che da essa 
derivano. In questo vale lui molto ad influire sopra il destino de' 
medesimi, se, informando, può girar le ragioni, i fatti, e la 
Faccia delle cose a proprio genio, et esequendo può trovar campo 
anco a quell'interpretationi, et avvantaggi d'ordine, che più 
servano ai particolari riguardi. Come però nell'occorrenze minori, 
è maggiore l'uso di tal libertà; così nelle cose del maggior 
momento non si trasgrediscono facilimente le prescrittioni della 
Corte. Alla Corte poi pare, ch' in qualche caso si studij l'arte 
d'imputar anzi alcuna cosa agl'arbitrii di Graz, per scemar 
l'odiosità; mentre lasciando correr i fatti con le misure del 
proprio vantaggio, si crede di minorar il senso, e le querele de' 
pregiudicati, con far supporre corsa più tosto un'irregolarità 
d'ubbidienza, ch' una consultata massima nel Ministero, e la 
risolutione positiva del Sovrano.</p>
<p>Essendo dunque sempre di gran importanza gl'affari, che passano per 
que' Consigli, et essendo della già espressa conditione i soggetti, 
che li compongono non tutti inacessibili ai mezi, et alle diligenze, 
può credersi che tal volta non riuscirebbe inutile l'accompagnar le 
ragioni, con quell'altre forme, che servissero a provederle 
d'appoggi. In tutti gl'Incontri di negotio procurar dedur le 
migliori regole alla direttione dall'esempio illustre 
dell'Eccellentissimo Signor Cavalier Alessandro Zen mio Precessore, 
che ha lasciato nella Corte memorie di lode ben degne delle sue 
grandi qualità. Questo però non bastò ad habilitar la mia 
imperfettione quanto bramano; onde per buon destino delle cose 
publiche, van hora riparandosi i miei difetti dalla virtù, 
prudenza, e mente sublinte dell'Eccellentissimo Signor Ambasciator 
Francesco Loredan nella continuatione del suo declamato impiego.</p>
<p>La Casa di Vostra Serenità si trovò frequentemente honorata 
dalla comparsa di molti soggetti, che col splendore della nascita, e 
con quello delle loro particolari conditioni resero applaudite le 
proprie persone, nello stesso tempo, che la publica Rappresentanza 
veniva preggiata dalla loro assistenza. Con tali qualità vi furono 
gl'Eccellentissimi Signori Francesco Zorzi Procurator, 
dell'Eccellentissimo Signor Marin, Ascanio Giustinian del fu 
Eccellentissimo signor Girolamo Procurator, insieme con il Signor 
Girolamo suo figliolo; Andrea Loredan fu dell'Eccellentissimo signor 
Lunardo; Almorò Pisani dell'Eccellentissimo Signor Francesco, che 
duplicando a sè gl'incomodi, a me le gratie, volle poi trovarsi 
presente anco a tutt' i disaggi, et occasioni del Congresso 
d'Hungheria; Lorenzo, e Ferigo Tiepolo fu dell'Eccellentissimo 
signor Francesco; Marco Antonio, e Pietro Grimani 
dell'Eccellentissimo signor Pietro, che col loro accompagnamento 
felicitarono le mie prime mosse dalla Dominante; e l'Illustrissimo 
Signor Abbate Giovan Maria Benzon. Due miei Nipoti poi signor Zan 
Antonio, et signor Dominico furono compagni de' dispendij, e 
testimonij dell'applicationi. Il primo passò meco dall'Ambasciata 
di Spagna, a quella di Germania. Successo poi il secondo, potè 
anch' esso trovarsi nella congiontura del Congresso; professata da 
ambi due un'attenta inclinatione d'istruirsi in tutti gl'esempij del 
debito, e dell'ubidienza.</p>
<p>Per l'occasione del Congresso stesso destinato al servitio della 
Ambasciata il Circ.o. Secretario Giovan Battista Nicolosi, dopo 
tant' altri importanti impieghi dalla sua habilità sostenuti nella 
Patria, e nel Levante, e specialmente dopo quello di Vice-Cancellier 
Grande appresso il Serenissimo Francesco Morosini, s' è lui 
rassegnato con prontezza di zelo ai patimenti; agl'aggravij; et al 
merito del presente. Supplì con attenta applicatione a tutte le 
parti, che le incombevano; e bene adempì la consegna della 
Ratificatione in Belgrado. Quantunque fosse sorpresa da moleste, e 
dolorose flussioni la sua salute, queste non hebbero forza d'impedir 
gl'assidui esercitij della di lui puntualità; onde per tutt' i 
riguardi, si trova molto degno dei segni distinti del publico 
aggradimento.</p>
<p>È pur pienamente meritevole dei medesimi il fedelissimo Secretario 
Giacomo Colombo, che, dopo haver occupato i maggiori anni della vita 
negl'essercitij della sua fede, et habilità; e dopo haver per il 
corso di due Ambasciate in Francia, e d'altre due in Germania, 
sostenuto il peso delle Secretarie, si sottopose anco all'altro 
gravissimo del Congresso, tra quegl' oblighi, incessanti, e 
moltiplici, ch' occorrevano, a quali sempre supplì con 
maniera la più desiderabile, e puntuale. </p>
<p>Anco i Dragomani Rinaldo Carli, et Alvise Fortis. Il Fiscal della 
Dalmatia Dottor Lorenzo Fondra; et il Medico Istrael Conegliano, 
secondo le Congionture, sodisfatto nel Congresso, tutto ciò poteva 
ricercarsi dal loro zelo, et esperienza, meritan da me gl'attestati 
del buon servitio, che han reso, e dalla publica generosità i 
testimonij della dovuta riconoscenza.</p>
<p>Di me Serenissimo Prencipe non posso scriver, che con dolore di non 
haver posseduto talento eguale al destino di que' grand' affari, tra 
quali versò l'opra del mio lungo Ministero. Nell'inchinar però il 
Trono, e la grandezza di Vostra Serenità, ch' in esso vi risiede, 
devo consolarmi con la memoria, che nel periodo del mio servitio, 
due insigni occasioni, quali furono quelle d'una Lega, e d'una Pace, 
habbiano col nome ossequiato di Vostra Serenità publicato al Mondo, 
e tramandato a Posteri la gloria della Patria, e quella di quest' 
Augusto Senato. Il corso degl'anni non fu, ch' una continuata serie 
d'applicationi; fatiche; vigilie; e dispendij. Spesso mancava il 
riposo alle notti, perchè non bastavano le attentioni del giorno, 
all'operare, al scrivere, et al meditare quello doveva operarsi. 
Negletti poi tutt' i riguardi delle fortune della mia Casa, 
estenuate da tanti precedenti, e vicini servitij del Padre, e de' 
fratelli, superai il potere, per cercar il grado del maggior decoro 
al carattere; et insieme quello del maggior servitio, o sia in vista 
d'una Corte, che hora eccede ne' lussi, o sia all'occhio di quelle 
tante Nationi, che componevano la figura d'un memorabile Congresso. 
Se però la memoria d'haver per tutte le vie possibili sodisfatto i 
tributti dell'ubbidienza in ott' anni continui di successivo 
servitio nelle due Ambasciate di Spagna, e di Germania, potesse 
unirsi alla speranza d'haver ottenuto il publico implorato 
compatimento, servirebbe ella a moderar il danno di que' 
pregiuditij, che ben sensibili li proveranno i Nipoti, et tutt' i 
Posteri insieme.</p>
<p>Nel licentiarmi da Cesare con l'ultima audienza di Congedo, egli 
tirandosi, second' il solito, dal dito una Gioia, me la presentò. 
Io la ricevei per depositarla, come facio, al Soglio di Vostra 
Serenità, acciò dalla mano della munificenza dell'Eccellentissimo 
Senato acquistando il preggio maggiore, e convertendosi per essa in 
publico dono, sia questo un testimonio del Reale aggradimento 
dell'Eccellenze Vostre, solo stimabile, e solo sospirato.</p></div1></body></text></TEI.2>
