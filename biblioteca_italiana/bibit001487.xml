<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Ragguaglio d'un'adunanza dell'Accademia de'  Pitagorici (e testi correlati)</title>
            <author>Ugo Foscolo</author>
         </titleStmt>
         <extent>141040 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit001487</idno>
            <availability>
               <p>Questa risorsa digitale è liberamente accessibile per uso
                        personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Lezioni, articoli di critica e di polemica : 1809 -1811</title>
               <title type="part">v.</title>
               <author>Foscolo, Ugo</author>
               <editor id="ed">Santini, Emilio</editor>
               <publisher>F. Le Monnier</publisher>
               <pubPlace>Firenze</pubPlace>
               <date>1933</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
                responsabilità dell'autore dell'opera sono stati soppressi nella versione
                digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
                        riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
                        ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Trattati</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2008-04-21T00:00:00.000+02:00</date>
            <respStmt>
               <name>Erica Lese</name>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2008-05-20T00:00:00.000+02:00</date>
            <respStmt>
               <name>Ilenia Sabelli</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2008-06-17T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="Ragguaglio d'un'adunanza dell'Accademia de'  Pitagorici">
            <head>RAGGUAGLIO D'UN'ADUNANZA DELL'ACCADEMIA DE' PITAGORICI.</head>
            <div2 n="Premessa">
               <argument>
                  <p>Frammento d'un libro inedito intitolato Ragguaglio d'un'Adunanza dell'Accademia 
de' Pitagorici, con l'epigrafe: <quote>
                        <foreign lang="lat">«Quod audivimus, quod vidimus 
oculis nostris, quod perspeximus et manus nostrae contrectaverunt....testamur et annuntiamus 
vobis». <bibl>Johannes Ap., Ep. 1</bibl>
                        </foreign>
                     </quote>.</p>
               </argument>
               <p>Alla stamperia del presente giornale s'è dato da pubblicare il libro che annunziamo. 
Qualunque ne sia l'autore e lo scopo a cui possa tendere, noi, dopo avere con curiosità esaminato il 
manoscritto per compiacere alla persona che lo portò allo stampatore, crediamo di poter dire che il 
libro, in pieno, è dettato con un ridicolo nuovo forse in Italia, e con lo scopo di svelare le 
ciarlatanerie, le imposture e le malignità letterarie, onde richiamare, se fosse possibile, gli studi 
all'onore che loro conviene e all'utilità che gl'Italiani possono conseguire nel coltivarli. Il libro è 
diviso in otto capi, ed il capo V contiene una digressione intorno a' ragionamenti occasionati in 
parte da un articolo della precedente puntata de' nostri <title>Annali</title>; digressione che non 
pertanto giova allo scopo dell'autore. Ottenuto quindi il consenso del possessore del manoscritto, 
stampiamo il capo V suddetto come opportunissimo all'occasione. Non si possono per altro gustare 
nè intendere tutte le allusioni letterarie di questo capo V, perchè gli antecedenti quattro capi e i tre 
susseguenti contengono le ragioni del libro, lo stato dell'Accademia, l'interpretazione d'ogni sua 
legge, i caratteri d'ogni accademico ec.; cose tutte necessarie al <title>Frammento</title> che 
presentiamo.</p>
            </div2>
            <div2 n="Capo V">
               <head>CAPO QUINTO</head>
               <argument>
                  <p>Dove s'incontra un'altra digressione in discolpa dell'Accademia.</p>
               </argument>
               <p>Le parole del Segretario m'hanno (mentr'io poco fa le scriveva) confermato nell'opinione 
che l'esperienza, l'ingegno e l'ardire congiunti insieme basterebbero a creare profeti; poichè una 
cosa occorsa più giorni dopo mostrò che il Segretario perpetuo sapea profetare.</p>
               <p>Stavano gli accademici la sera del 15 maggio, più concordi del solito, discorrendo della 
miseria di buone traduzioni dal greco in Italia, e si nominavano alcuni grecisti viventi che 
saprebbero arricchire la lingua nostra, ma che per timore di critiche se la passano in pace 
indifferentissima, quando apparve l'Araldo e intimò tre volte SILENZIO. Aveva in mano un foglio; 
e come tutti tacquero intenti, egli nel <title>Corriere milanese</title> uscito in quel giorno lesse ad 
altissima voce l'articolo <title>Varietà</title>. Non mi sarei disviato in un nuovo episodio; ma 
poichè sino ad ora ho senza umani rispetti parlato dell'Accademia, mi %%sento%% anche in debito 
di narrare un avvenimento che, sebbene succeduto più giorni dopo, assolverà i Pitagorici da una 
imputazione de' gazzettieri.</p>
               <p>
                  <hi rend="italic">L'Araldo</hi> leggeva: «<hi rend="italic">Milano, martedì 15 
maggio. Varietà. Gli accademici pitagorici sedenti in Milano</hi> (vedi il numero IV del giornale 
intitolato <title>Annali di scienze e lettere</title>, pag. 63) nella loro privata 
adunanza....»</p>
               <p>
                  <hi rend="italic">Molti accademici</hi>. — Come?</p>
               <p>
                  <hi rend="italic">L'Araldo</hi>: «<hi rend="italic">nella loro privata adunanza 
de' 10 maggio corrente</hi>....»</p>
               <p>
                  <hi rend="italic">Gli accademici</hi>. — Privata? E non sa tutto il mondo, e non 
fu egli scritto appunto nel giornale letterario citato, il quale ove parla de' Pitagorici noi dichiariamo 
esattissimo e degno della pubblica fede, non fu egli scritto e stampato che l'Accademia siede 
PUBBLICAMENTE?</p>
               <p>
                  <hi rend="italic">Un accademico</hi>. — Date dell'ignorante all'autore.</p>
               <p>
                  <hi rend="italic">Il Capo d'opposizione</hi> con colore di voce d'uomo che già sapeva 
ogni cosa: — Non sembra ignorante.</p>
               <p>
                  <hi rend="italic">Un altro accademico</hi>. — Dategli del balordo.</p>
               <p>
                  <hi rend="italic">Il Capo d'opposizione</hi>. — Non è certamente balordo.</p>
               <p>
                  <hi rend="italic">L'accademico</hi>. — Dategli dunque dell'impostore. 
— E molte voci rispondeano: — Può darsi. — E trattanto il Presidente ripeteva 
le sue teorie geometricamente provate, cioè: «Che ogni compagnia d'uomini oziosi, i quali 
vogliono vivere sotto la santa libertà delle leggi, devono parlare, ridere, lamentarsi, sillogizzare e 
pregare Iddio sempre in pubblico per non dare sospetto a' governi, nè pretesti d'esagerazione e di 
spionaggio a' bricconi, nè speranza a verun malcontento». E andava innanzi con le sue 
prove; se non che il contro Presidente, rompendogli la parola, — Facciamo — gli disse 
— il nostro dovere —.</p>
               <p>E gli uscieri spalancando porte e finestre e chiamando (poichè l'Araldo facea da lettore) 
tutti quei che passavano per la strada, e il contro Presidente levandosi in piedi, e gli accademici tutti 
stando per la prima volta dopo tant'anni in religioso silenzio, il Presidente protestò: «Che 
l'accademia de' Pitagorici non tenne, non tiene, non terrà private adunanze, quand'anche dovesse 
andare raminga sulla superficie del globo terracqueo».</p>
               <p>
                  <hi rend="italic">L'Araldo</hi> leggeva: «.... <hi rend="italic">nella loro 
privata adunanza de' 10 maggio corrente hanno proposto due quesiti: il primo riguarda la morale 
pubblica ed il secondo la storia letteraria del secolo XIX</hi>».</p>
               <p>E qui, dopo che molti accademici ebbero a torto nuovamente chiamato ignorante l'autore 
delle <title>Varietà</title>, dopo che alcuni inesperti l'ebbero nuovamente chiamato balordo, dopo 
che. quasi tutti l'ebbero creduto impostore, il Presidente dichiarò: «Che l'accademia de' 
Pitagorici non solo (come si vede anche nelle sue costituzioni citate da quella gazzetta) non propone 
quesiti; ma che anzi le importa che i quesiti filosofici e letterari non siano trattati da quegli autori 
che scrivono per mercede o per premio».</p>
               <p>
                  <hi rend="italic">L'Araldo</hi> leggeva: « <hi rend="italic">Quesito 1<hi rend="sup">°</hi>. Avendo i compilatori dei suddetti</hi> Annali <hi rend="italic">promesso 
solennemente a tutte le culte ed oneste persone</hi> rispetto a chicchessia nella critica, <hi rend="italic">si domanda se fino al numero IV inclusivamente abbiano adempito alla loro 
promessa</hi>».</p>
               <p>
                  <hi rend="italic">Il Presidente</hi>. — Costui in nome della morale pubblica 
domanda l'adempimento d'una promessa di giornalista; e la domanda con una solenne impostura 
contro una pubblica adunanza di galantuomini.</p>
               <p>
                  <hi rend="italic">Il Capo d'opposizione</hi>. — I compilatori de' suddetti 
<title>Annali</title> ci pensino.</p>
               <p>
                  <hi rend="italic">L'Araldo</hi> leggeva: « <hi rend="italic">Quesito 2<hi rend="sup">°</hi>. Nello stesso numero IV s'incontra alla pagina 25 un articolo sopra la traduzione 
de' due primi canti dell'</hi>Odissea <hi rend="italic">ec. del sig. Pindemonte, compilato con un 
ordine ammirabile d' idee e con saggia e moderata critica. Siccome la più tarda posterita sarà vaga 
di sapere il nome del celebre autore anonimo, si propone a' suoi contemporanei di scoprirlo con le 
note regole del confronto delle sentenze, dei giudizi della maniera di pronunciarli. — A chi 
avrà sciolto adequatamente il primo quesito sarà dato in premio un libretto assai raro 
intitolato</hi>: <title>
                     <foreign lang="lat">De logomachiis eruditorum et de meteoris 
orationis</foreign>
                  </title>
                  <hi rend="italic">di Samuele Verenfelsio, dottore di sacra 
teologia</hi>».</p>
               <p>
                  <hi rend="italic">Un accademico</hi>. — Ma se l'accademia non ha 
biblioteca!</p>
               <p>
                  <hi rend="italic">L'accademico Bibliotecario</hi>. — Io l'ho questo libro; e non 
è poi tanto raro: una copia per altro in membrana e un'altra intonsa...</p>
               <p>
                  <hi rend="italic">Il Tesoriere</hi>. — Ma se l'Accademia non ha cassa!</p>
               <p>
                  <hi rend="italic">Il Bibliotecario</hi>. — Nè io ve lo venderei: del rimanente 
questo gazzettiere mi darebbe di belle notizie, perchè pare anch'ei cacciatore di libri rari.</p>
               <p>
                  <hi rend="italic">Il Capo d'opposizione</hi>. — E' vi sono anche di quelli i quali 
parlano di quel che non sanno per parere quel che non sono.</p>
               <p>
                  <hi rend="italic">L'Araldo</hi> leggeva: « <hi rend="italic">Per il secondo 
quesito saranno date tutte le opere utili alla letteratura di Anton–Maria Salvini, se pure si 
potranno radunare tutte, e quando si trovassero tutte</hi>».</p>
               <p>
                  <hi rend="italic">Un accademico</hi>.— Bisogna dire che 
quest'Anton—Maria vaglia poco, da che le sue tante opere non sono state ancor radunate, e ci 
vuole ancora tempo a conoscerle tutte.</p>
               <p>
                  <hi rend="italic">L'Araldo</hi> leggeva: « <hi rend="italic">E per agevolare 
agli esteri ed anche ai nazionali questo lavoro (tanto più che de' suddetti Annali se ne stampano 
poche copie), il Segretario perpetuo ha compilato per ordine degli accademici il seguente sommario 
delle materie contenute nel suddetto a articolo</hi>.»</p>
               <p>E già tutti tenevano gli occhi fitti nel viso del Segretario, il quale per un pezzo rimase 
interdetto. Finalmente, stringendo i denti, sacramentò <foreign lang="lat">in visceribus</foreign>: 
«Ch'ei non sapeva nulla di quel libello»; e perchè egli è uomo giovane ed arditissimo, 
dichiarò apocrifa, calunniosa ed infamatoria la narrazione; e fin qui non c'era gran male; ma 
maledisse come meritevole della berlina l'autore, il copiatore, lo stampatore e, quasi quasi, il 
cartaio, e chiunque fida nelle novelle de' giornalisti.</p>
               <p>— Mancherebbero braccia a fabbricare tante berline — disse quel canuto 
accademico della storietta da Lione a Chalon. — Ma nè l'autore di quell'articolo forse merita 
la berlina: chi dice a noi ch'egli non abbia pigliata la notizia della nostra Accademia come scherzo 
di fantasia?</p>
               <p>— Eh sì! — replicò il Segretario; — quasichè dal teatro dell'Opera 
alla nostra Accademia si dovesse venire a cavallo! e non siamo noi noti anche ai ciechi? e le nostre 
parole non sono elle riferite qua e là fin anche da' sordi e da' muti? e non siamo noi forse mostrati a 
dito dagli uomini gravi come precursori del finimondo? e i ruffiani dagli uomini gravi non ci hanno 
forse trasfigurati in satirici delle giovani donne? Ma per Dio! che le donne sono più accorte di tutti 
gli innamorati furbissimi di Susanna; e molte, e le più belle, non hanno dato retta a que' parasiti 
d'amore. E non andiamo noi da per tutto? e non mangiamo, non beviamo, e forse ogni giorno, con 
questi ipocriti che ci accusano di tenere adunanze segrete e che si usurpano i nostri titoli? 
Aspettassero almeno che fossimo morti! — Ma no — continuò alteramente il 
Segretario recitando due versi di Dante:

<quote rend="block">
                     <lg>
                        <l>— No; Brancadoria non è morto unquanco;</l>
                        <l>Ma mangia, e beve, e dorme, e veste panni.</l>
                     </lg>
                  </quote>

E ch'io mi sappia fare ben altro che mangiare, bere, dormire e vestirmi e bestemmiare contro que' 
tristi, v'è tale forse... tale che un giorno o l'altro se n'avvedrà. Ma, morto e sepolto, lo troverò 
all'altro mondo.—</p>
               <p>— Bella cosa è la gioventù, ma più bella assai la prudenza! — disse il 
canuto accademico.</p>
               <p>
                  <hi rend="italic">L'Araldo</hi> leggeva: «.... <hi rend="italic">il Segretario 
perpetuo ha compilato ec., dalla pag. 25 alla 36. L'autore nota come ignoranti, deride ironicamente, 
minaccia, insulta, attacca, investe, punge, sferza, bastona, calpesta ec. Salvini, Bacelli, il p. Soave, il 
signor Pindemonte, il Cerati, Angelo di Costanzo, il Casa ec. ec., nominatamente ciascuno di questi 
individui per la loro porzione</hi>....»</p>
               <p>
                  <hi rend="italic">L'accademico canuto</hi>. — Ho letto anch'io quell'articolo 
sull'<title>Odissea</title> e veramente pare di penna che accatti brighe. Gran che per altro che i 
letterati nel criticarsi si frodino come contrabbandieri! In quegli <title>Annali</title> si è detto 
poco bene ed assai male di molti; un po' di bene a ogni modo. Ma il signor Pindemonte è trattato 
con onore nel molto bene che il suo libro può meritare,e con gentilezza in ciò ch'egli, com'uomo, 
può avere fatto sbagliando.</p>
               <p>
                  <hi rend="italic">Il contro Presidente</hi>. — L'Araldo prosiegua; a' duelli 
letterari pensino Febo e Minerva.</p>
               <p>
                  <hi rend="italic">Un accademico</hi>. — Ma i dotti, dovendo logorarsi più 
d'ogni altr'uomo la sanità, si ristorano stando moltissimo in letto. E quando s'alzano devono 
riscuotere e pagare visite, rispondere lettere a' loro dotti corrispondenti, attendere al loro ufficio se 
sono impiegati, desinare impiegasti scaldarsi al fuoco d'inverno, scappare a qualche villeggiatura la 
state, divertirsi un pochino tra le Grazie, e più di tutto studiar con le Muse. Or noi 
difendendoli....</p>
               <p>Se non che il contro Presidente, avvezzo a ostinarsi, replicò interrompendo: — 
L'Araldo prosiegua. E se uno tocca i guanciali sprimacciati o il cuffiotto d'un letterato dormente, 
temete voi che a lui manchino orecchie, coraggio ed armi vicine contro il nemico?
<quote rend="block">
                     <p>— <foreign lang="lat">Iamque faces faecesque volant; furor arma ministrat</foreign> 
—</p>
                  </quote>
esclamò il Segretario. — Ma se l'olio rancido delle loro lucerne all'aria — continuò a 
dire pieno di collera — sporcasse taluno che passa ridendo per la sua strada, possano que' 
litiganti fare a sassate con le corna di tutti i mariti delle avventuriere.</p>
               <space type="stacco narrativo"/>
               <p>Io, scrittore, confesso che non si può dire di peggio; e a stento l'imprecazione può 
perdonarsi alla collera d'un uomo giovine provocato, come fu il segretario, dall'impostura della 
gazzetta. E ho riferito con mio rossore quelle parole per non tradire la professione di storico. Ma 
ove taluno si dilettasse di satiriche iperboli, le cerchi ne' crocchi de' vecchi malcontenti o di tutto, e 
delle donne ritirate piamente dal mondo; ma più che altrove da que' maestri di lettere che, non 
avendo mai pubblicato una sillaba scritta, fecero dire ai maligni ch'essi non sapessero il loro 
mestiere. Io nondimeno posso attestare ai dilettanti d'iperbole che i suddetti maestri maneggiano le 
figure rettoriche egregiamente, e più nella satira verbale; e quando ei si trovano a veglia tra le pie 
donne, le maneggiano più che mai.</p>
               <p>
                  <hi rend="italic">L'Araldo</hi> leggeva: «.... <hi rend="italic">in massa poi 
tutti i bibliotecari, bibligrafi, cherici regolari, giornalisti, accademici, grammatici, grecisti, 
naturalisti, fisici, professori di lettere, professori di scienze ec. ec., e ciascuna classe per la loro 
porzione</hi>.»</p>
               <p>Intanto il Geografo ad ogni nome collettivo della litania sussurrava nel naso la parola 
<hi rend="italic">impostori</hi>, e, ammonito dal Capo d'opposizione, rispose ch'ei non sapeva 
d'<title>Annali</title>; ma che senza dubbio gli <title>Annali di scienze e lettere</title> avranno 
chiaramente parlato di que' tanti impostori che per vanità, per mendicità, o per non voler fare 
veruno de' tanti mestieri più laboriosi, si usurpano il titolo e la professione di grand'ingegni; 
— vizio — diceva il Geografo — che ho notato nelle geografie d'ogni 
terra.</p>
               <p>— E forse — aggiunse il Segretario — l'autore delle 
<title>Varietà</title> chiama tutti i suoi fratelli in aiuto.</p>
               <p>
                  <hi rend="italic">Un accademico</hi>. — Alleanza fratesca.</p>
               <p>
                  <hi rend="italic">Dodici accademici. 1<hi rend="sup">°</hi> accad.</hi> — Oggi è il 
dì l5 maggio.</p>
               <p>
                  <hi rend="italic">2<hi rend="sup">°</hi> accad.</hi> — La Chiesa d'Iddio 
cominciò e crebbe senza cappucci.</p>
               <p>
                  <hi rend="italic">3<hi rend="sup">°</hi> accad.</hi> — Ma l'umanità avrà 
sempre bisogno di cuori compassionevoli.</p>
               <p>
                  <hi rend="italic">4<hi rend="sup">°</hi> accad.</hi> — Bisognava dire male 
degli abusi fino che v'erano e addossarsi le inimicizie d'ogni dannosa congregazione: chi parlò delle 
scuole de' Chierici regolari scrisse e stampò nel mese d'aprile prima che i chierici fossero 
riformati.</p>
               <p>
                  <hi rend="italic">5<hi rend="sup">°</hi> accad.</hi> — Gli abusi passano, ma 
rimangono gli uomini; l'equità deve pietosamente fare quello che può.</p>
               <p>
                  <hi rend="italic">6<hi rend="sup">°</hi> accad.</hi> — Vi saranno forse tra gli 
sfratati alcuni ostinati.</p>
               <p>
                  <hi rend="italic">7<hi rend="sup">°</hi> accad.</hi> — E noi li tollereremo, 
perchè omai non possono recare gran danno.</p>
               <p>
                  <hi rend="italic">8<hi rend="sup">°</hi> accad.</hi> — Chi sa? ... Vi 
saranno....</p>
               <p>
                  <hi rend="italic">9<hi rend="sup">°</hi> accad.</hi> — E le leggi 
provvederanno.</p>
               <p>
                  <hi rend="italic">10<hi rend="sup">°</hi> accad.</hi> — — Vi saranno 
inesperti; e noi li consiglieremo.</p>
               <p>
                  <hi rend="italic">11<hi rend="sup">°</hi> accad.</hi> — Vi saranno infermi, 
vecchi e imbecilli; e i nostri cittadini cercheranno di scorrerli come infermi, vecchi e imbecilli.</p>
               <p>
                  <hi rend="italic">12<hi rend="sup">°</hi> accad.</hi> — E chi segue a 
deriderli e non comincia a soccorrerli, mostrerà ch'egli odia, anzichè gli oziosissimi e inutilissimi 
cappucci de' frati, l'uomo che può tornare utile al mondo.</p>
               <p>
                  <hi rend="italic">L'Araldo</hi> leggeva: « <hi rend="italic">Dalla pagina 36 
alla 44 è commendato Ugo Foscolo come inventore di teorie nuove, o almeno nuovamente dettate, 
nelle quali sta la somma ragione per ben tradurre, e si dice più temperato dalla natura a seguire 
Pindaro e Milton che Virgilio ed Omero</hi>.»</p>
               <p>
                  <hi rend="italic">Un accademico</hi>. — Modestissimi letterati!</p>
               <p>
                  <hi rend="italic">Un altro accademico</hi>. — Seguire vuol dire andar dietro; se 
poi da presso o da lungi, non è spiegato.</p>
               <p>
                  <hi rend="italic">L'accademico canuto</hi>. — Ma si tace che negli 
<title>Annali</title>, e in quella stessa pagina, è scritto che <hi rend="italic">l'autore temperato a 
seguire Pindaro e Milton aveva, per opinione di molti uomini dell'arte, sbagliato di pianta nella 
versione d'Omero</hi>. Onestissimi letterati soprattutto per l'esattezza con che citate i passi, 
letterati onestissimi.</p>
               <p>
                  <hi rend="italic">Il Segretario</hi>. — A non imitare nè pure in fallo l'onestà di 
quest'anima di ser Ciappelletto, trasmigrata per lungo ordine di velenosi animali nel corpo d' un 
impostore, piaccia all'accademico Araldo di leggere in modo da far sentire tutti i passi scritti in 
corsivo e in maiuscolo di cui sarà seminato il rimanente di quel libello.</p>
               <p>A ciò l'accademico Araldo (il quale, senza avvedersene e senza intenzione di offendere 
la Crusca, s'esprime sempre con frasi tutte sue proprie) rispose ch'egli leggerebbe con voce rotonda, 
corsiva, maiuscola, maiuscoletta e minuscola, secondo il caso; con pausa, semipausa, puntino, punto 
fermo e fermissimo, senza preterire una virgola.</p>
               <p>
                  <hi rend="italic">L'Araldo</hi> leggeva: « <hi rend="italic">Dalla pagina 44 
sino alla 62 investe e processa l'abate Cesarotti, e pregia il fino giudizio d' Isabella Albrizzi. (E qui è 
da notarsi che questa coltissima signora ha fatto con altri bellissimi ritratti quello ancora di Ugo 
Foscolo, e per disegnarlo e colorirlo ha posto in uso l'artificio di Zeusi nel dipingere Elena). Dalla 
pag. 53 sino alla 60 minaccia il Monti dell'imparziale sua censura; ripete con le stesse parole di Ugo 
Foscolo che Monti non sa il greco; deride e strapazza Walckenaer, biasima il sig. 
Pindemonte</hi>....».</p>
               <p>
                  <hi rend="italic">Il Presidente</hi>. — Ed ecco crescere di giorno in giorno le 
prove di ciò che vi ho detto. Gli uomini codardi e vendicativi non ardirebbero mai cimentarsi, se 
non avessero l'arte di sedurre e di trarre alle loro parti gli animosi ed i forti. Poi, come hanno ben 
bene aizzati i due gladiatori, si rifuggono a passi lentissimi tra gli spettatori per vedere sbranante o 
sbranato il loro campione. Ardendo la zuffa, ridono con gli astanti. Finita la zuffa, alzano le mani 
per mostrarle plaudenti a chi vince. E perchè la vittoria di queste liti di penna rimane spesso 
indecisa e tutti i superstiti ad una battaglia bramano di tornare in pace tra loro, sapete voi chi sono i 
giudici corteggiati dalle due parti, e i benemeriti mediatori del trattato d'alleanza e di pace? Que' 
Don Piloni medesimi che stanno tuttavia macchinando un assalto contro un nuovo nemico più forte 
di loro.</p>
               <p>
                  <hi rend="italic">L'Araldo</hi> leggeva:« <hi rend="italic">Dalla pagina 60 
alla pagina 69 schernisce ed infama un tipografo suo <emph>AMICO</emph>
                  </hi>»</p>
               <p>Assai bizzarrie intorno agli obblighi veri dell'amicizia furono discusse nell'adunanza 
degli 8 maggio; e perchè intendo di narrare anche la fine di quell'adunanza, piaccia al lettore di 
cercarle nel capo VIII. Frattanto, per levargli ogni scrupolo su la mia storica fedeltà, mi basta di 
dirgli che alcune di quelle medesime bizzarrie furono a' 15 di maggio ripetute in via di commento, 
poichè ebbe l'Araldo con voce maiuscola pronunziata la parola santissima AMICO.</p>
               <p>
                  <hi rend="italic">L'Araldo</hi> leggeva: « <hi rend="italic">Dalla pag. 69 
all'ultima prende in aiuto Baretti per istaffilare Algarotti e con esso i gesuiti, i giornalisti, i letterati 
esteri e nazionali, i cortigiani e i nobili del suo tempo</hi> — del suo tempo 
—.»</p>
               <p>Senza che voce nè cenno dicesse all'Araldo di ripetere lo quattro ultime sillabe, l'Araldo, 
dopo averle ripetute, si ristette (quantunque non interrotto) dalla lettura, e guardò negli occhi gli 
altri accademici, che si guardavano tutti tra loro. E senza che un sorriso solo spuntasse da tanti 
muscoli esercitati a ridere sempre, udii deplorare l'umano accanimento, che cerca perpetuamente e 
con tutti i modi non tanto di vincere quanto di nuocere in ogni specie di gara. Quanti avean letto gli 
articoli degli <title>Annali</title> intorno a' traduttori d'Omero sapevano che l'autore non s'era 
inteso di <hi rend="italic">staffilare i cortigiani e i nobili del suo tempo</hi>. Parlava 
dell'Algarotti, al quale le sette accademiche, i letterati della corte di Prussia e il titolo di Conte gli 
avevano tra i dotti, tra gli stranieri e tra i nobili del 1750 procacciata la fama che gl'Italiani del 1810 
non gli concedono. Con questo esempio ha creduto di poter dire: — Autori nostri concittadini 
(che non siamo tanto arroganti da chiamare col nome di confratelli), non siate ne' vostri libri nè 
gesuiti, nè accademici, nè cortigiani, nè nobili, nè plebei, nè pastori, nè bifolchi Arcadi, né caprari, 
ma cittadini. Tutte le nazioni, e più di tutte la nostra, hanno bisogno di nobili e grandi passioni e di 
opinioni utili e giuste; ma i partiti a cui molti si legano si nutrono tutti di passioncelle e di 
pregiudizi. La verità fu <foreign lang="lat">ab antico</foreign> sepolta, appunto quando i partiti 
cominciarono a dividere la sciagurata nostra specie; e i partiti vanno sempre gettando terra, massi, 
macerie di monasteri e di sinagoghe, cenci di divise e di livree d'ogni foggia e colore, urli, minaccie 
e calunnie per otturare sempre più e maledire la fossa. Ma la verità, benchè disgraziata, è pur 
sempre divina ed eterna, ad ha una voce ch'esce dalle viscere di sotterra; e gli autori soli possono 
udirla e farla udire a' popoli, ed appassionarli per essa, e confortarli con essa e dirigerli. Nè il modo 
di dirla è insegnato da' partiti, bensì dai grandissimi scrittori d'ogni tempo e paese. <hi rend="italic">Immaginate che Demostene, Socrate e Omero leggano quanto scrivete</hi>. 
— Poichè dunque l'esortare i concittadini a coltivare generosamente e per decoro dell'Italia le 
lettere ti frutta una pubblica chiosa nelle gazzette, che, se non fonda prove, semina pur sempre 
indizi di colpa e tende a consecrarti allo sdegno di molte persone del <emph>tuo tempo</emph> e 
paese alle quali tu non miravi scrivendo, confesso ch'io benedico chi non sa leggere, e gemo sopra 
ogni linea che scrivo.</p>
               <p>
                  <hi rend="italic">Qui lo storico ricomincia a parlare di sè: i lettori quindi possono 
saltare le facciate sino al punto ove l'araldo ripiglia la sua lettura</hi>.</p>
               <p>Nè gemo per me; e che bisogno ho io di lodi carpite? e che timore d'uomini 
ingiustamente sdegnati? e che occasione d'adombrarmi d' insidie io, che chiamando sulla faccia e 
schiettissimamente <emph>bindolo</emph> chi mi par bindolo provato, e 
<emph>galantuomo</emph> chi mi par galantuomo, mi sono già accomodato al titolo di pazzo, e 
trattando le colpe, le difese e le accuse dinanzi al mondo, ho prevenute tutte le insidie dei bindoli? Il 
padre mio mi die' nelle mani quand'io avea sett'anni, una spada; quand'io avea dieci anni, una 
penna; ed una tromba nel giorno ch'egli morì. Nella spada era scolpito: <hi rend="italic">Difendi la 
patria, l'onore, l'amico con ben altro che con parole</hi>. Con la penna m'insegnò a scrivere: <hi rend="italic">Sostieni le tue opinioni con la forza sol della penna e contro la sola forza dell'altrui 
penna</hi>. Quando poi mi die' la tromba, mi disse poi con aspetto moribondo: <hi rend="italic">Dalle liti mute nascono l'odio e l'insidia: dalle liti palesi la vergogna ed i patti</hi>. 
Conobbi poi che chi adopera la tromba è obbligato a dir vero, perchè la sua falsità gli sarebbe subito 
rinfacciata dal popolo. Poi mi proposi di non adoperare la spada dove è bisogno di penna, nè la 
penna dov'è bisogno di tromba. Nondimeno anche nell'adoperare questi tre doni di mio padre a 
dovere vidi che si correvano molti pericoli. Ma dove e come non si corre pericoli? Da che, dopo 
molti libri e forti meditazioni, non ho potuto conoscere mai <emph>perchè</emph> vivo, m' 
importa poco del <emph>come</emph> e pochissimo del <emph>quanto</emph> vivrò. Ma ho 
cercata l'umana felicità, e l'ho trovata, benchè mista a qualche fastidio, nell'usare pienamente e 
liberamente delle facoltà che la natura ha dato variamente e in dose diversa a ciascuno de' suoi tanti 
figliuoli; ed ho lodato che chiunque ha buone e belle e giovani gambe le eserciti a correre ed a 
ballare; e biasimo chi, avendole belle e buone, non balla; e rido di chi, non avendole nè belle nè 
buone, vuol farsi ammirar ballerino, dopo che molti gli hanno detto: <hi rend="italic">Vedi che tu 
m'annoii; siedi invece, e fa il sarto</hi>; e abborro chiunque, con l'arte del ciarlatano ch'egli ha, sa 
farsi dall'infinito numero de' poveri di spirito e di esperienza venerare e nutrire per l'arte ch'egli non 
ha, con frode al mondo e con danno de' verecondi e veri maestri dell'arte. Onde, finchè gli altri non 
si mostrino annoiati di me, userò delle mie facoltà, buone o triste che siano, senza scrupolo nè 
timori nè pretesa veruna di pagamento; e leggo, scrivo e fantastico con l'intento nè più nè meno, con 
che dormo, odoro i fiori e cavalco. Ho anche misurata la terra e numerati quelli che la coltivano e 
quelle che si piacciono di popolarla; e benchè io non abbia trovato il conto preciso, mi sono confuso 
nell'abbondanza di tanto spazio e di tanti viventi, e ho detto all'animo mio: — Eccoti infinito 
numero di donne belle e d'uomini buoni da parlare, piangere e ridere insieme, senza bisogno di stare 
con chi non ti piace o d'accattar con usura la maschera che non hai: eccoti terre lunghe e larghe 
dove tu possa a ogni fortuna trovare una stanza riscaldata dal sole, una collina da parlar con la luna 
e le stelle, e un cimiterio dove tu sia sotterrato a tuo modo, poichè non v'è luogo dove tu possa 
fuggir dalla morte. — Ma la compassione di cui non ho per me stesso bisogno, benchè la 
natura ne abbia data a me pure una porzioncella come facoltà da non lasciarsi inattiva, devo e voglio 
spenderla per tant'altri. Tant'altri, avendo forse conosciuto <emph>perché vivono</emph>, tremano 
sempre del <emph>come</emph> e del <emph>quanto</emph>: o cercano l'umana felicità dove 
molti l'hanno infruttuosamente cercata, o credono troppo angusta la terra e scarso il numero delle 
belle donne e degli uomini buoni. In queste ansietà lasciano invecchiare o morire le tante e sì belle 
doti che per loro bene e degli altri aveano portate nel mondo. Però gemo scrivendo. Gemo dello 
scoraggiamento in cui coloro che vogliono trarre usura delle facoltà che non hanno, faranno con la 
forza del loro numero languire i pochi ingegni che le possiedono. Gemo dell'abbiezione in cui gli 
studi, contaminati dalle male arti, dovranno un dì o l'altro inevitabilmente prostrarsi. Gemo dell'arte 
pessima che va prevalendo ne' letterati di far sospettare come avverso alle leggi, ai principi e alla 
religione del popolo chiunque ride delle loro opinioni scientifiche, o dice di non sentire piacere ne' 
loro versi. Gemo della dignità de' governi avvilita da chi li ravvolge in sì puerili contese; della 
costumatezza pubblica che con sì fatti pubblici esempi andrà ognor più corrompendosi; della rovina 
in cui per quell'arte pessima, e la più velenosa tra quante l'umana vendetta potesse inventare, vedrò 
forse ingoiata molta gente dabbene. E gemo perchè so che gli uomini seranno con più fiducia 
quando e dove sappiano che i loro avversari non possano discolparsi, quando e dove non temano 
che la voce della verità esclami dalle viscere di tanti cittadin che non potranno guardare senza 
ribrezzo l'innocenza perseguitata e strozzata. Per quelle malìe di Megera gli uomini più saggi, più 
giusti e più forti saranno a poco a poco sedotti a condannare con loro infamia, e col rimorso che 
segue l'infamia, a condannare inavvedutamente i meno colpevoli tra' mortali, e sovente i loro 
medesimi amici.</p>
               <p>
                  <hi rend="italic">L'Araldo</hi> leggeva: « <hi rend="italic">Finalmente dopo 
aver data qualche morsicata al Brazzuolo, traduttore d'alcuni idilli greci, si lagna</hi> di que' 
pessimi suoi fratelli letterati i quali hanno sempre ragione, appunto perchè non danno mai torto a 
veruno.»</p>
               <p>Or un accademico giovinotto, che non aveva veduto l'articolo su l'<title>Odissea</title> 
criticato nel <title>Corriere milanese</title>, s'era dal Geografo fatta prestare una delle copie degli 
<title>Annali</title> spettanti ad alcuni accademici, e senza attendere a' discorsi de' Pitagorici 
l'andava sotto alla lucerna leggendo. Così egli solea fare ogni sera con ogni libro che gli cadea sotto 
l'occhio. E poichè, leggendo sempre, non poteva ascoltare gran fatto, non fu da veruno incolpato s'ei 
parlava pochissimo. Ed era egli giunto al passo degli <title>Annali</title> citato dal gazzettiere 
mentre appunto l'Araldo lo recitava; onde, mettendo una voce di meraviglia, — State ad 
udire! esclamò — State tutti ad udire! E quando a Dio piacque che lo ascoltassero, lesse: 
«S'incontrano in questo mondo certi caratteri che sembrano gli originali da cui Molière trasse 
il <title>Misantropo</title>: sono ridicoli a un tempo e stimabili. E tra questi, quando non vanno 
agli estremi, si può vivere più lietamente e con più fiducia che tra tutti gli altri figliuoli 
d'Adamo.» —</p>
               <p>— Parla di noi — dissero due o tre Pitagorici.</p>
               <p>«Ma» continuò l'accademico giovinotto leggendo «ma i pessimi tra' 
nostri fratelli sono que' savi circospetti che hanno sempre ragione, appunto perchè non danno mai 
torto a veruno».</p>
               <p>
                  <hi rend="italic">Il contro Presidente</hi>. — E questa tiritera rifritta che 
c'entra?</p>
               <p>
                  <hi rend="italic">L'accademico giovinotto</hi>. — Ma perchè mai l'autore 
dell'articolo <title>Varietà</title> levò al testo ch'ei cita le parole di <emph>savi 
circospetti</emph>, e ci pose l'altra di <emph>letterati</emph>?</p>
               <p>
                  <hi rend="italic">Più Pitagorici</hi>. — Perchè l'autore delle 
<title>Varietà</title> avrà anch'egli detto: <hi rend="italic">Parla di noi</hi>.</p>
               <p>— Vedi! — disse l'accademico giovinotto; e seguitò a leggere.</p>
               <p>L'accademico canuto. — Parmi che per maggior frutto o men danno di quella 
massima, per onore o disonore di chi la scrisse, la non doveva diventar privilegio de' letterati, bensì 
lasciarsi come stava nel testo, a tutti i fratelli in Adamo. Ma i letterati si frodano e si froderanno 
sempre citando.</p>
               <p>— E perchè? — domandò l'accademico giovinotto, che stava con gli occhi 
sul libro e, talvolta, con l'orecchio al discorso ch'egli avea suscitato.</p>
               <p>
                  <hi rend="italic">Il Segretario</hi>. — Perchè? ... E se tu non avessi, al solito, 
fatto il dotto qui dentro ed il filosofo in visibilio, l'avresti udito assai prima il perchè.</p>
               <p>— Ma io — replicò scolpandosi il giovinotto — devo pure 
affrettarmi a leggere questo <title>Giornale di scienze e lettere</title>, e badare alla meglio sul 
modo di fare estratti di libri. Un amico mio eruditissimo, nuovo tragico, mi raccomandò di scrivere 
un articolo pel tomo ch'egli sta pubblicando: mi diede in iscritto i punti principali dell'estratto, e mi 
disse: «<emph>Fate voi</emph>: vi vedo giovine di belle speranze: <emph>fate 
voi</emph>. Quando stamperete la vostra traduzione della Poetica d' Orazio, lasciate fare; ne ho già 
parlato a persona che protegge chi si distingue: v'amo perchè vi conosco: voi riescirete un 
grand'uomo: vi raccomando l'estratto, e mi fido di voi.»</p>
               <p>
                  <hi rend="italic">Il Capo d'opposizione</hi>. — Lasciate dunque stare quel 
giornale.</p>
               <p>
                  <hi rend="italic">L'accademico giovinotto</hi>. — E perchè?</p>
               <p>
                  <hi rend="italic">Alcuni accademici</hi>. — Perchè gli autori che si 
raccomandano d'essere lodati da quel giornale perdono i passi ed il tempo. Con l'intento o il pretesto 
di correggere i cattivi scrittori e le inezie quel giornale comincia a scoraggiare i talenti.</p>
               <p>— Vedi! — tornò a ripetere con la sua meraviglia naturalissima il 
giovinotto.</p>
               <p>
                  <hi rend="italic">Il Capo d'opposizione</hi>. — Leggete il <title>Giornale 
d'incoraggiamento</title>.</p>
               <p>
                  <hi rend="italic">Il contro Presidente</hi>. — Così Dio mi faccia vivere in 
compagnia di donne graziose e di giovani allegri per altri vent'anni, come quel proverbio che <hi rend="italic">il libro del mondo è più originale e più nuovo di tutte le biblioteche del globo</hi>, è 
proverbio vero come il vangelo! Abbiamo imparato stassera su le malizie de' mercanti di lettere più 
di quello che il nostro accademico Bibliotecario, attempatello com'è, abbia potuto imparare da tutta 
quella sua raccolta di <hi rend="italic">Filosofie</hi> morali e politiche.</p>
               <p>— E perchè? — dimandò l'accademico giovinotto.</p>
               <p>
                  <hi rend="italic">Il contro Presidente</hi>. — Perchè sì. Perchè sì. Perchè il 
libro del mondo è di tante pagine quanti furono, sono e saranno i giorni dal principio sino alla fine 
de' secoli. Perchè importa leggere le pagine degli anni passati; ma chi sa mai diciferare quelle che il 
tempo ha corrose? E chi potrebbe mai leggere tutte le altre? Più utile dunque trovo e più comodo a 
studiare ogni giorno quella pagina del gran libro che si scrive alla mia presenza: Il sole d'oggi non è 
il sole di ieri; vo' dire che gli uomini furono sempre quelli, ma si vestirono ogni anno con fogge 
diverse. E che vuoi tu ch'io, leggendo le ironie di Platone e di Montesquieu contro la venalità de' 
sofisti e degli abatini, mi eserciti a distinguere chi mi bazzica intorno? L'impostura in Atene e in 
Parigi faceva forse quel male che fa in Italia; ma si lisciava con belletto assai differente da quello 
che oggi si vende alla bottega delle accademie.</p>
               <p>Trattanto l'accademico giovinotto andava gittando occhiate al suo libro, finchè, 
incalzato dall'insistenza con che il contro Presidente sosteneva i suoi corollari morali, guardò 
l'oratore, ma con viso che significava di non intendere nè il principio nè la cagione di quel 
discorso.</p>
               <p>— Figliuolo mio — dissegli il canuto accademico, che, quantanque 
parlasse con meno arguzia e con meno veemenza degli altri, era non pertanto, e per l'età sua e 
fors'anche per la discrezione con che parlava, ascoltato più volentieri da tutti; — figliuolo 
mio, lascia per poco quel libro. E se tu non lo avessi letto qui dentro, avresti udite assai cose per le 
quali e quel libro e gli altri che potrai leggere a casa tua ti sarebbero apparsi più chiari. Avresti udito 
dir molto male de' letterati, perchè noi abbiamo primamente distinti i veri dai falsi; poi, tanto i veri 
che i falsi, gli abbiamo giudicati nella loro qualità d'uomini e concittadini. Ma tu che, per grazia del 
modo presente ed antico d'educazione in Italia, non puoi discernere la buona dalla trista letteratura, 
e che per entusiasmo d'età guardi i letterati senza curarti quanto siano uomini e cittadini, non hai 
torto se pensi e ne dici tutto il bene che puoi. Or tu devi sapere che quanto i mortali fanno nel 
mondo, lo fanno e per sè stessi e per gli altri, avendo la natura ordinato che l'uomo debba stare in 
comunità; però gli die' tanti e sì gravi pesi a' quali un solo paio di spalle non può bastare. Regna in 
noi tutti quella divinità che si chiama Io, di cui spesso e troppo un Pitagorico nostro ha parlato, 
mostrando ch'ella è prepotente, avara e crudele. Ma è vero altresì che le sue ostili tendenze non si 
rinforzano se non in quanto gli altri non si difendono; e la difesa fa nascere i patti d'aiuto reciproco, 
senza del quale non v'è più società. Dove dunque i cittadini si pigliano più cura l'uno dell'altro, ivi 
più si obbedisce al decreto della natura; e dovemeno, ivi le città sono più sciagurate. Trovansi anche 
taluni che fanno tutto per sè, senza mai compatire la debolezza, la povertà e l'ignoranza degli altri, e 
che nè amicizia nè desiderio nè misericordia sentirono mai de' concittadini, degli amici e de' loro 
propri figliuoli. Onde, quando non temono la scure del manigoldo, rompono tutti que' patti, fondati 
prima dalla difesa, e poi santificati dalla pietà e dal pudore tra gli uomini. Ma non per questo s'ha a 
dire che così vuol la natura; perchè gl'individui de' quali parliamo, paragonati a tutto il numero de' 
viventi, appariranno pochissimi, come appunto gli aborti che nascono ad or ad or con più capi o 
senza le viscere degli altri animali.</p>
               <p>La natura ha concedute a ciascheduno di noi le doti di <emph>corpo</emph>, di 
<emph>cuore</emph> e di <emph>mente</emph>; ma con misura e con intenzione sì diseguale e 
con tanto potere della fortuna sopra sì fatte doti, che la moltitudine non può giovare a sè medesima 
e agli altri se non con le sole forze del corpo; altri giova con quelle del cuore, ed altri con quelle 
della mente; e quest'ultima dote non fu mai largamente data se non a pochissimi. Chi ara, semina e 
miete sotto le fiamme del sole; chi fabbrica le altrui case, cieco al pericolo di precipitarsi dai tetti; 
chi per compiacere a' minimi desideri, necessari alla noiosissima vita dell'uomo ricco, cerca 
l'America e l'Africa tra' naufragi e la fame; chi affronta le spade nemiche, vegliando sul ghiaccio e 
dormendo sotto la pioggia; chi scava i metalli, certo quasi di rimanere sepolto vivo nelle miniere: 
tutti questi infiniti mortali adoprano le doti del corpo; e poichè s'affaticano, bisogna ad essi dar pane 
più o meno secondo la loro forza ed industria; e perchè i più d'essi hanno cieco e abbrutito 
l'ingegno, devono essere consigliati dalla religione nei falli e divezzati dalle loro colpe 
severissimamente dalla giustizia. Chi ci allatta bambini; chi ci soccorre in tante disgrazie che 
affliggono anche la vita più breve; chi ci tollera e ci ricovera nella decrepitezza, data forse in pena 
dal cielo a chiunque desidera di vivere troppo: tutti questi mettono in società le doti del cuore e 
domandano amore e riconoscenza; però concedo di maledire le donne a que' soli che possono 
dimenticarsi d'avere avuta una madre. Finalmente chi fa leggi; chi fonda popoli e religioni; chi 
governa regni; chi guida eserciti; chi giudica i cittadini in lite tra loro; chi consiglia e persuade a 
passioni nobili e a giuste opinioni i cittadini col sapere o con l'eloquenza: tutti questi mortali 
spendono per sè e per gli altri le forze della loro mente, e sono degni d'obbedienza e d'onore.</p>
               <p>Fra questi ultimi essendovi i letterati, pare ch'ei nel persuadere ed illuminare debbano 
attendersi premio più decoroso del premio domandato dai molti che adoprano le doti del corpo. 
Inoltre s'hanno a valere di mezzi assai diversi da quelli che sono necessari a' principi, a' capitani ed 
a' giudici, a' quali la nazione concede l'uso delle sue forze, mentre a' letterati non deve dare se non 
l'uso della loro opinione. E perchè la parola è l'unico mezzo assegnato dalla natura a' mortali 
acciocchè possano intendersi e collegarsi, quanto le parole de' letterati saranno belle, maschie, 
veraci, tanto più ecciteranno passioni nobili e governeranno buone opinioni. Che se i letterati, al 
contrario, adornassero con le parole il vizio e la falsità aspirando a ricompense spettanti ad altri 
mestieri, faranno due cose pessime. Primamente disvieranno le lettere dal loro istituto; poi, non 
curandosi se non dell'apparenza di dotti, si studieranno di divenire impostori. Mostreranno di sapere 
le dottrine ch'essi non sanno, o di praticare le virtù che non hanno. Così molti in tutti i tempi e 
luoghi, e più a' giorni nostri, non volendo affaticare con le forze del loro corpo per sè stessi e per gli 
altri, e conoscendo che le doti del cuore non fanno avanzi di lucro, e non potendo usurpare le 
dignità di capitani e di principi, e avendo nel tempo stesso poche doti di mente o poca volontà 
d'usarne con pericolo e con sudore, e aspirando pur sempre a qualche mercede nel mondo, si danno 
a recitare la persona di letterato. E allora la letteratura diventa una maschera sotto la quale 
s'ascondono la venalità, la menzogna, l'invidia, e sovente tutte quante le inclinazioni più turpi 
dell'uomo.</p>
               <p>S'hanno dunque, o figliuolo, a conoscere gli impostori e a biasimare e a punire, sì perchè 
celano le poche verità che sono di guida a noi tutti, sì perchè truffano chi li paga, sì perchè, 
accrescendosi in numero, perseguiteranno a morte e proditoriamente que' pochi che vorrebbero 
smascherarli. E questo è quello ch'io ti voglio insegnare co' fatti e consigliare con le ragioni, onde tu 
non ti mostri trasecolato a ogni censura lanciata contro i tuoi precettori di scienze, di lettere e di 
arti.</p>
               <p>Se tu consideri te stesso, figliuolo mio, per quanto tu sia generoso ed ingenuo, 
t'accorgerai che, qualunque libro tu legga, tu invidii all'autore o il danaro ch'egli s'è procacciato, o la 
fama che ottenne nel mondo, o la compiacenza secreta e libera che scrivendo sentiva dentro di sè. 
Danaro avrai da tutte le arti, e lascia stare le Muse; e se, o per non volere o non sapere far altro, o 
per avidità brami il poco che le Muse possono dare, apparecchiati a far da mezzano, ed a prostituirle 
tutte nove con Pallade insieme, con Venere e con le Grazie. Queste amabili dive sogliono arrendersi 
a' capricci mortali, e diventano meretrici, benchè sappiano che saranno vituperate da chi compera i 
loro baci. Ma per chi, senza speranza di lucro, profonde invece libamenti ed incensi per esse, e le 
implora vergini e splendide della bellezza eterna del cielo, le dive discendono in terra candide e 
belle come nel cielo dove son nate.</p>
               <p>Alla fama, ove l'intento sia magnanimo e schietto, bisogna ingegno meraviglioso, 
infinito sudore e, più che altro, fortissima pertinacia di volontà; dote rara tra gli uomini, i quali tutti 
sono, per lor natura e per l'incertezza della fortuna, ondeggianti. Ad ogni modo, fino a che gli anni e 
gli esperimenti ti lascino misurare le facoltà del tuo ingegno, tenta quello che vuoi. Leggi i libri de' 
pochi sommi scrittori, d'ogni età e d'ogni popolo, dell'arte alla quale ti appigli; e sopra ogni cosa 
studia la vita di tutti gli illustri in ogni arte, letteratura e scienza. Le loro professioni furono, è vero, 
diverse; ma le inique e feroci e talor giuste persecuzioni ch' essi sostennero, nacquero tutte dalle 
medesime cause; ma i loro nemici furono sempre d'una medesima razza e sempre implacabili e 
accorti; ma tutti ebbero necessità d'una sovrumana costanza, o s'umiliarono per placare la vendetta 
dell'ignoranza; umiliazione che lasciò nel loro viso e nel loro animo la vergogna mentre vivevano, 
benchè oggi l'onore risplenda sul loro sepolcro; ma molti finalmente de' letterati che aspirano alla 
vera gloria del nome, o invecchiano disperati di non averla ottenuta, o muoiono dolorosamente 
disingannati d'un raggiante fantasma che quanto più s'avvicina, tanto meno risplende, e resta vuoto, 
muto ed oscuro nelle braccia di chi sa di averlo raggiunto. Che se, d'altra parte, l'intento di 
acquistare fama fosse meschino e plebeo, e mirasse ad ottenere l'applauso e i doni degli uomini 
ciechi d'un solo tempo e d'un solo paese anzichè la memoria degli uomini veggenti e futuri, guarda 
dove trovi più vanagloriosi, lodali, e sarai lodato: guarda dove si affollano più oziosi e più semplici; 
stordisci, e sarai regalato accompagnato da' lor battimani: guarda dove sono potenti che vogliono 
animali rari per ornamento de' loro giardini e belle edizioni con dedicatorie magnifiche e dotti e 
poeti per erudizione e passatempo de' loro conviti; piglia la pelle d'un lione, o le penne d'un cigno; 
da che il potente non saprà o non vorrà forse avvedersene, ti loderà cigno o lione; e chi mai dei suoi 
convitati non temerà le tue zampe e non udrà voluttuosamente il tuo canto? Quel nuovo tragico che 
ti raccomandò di scrivere nel giornale per lui, ti sarà intercessore ed esempio. Ma bada che quella 
lode, quei battimani, quel finto ruggito e quell'amabile candore di piume ti attireranno ad un tempo 
le beffe di tanti che vedono e sanno, e le pubbliche accuse di quegli uomini veraci che si ridono 
della fortuna e del mondo: bada che agli indifferenti, ne' quali sta la moltitudine de' lettori, basta 
poc'ora a non credere come a credere, nè saranno increduli alle parole di chi ti biasima se non dopo 
che t'avranno con molti anni di prove stimato: bada che la onnipotente fortuna, col flagello con cui 
sferza il tuo mecenate, può un giorno o l'altro cacciarti nella fame e nel fango: bada che i potenti 
sono talvolta meno astuti, ma più soverchiatori de' ciarlatani, ed un loro motto può insanguinarti, ed 
una loro burla vituperarti per sempre: bada che molti potenti s'annoiano fin di sè stessi.</p>
               <p>Ma chiunque studia e fa libri per compiacere all'animo suo vola com'aquila per le 
solitudini sublimi dell'aria, dove sa di non essere veduta e ammirata; o si diguazza come l'anitra nel 
suo lago, nè ha vergogna s'altri la vede sì tarda; da che l'usare delle facoltà che a noi die' la natura è 
l'unica voluttà indipendente dal soccorso e dall'opinione degli altri. Ricordomi sempre (e sono più 
anni ch'io non leggo più di que' libri!) della prefazione del libro di Locke. <quote>
                     <hi rend="italic">Io</hi>
                  </quote>, mi pare ch'ei dica, <quote>
                     <hi rend="italic">presumendo di dire il 
vero, disputai di metafisica con gli amici; poi, per convincerli, scrissi fuor della rissa e della acerbità 
de' pareri una lettera di due pagine; ma volendo persuadere me stesso, le due pagine a poco a poco, 
in più anni e nelle ore ch'io non aveva volontà di far altro, crebbero in un grosso volume, e con 
tanto diletto dell'animo mio, che, se il lettore ne sentirà la metà, non potrà certo pentirsi de' danari e 
dell'ozio ch'ei vi spendesse. Chi uccella allodole ha tanto piacere quanto chi insegue il cervo e il 
cinghiale, purchè abbia più amore all'esercizio che al lucro della sua caccia. Or io non mi dorrò mai 
degli anni e del lavoro, benchè ora forse non mi trovi arricchito di verun frutto. Ma so d'avere 
esercitato in me l'<emph>INTELLETTO</emph>: l'anima non ha facoltà nè più sublime di questa, 
né tale che all'esercizio congiunga maggiore e più perenne soddisfazione</hi>
                  </quote>. E forse 
quel sommo ingegno non prevedeva che per frutto del suo libro avrebbe patite le imprecazioni dei 
preti e la malignità degli emuli scienziati; forse non curò nè conobbe la gloria ch'egli ebbe sì dal suo 
libro, sì da tanti altri che con le verità dimostrate da lui illuminarono il nostro ed i secoli che 
verranno. —</p>
               <p>
                  <hi rend="italic">Il Capo d'opposizione</hi>. — Nè di questo libro l'Italia ha 
potuto impetrare dopo cent'anni e più una versione: tanto i dotti e i filosofi spendono degnamente il 
loro nome e i loro studi tra noi!</p>
               <p>
                  <hi rend="italic">L'accademico giovinotto</hi>.— A me per altro i professori 
insegnarono logica e metafisica coi principj di Looke.</p>
               <p>
                  <hi rend="italic">L'accademico Bibliotecario</hi>. — È vero che alcuni nelle 
nostre università si giovano come possono e sanno de' principj di Locke. Ë vero che il padre Soave 
tradusse, con le dovute note cattoliche, il compendio che il dott. Wind fece dell'originale ad uso 
delle donne e de' giovani inglesi. È vero che conosciamo in Italia i sistemi che Rousseau, Elvezio, 
Condillac, Bonnet ec. desunsero da quell'autore. Ma i sommari, i compendi e i sistemi sono pur 
sempre ruscelli, canali, torrenti e non mai quel largo, pieno, maestoso, limpido fiume di verità 
originale. È dunque vero che noi abbiamo bisogno d' una versione che non s'è ancora ottenuta.</p>
               <p>
                  <hi rend="italic">Il Presidente</hi> — Nè s'otterrà mai finchè i letterati si 
puntiglieranno nella rettorica del discorso e gli scienziati nell'aritmetica del pensiero. Gl'Inglesi 
stimano Locke come modello di lingua, d'eloquenza e di sapientissimo raziocinio. Quando gli 
scienziati del secolo di Luigi XIV in Francia si accorsero che quelli che scrivevano bene 
adescavano più lettori di quanti pensavano meglio, cominciarono a parlare di giurisprudenza, di 
fisica e metafisica, come Platone, Cicerone e Lucrezio faceano a' loro tempi, con evidenza di lingua, 
con calore e con eleganza. E Fontenelle fu il primo a praticare nell'Accademia delle scienze questo 
espediente, perfezionato poi da d'Alembert, da Buffon e da molti altri grandi scrittori. Ma l'alleanza 
dell'eloquenza e delle scienze non pare conclusa in Italia. Da un lato avete chi vi scomunica con la 
Crusca alla mano; dall'altro chi vi dà dell'ignorante perchè non l'avete inteso a dovere.</p>
               <p>
                  <hi rend="italic">Il contro Presidente</hi>. — O scienziati esattissimi, ove non 
vi piaccia per altro d' intendervi tra voi soli, udite un po' il cristianello fuggifatica! Il latino barbaro, 
l'italiano semibarbaro, le formule matematiche, il caos d'un libro pieno di cioè, di citazioni e di note 
che non possono stare nè col testo nè senza il testo, sono come i carciofi vecchi: spine di sopra 
— barbaccia irta di sotto — spicchi foglia per foglia. Chi ha fame ne sfogli un 
migliaio. Per così poco io non uso di pigliarmi tanto fastidio.</p>
               <p>
                  <hi rend="italic">Il Bibliotecario</hi>. — Ma i cuochi francesi sono eccellenti a 
condire i nostri carciofi.</p>
               <p>
                  <hi rend="italic">Il Presidente</hi>. — Dunque al cuoco una lira, e al giardiniere 
un soldo al carciofo.</p>
               <p>
                  <hi rend="italic">Un accademico</hi>. — Noi! Noi! Noi primi inventori delle 
scienze! Noi ristoratori delle lettere! Noi discendenti da' Romani! Noi da' Toscani! — Dante, 
Galileo, Michelangelo, Tasso, Maffei.... Vi acciechi il diavolo e vi turi la bocca, o millantatori, con 
un pugno di vespe e di mosche! A che dunque non imitate que' grandi esempi? A che non usate 
della vostra eredità con più sapienza che orgoglio? — Orgoglio? — No, per Dio vero e 
vivo!, ma vanità dei vermi che stanno brulicando nel carcame di generosi cavalli e che si millantano 
nepoti legittimi de' cavalli; anzi cavalli bardati ed armati. — Quanto più esalti i tuoi padri, 
che guerregiando ti lasciarono il marchesato ed il feudo, tanto tu mostri la tua codardia, patrizietto 
ghiottone che scioperi come servo d'anticamera tra' barattieri di ridotto e le matrone di trivio. Così si 
canta con Orazio alla mano ai ragazzi in collegio: or uscite di collegio e udite anche me; ch'io senza 
testo canterò a' vostri maestri. — Oh! se gli Italiani non bevessero l'ingegno nell'aria che li 
circonda, se una terra feconda, benchè mal coltivata, non producesse pur sempre qualche buon 
frutto, questa nostra generazione, che nelle scienze, ove tu eccettui pochi individui, si va 
strascinando e alzando gli occhi alle glorie passate, sarebbe già istupidita, abbrutita, senza parola, 
senza memoria, senz'occhi! — Insomma le cose che voi tutti scienziati scrivete sono elle vere 
e utilissime? — Vere e utilissime, ma di misero pro al vostro nome, perchè altri sa farle 
piacere ed intendere. A che dunque strillate <emph>al ladro</emph>? quand'uno, per utilità propria 
e degli altri, le piglia dove le trova, ed ha l'arte di farle sapere a tutta l'Europa? — e forse ha 
versato più danaro e sudore a ordinarle ed a scriverle, che non voi tutti carta ed inchiostro a 
scarabocchiarle confusamente. — Tu non se' vero italiano. — Io? Anime di Ciceroni 
di piazza! Porto ancora la spada, e le donne non mi vogliono più con quest'occhio solo, e bisognano 
anche a questo gli occhiali, perchè sono italiano; e fo ancora il capitano del genio senza domandare 
la veteranza nè la pensione del re. All'indole de' giovani, non ancora tutti snervati dall'ozio vostro, 
basta voce ardita ed esempio. E do spesso al diavolo la prudenza, vedendomi astretto a leggere ed a 
far leggere libri stranieri, e bestemmio voi tutti, più per eccitarvi che per palparvi, come altri fanno, 
ne' vostri sogni. Belle armi sono quelle corazze, quelle spade e quegli elmi de' vostri padri; chi il 
niega? — e v'è sopra l'alloro! — Lasciate star quell'alloro — volendo pulirlo 
della sua polvere sacra, lo lascereste forse cadere da mani effeminate nell'ozio. Ma se avete ancora 
braccia e lena di petto, pigliate quegli elmi, quelle spade, tutte quante quell'armi; ponetevi alla 
fucina e all'incudine; sudate, convertite quell'acciaio, quel ferro, quella tempra immortale in armi 
che si usano a' vostri giorni; e i popoli vi manderanno allori, tutti per voi, senza polvere, e tutti più 
cari a' vostri figliuoli. Gl'Italiani che hanno voluto corone da Marte le raccolsero e ne raccolgono in 
lontani paesi. Su, voi tutti del reggimento di Minerva e di Febo; alzatevi una volta da letto; non 
importano viaggi, ma buoni fatti e men'albagia.—</p>
               <p>Benchè l'uffiziale dall'occhio solo provocasse molti Pitagorici alla contesa, e il canuto 
accademico si stesse com' uomo che, aspettando di dire le sue ragioni, udisse volentieri anche gli 
altri, tutti nulladimeno, tornando a poco a poco nel primo silenzio, volgevano gli occhi sul vecchio, 
compunti d'averlo interrotto. Ed ei volgendosi all'accademico giovinotto, che era tornato con gli 
occhi al suo libro, ricominciò:</p>
               <p>— La compiacenza dell'animo nello studio si minora e s'intorbida quanto più si 
congiunge a' fini secondi di celebrità e di guadagno; onde avvenne assai volte che molti scrittori, 
temendo non l'opinione, da cui la fama e i guadagni dipendono, disprezzasse le facoltà ch'essi 
avevano, si diedero ad imitare l'ingegno degli altri e caddero inosservati o derisi; e se pure il mondo 
s'ingannò talvolta per essi, essi non si compiacquero intimamente di un premio, troppo forse alla 
loro pazzia, ma pochissimo a stenti sì grandi. Che se alcun artefice immaginasse tal magistero di 
penne, che un uomo volasse com'aquila, a patto però ch'ei perdesse per lunghissimo tempo l'uso de' 
piedi, pensi tu che molti pazzi di novità e d'ambizione non darebbero i piedi per l'ali, e che 
moltissimi non chiamerebbero beati ed illustri que' volatori? Ma i volatori in poc'ora maledirebbero 
e l'artefice e l'ali e l'applauso, poichè si sentirebbero impediti di quelle membra ch'essi avevano per 
camminare e per correre con poca fatica, con nessuna superbia e con molto piacere sopra la terra. 
Così le facoltà di corpo, di cuore e di mente ti frutteranno voluttà limpida e piena, finchè saranno 
secondate e nei gradi, né più nè meno, del vigore che hanno naturalmente in sè stesse, e senza 
intento d'emolumenti e di applausi. Il grande ingegno troverà pari gloria senza affannarsene, e il 
mediocre sarà compatito, ma netto pur sempre d'ogni macchia e rimorso di venalità e d' impostura. 
Se Montaigne avesse aspirato alla celebrità di letterato e filosofo, anzichè fantasticare 
sapientemente chiacchierando con sè medesimo, avrebbe preveduto ed evitato che gli uomini d' 
ingegno severo non lo accusassero d'arroganza e d'orgoglio, che i letterati non lo biasimassero di 
stile disordinato ed incolto, che i sacerdoti non lo dannassero come eretico, che Pascal non lo 
denigrasse, come pur fece con un tratto di penna chiamandolo sciocco ed osceno. Ma quante cure, 
quante vigilie, quanti timori non avrebbero bisognato a schivare sì gravi, sì giuste e sì pericolose 
censure di personaggi celebri e sommi in letteratura! E quanto minore sarebbe stata la fama d'un 
uomo che, potendo scrivere semplicemente e filosofare a suo modo, avesse filosofato e scritto 
pomposamente al pari d'ogni altro!</p>
               <p>Un istinto, o figliuolo, uno spirito ingenito arcano, che ha un so che d'immortale, vive e 
cresce e s'infiamma, quantunque nè pari nè simile, in ogni vivente. Cosa siasi, nè parola sa 
esprimerlo, nè mente umana distinguerlo mai. Ma i fatti mostrano che, quand' è più vivo e più forte, 
governa con certe concitazioni ritrose alla ragione ed a' calcoli gli oratori, i poeti, i pittori, i filosofi, 
i sommi capitani, gli artefici; e tanto li signoreggia, che lascia dubitanti, affannosi, oziosi, infelici, 
sovente insani coloro che o per timore o per casi non lo secondano. Così la natura ha creati noi tutti 
all'amore e all'incanto della beltà femminile, e ci permette mille gioie anche solo nel vagheggiarla; e 
ogni ostacolo ci dà lena, e ogni sazietà ci disgusta; nè la ragione giusta e severa, nè l'amicizia, nè la 
pietà di noi stessi, né altra bellezza che scendesse dal cielo potrebbero liberarci da quella cura; e la 
privazione forzata dei nostri piaceri, e fin anche de' nostri martirj, ci fa smarrire spesso la mente, e 
ci mostra il sepolcro come una porta per cui si va ad aspettare in un altro luogo la persona che 
abbiamo invano desiderata quaggiù. Di sì fatta onnipotenza di passione ardono que' pochi mortali 
nati ad avanzare tutti gli altri nelle scienze e nelle arti. E questi appunto, essendo dotati d'acutissimo 
ingegno, ove una volta perdessero l'illusione de' loro studi, s'accorgerebbero dell'oscurità e della 
vanità della vita, e più per noia che per dolore la fuggirebbero. Ecco perchè gli uomini maggiori 
dell'antichità sacrificavano sull'ara domestica al GENIO tra le ghirlande, i canti e le tazze; e Socrate 
gli aveva, perchè era povero, consecrata un'ara nel proprio petto. Però, deridendo i retori, parlò con 
tanta eloquenza; e confondendo gl'ipocriti ed i sofisti, morì per la verità; e bench'ei potesse fuggire 
il supplizio, pensò agli anni da lui passati nella gioia e nello studio della virtù; vide la gioventù ch'ei 
lasciava memore de' suoi beneficj; pensò che, se la posterità l'avesse un giorno amato piangendo, 
alcuni forse avrebbero imitato il suo esempio; e rigettò quell'avanzo di vita che pochissimo e logoro 
gli poteva più omai rimanere. —</p>
               <p>Dal punto che il vecchio nominò Socrate la sua voce usciva più lenta; e dopo le ultime 
parole chinava il capo, come per raccogliersi e riposarsi. Ma io scrittore, che gli stava vicino, 
m'accorsi ch'egli si lasciava asciugare sugli occhi una lagrima. Ho poi saputo da molti accademici 
ch'egli un'altra sera, ridendo del libro del dottore Akakia, bruciato dal boia in Berlino, cangiò viso 
ad un tratto ed ammutolì, quando intese nel discorso rammemorare Tito Labieno, che, vedendo le 
storie da lui scritte ardersi per ordine di Seiano, andò al sepolcro de' suoi maggiori e vi si fe' 
chiudere vivo, mentre Cassio Severo gridava a' Romani: <quote>
                     <hi rend="italic">Gettate me pure 
nel rogo, perchè so que' libri a memoria</hi>
                  </quote>. Onde io per accertare con molta serie di 
esperimenti il fenomeno osservato nel vecchio, e indagarne un principio, ed applicarlo alla storia 
universale delle Accademie che sto apparecchiando e all'influsso della stagione su gli studi ed 
umori presenti, vado in una tabella d'Effemeridi notando d'allora in poi le specie diverse e i gradi di 
calore e di gelo che, secondo le circostanze di ore e di luoghi, si manifestano sul viso di ciaschedun 
letterato per tutto il tempo in cui si discorre d'uomini i quali sacrificarono pacificamente sè stessi 
all'onore delle lor arti e alle opinioni che credevano vere ed utili al loro paese.</p>
               <p>Per allora i Pitagorici pareano tutti commossi, chi più chi meno: unico l'accademico 
notomista di scrigni pareva addormentato a occhi aperti; il vecchio lasciò andare sovr'esso 
un'occhiata, e proseguì sorridendo:</p>
               <p>— Tu vedi, o giovinetto, ch'io parlo lungamente e da vecchio; e forse chi mi ha 
conosciuto potrà convincermi di non avere seguitati i pareri che oggi ti do per verissimi. Ma! 
— e a me pure bisognarono molte lezioni della sventura; e a me pure tocca oggi di mettere un 
obolo del mio nella nostra comunità; e voglio anche sbizzarrirmi del capriccio ch'io ebbi sempre di 
dire cose antiche assai più di me, ma nuove, o figliuolo, nuovissime in tutti i luoghi dove imparasti 
logica ed eloquenza. E spero anche che dalla mia cattedra senza onorario potrò, se non altro, 
preservare un giovine solo da quelle altre più lunghe lezioni della sventura le quali tornano inutili a 
chi per impararle ha bisogno di diventare canuto, buono solo a parlare come son io. Però dico che, 
volendo tu darti all'arte di maestro o facitore di libri, hai prima a considerare il maggiore vantaggio 
de' tuoi cittadini; poi quanto premio d'obbedienza e di fama consegue chi fa l'arte a dovere, e come, 
volendola fare altrimenti, si guadagni danaro e si carpiscano favori ed applausi; finalmente devi 
distinguere chi sia letterato per artificio, chi per natura, e chi l'uomo felice tra' libri e chi l'infelice. 
Per imparare tante cose basta leggere le azioni e i costumi de' letterati a mensa, in chiesa, in piazza, 
tra le donne, tra' preti, tra' servi e tra' ricchi de' quali i dotti sovente si fanno servi. Vedendo come i 
maestri tuoi si comportano in occasioni e tra genti così diverse, indovineresti in che modo, quando il 
loro conto ci stesse, ti tratterebbero, e se venderebbero o no l'amicizia che ti professano e la dignità 
delle loro arti e dell'uomo. Sapresti qual libro è più lungamente letto dalla città; perchè la città, 
ridendo spesso de' letterati che stima, e rispettando i potenti che talvolta non ama, vuole ad ogni 
modo e sa dare sentenze sì fatte, che sopravvivono alle debolezze ridicole de' grandi scrittori ed al 
favore ed alle ire de' mecenati. Non dico che la compagnia de' potenti sia sempre pericolosa o 
disonorante; perchè, siccome il povero aiuta spesso i potenti posti dalla sorte in tale condizione da 
non fare più bene nè male a veruno, così trovansi alcuni forti che sono i più nobili tra' mortali, 
poichè, non usando se non al campo e sul tribunale della possanza imprestata ad essi dalla fortuna e 
dal principe, mettono in comunità e tra gli amici le sole bellissime doti dell'uomo nè padrone nè 
servo. Se dunque il grande, amando ed onorando le lettere, onora ed ama chi le coltiva, il debito va 
pagato dai dotti con la stessa moneta; e la dignità del letterato sarà più bella, quanto più si 
congiungerà alla riconoscenza, all'amicizia ed al frutto di dire il vero in luoghi ove molti temono 
d'ascoltarlo. Ma colui che non è onorato, bensì favorito come passatempo di mense e stromento più 
fino di adulazione, darà fortissimi indizi che egli, pagando vilissime usure, si faccia prestare lo 
splendore ch'egli non può avere dall'arte sua. Però dove il letterato non trova nobili amici, bensì 
mecenati fastosi, dica a sè stesso: «Se mi umiliano, corro pericolo d'umiliarli»; poi 
ravvolgasi nel suo pallio, che, quantunque forato, manderà raggi di virtù e di sapere. —</p>
               <p>
                  <hi rend="italic">Un accademico</hi>. — Un signore, pria di accettare la dedica 
d'un libro che si umilia con le solite frasi: <hi rend="italic">la vostra Grandezza difenderà la mia 
Picciolezza</hi>, dovrebbe misurare per lungo e per largo la propria grandezza, poi la picciolezza 
del dedicante; e ciò gli riuscirebbe spesso difficile. Ognuno sa che il mecenate consente alla dedica; 
ed ognuno presume ch'egli abbia letto almeno a fior d'occhio quel manoscritto che deve proteggere. 
Or se il libro è pieno di strambotti, il mecenate avrà porzione della censura.</p>
               <p>
                  <hi rend="italic">Il contro Presidente</hi>. — Alto, accademici; poichè con le 
prove geometriche del nostro Presidente troviamo cose incredibili, troviamo anche una grandezza 
che s'alzi tanto da difendere con l'ali e con l'ombra una picciolezza di spropositi sparsa su tutto il 
territorio della repubblica delle lettere. Allora dedicheremo noi pure il <title>Trattato su le figure 
solari</title>.</p>
               <p>Imploro dal candido lettore di perdonarmi s'io non ho registrata prima d'ora la quistione 
promossa da un accademico appunto nella sera de' 15 maggio, mentr'io stava entrando 
nell'adunanza: — <quote>
                     <hi rend="italic">Quali rivoluzioni patirebbe la terra, dato che il 
sole si trasfigurasse in elissi?</hi>
                  </quote> — Ma forse tutti quegli accademici ignorano la 
figura presente del sole. e vogliono tutti che la terra non patisca rivoluzioni, poichè non ho udito 
rispondere una sola parola al quesito; però me n'era dimenticato.</p>
               <p>Mentre il contro Presidente parlava, l'accademico giovinotto chiudeva il suo libro e 
cercava intorno il cappello; ed il vecchio, benchè forse un po' stanco, volea pur dargli gli ultimi 
avvisi, quando il Capo d'opposizione cominciò quella sua cantilena cagnesca, tal quale si vede per 
le note musicali da me poste sotto i versi citati al Capo secondo, e cantò:

<quote rend="block">
                     <lg>
                        <l>— A che gracidi, o rana, e gridi a l'orbo:</l>
                        <l>– Bada al fosso a man ritta –? Ode a man ritta</l>
                        <l>Suonar non lunge la lusinga e il soldo.</l>
                        <l>Stassi; drizza l'orecchio: e incontro il suono</l>
                        <l>Con men cauto baston l'orme affrettando,</l>
                        <l>Tende la palma, e intona <title>Ave Maria</title>,</l>
                        <l>Fin che la terra e il beneficio e il suono</l>
                        <l>Scappandogli d'innanzi, tra la melma</l>
                        <l>Si dibatte. Pietoso il ladro salta;</l>
                        <l>Aiuta il cieco; gli dà il soldo: e il cieco</l>
                        <l>Col ladro e col baston chiede a le rane</l>
                        <l>Il trenta soldi aggranellato in chiesa. —</l>
                     </lg>
                  </quote>
               </p>
               <p>L'accademico giovinotto si era soffermato su la porta attentissimo, e rientrando in mezzo 
alla sala diceva che questi erano versi di stile satirico; e perch'ei desiderava notare i generi diversi di 
stile secondo le regole, pregava che gl'insegnassero in che bottega avrebbe potuto comperarsi quel 
libro.</p>
               <p>L'accademico canuto gli rispose ch'ei glien'avrebbe forse un dì regalata una copia; e che 
anzi aveva quest'altro squarcio a memoria:

<quote rend="block">
                     <lg>
                        <l>— Scarni e nerbuti vi conobbi un tempo;</l>
                        <l>Or pingui, alteri e gravi. A che sì gravi,</l>
                        <l>Maestri miei? Ne' visceri le vostre</l>
                        <l>Fibre adipose ilusion dilata;</l>
                        <l>Però scoppiò la rana. Io voi desio</l>
                        <l>Vivi e gagliardi per amor d'Italia;</l>
                        <l>Nè tacerò, se ben la carta ebrea</l>
                        <l>Parli santa parola: Il cor t'ingrasso,</l>
                        <l>Perchè dramma non v'entri d' intelletto.</l>
                        <l>Udite or me: forse ho tra' detti un dardo:</l>
                        <l>Vola, va al core e manda i fumi all'aura:</l>
                        <l>Nè forse vi dorrà, poi che mel tinse</l>
                        <l>L'ape d'Esopo nel suo favo.... —</l>
                     </lg>
                  </quote>
               </p>
               <p>— Non ne so più — continuò quel canuto; — ma tu, o figliuolo, viti 
lieto e va, che Dio ti protegga. Solo pregoti d'attendere un poco, e per l'amor tuo e per l'amor di noi 
tutti allo studio delle lettere, come dianzi ti ho detto. Altrimenti, essendo allettato da que' letterati 
che sono impostori, t'ammaestrerai di tal fatta, che non saprai più discernere la bella e virile dalla 
meretricia e volgare letteratura. Non saprai discernere il debito verso di te stesso e la patria, nè le 
lettere dal danaro, nè il danaro dalla gloria, nè la gloria futura dai battimani che assordano e nulla 
più, nè l'artificio ostinato degli scrittori dappoco dalla passione ardita del Gerio, nè i pregiudizi e la 
cecità de' credenti dal giudicio e dalla verità de' veggenti; e tutti i tuoi studi si confonderanno 
cogl'interessi di quegl'impostori. Così, senza avvedertene, t'educherai ciarlatano. E se le buone 
propensioni dell'uomo prevalgono in te alle cattive, logorerai ne' sonetti, nelle dissertazioni 
accademiche, nelle risse erudite, nelle vicendevoli lodi e nelle apologie di gazzette l'ingegno e le 
forze che potevi spendere con più onore. Ma quando mai per tua disavventura e de' tuoi cittadini tu 
avessi sortita un' indole più trista che buona, la tristizia crescerà teco e con gli anni, e tu farai de' 
nostri figliuoli ciò che i tuoi letterati fanno di te; e se sarai povero, nè i miei consigli, nè gli scherni 
del mondo, nè i tuoi pentimenti gioveranno più per un uomo costretto a guadagnarsi la vita col solo 
mestiere che avrà per le mani. Quando dunque ne' circoli udrai sparlare altamente de' letterati, non 
imputarlo all'ignoranza e all'invidia: l'ignoranza cinguetta, ma tace presto; e l'invidia, credimi, 
l'invidia procede più cauta. Noi compagnoni ridiamo dicendo bizzarrie, novelle e strambotti, e cose 
vere e buone talvolta, perchè ognuno qui parla secondo le teste e gli umori che abbiamo, ma con 
animo liberissimo dalla sete d'oro e di fama; e forse si potrebbe da molti credere agli uomini gran 
quando dicessero che noi ridiamo per malignità umana e per ozio; e fors'anche.... —</p>
               <p>
                  <hi rend="italic">L'accademico dall'occhio solo</hi>.— Ridiamo perché i 
figliuoli d' Eva e d'Adamo sono nati or a piangere ed or a ridere; perché le persone eternamente 
composte sono spesso meno naturali delle altre: ridiamo — perdonami se interrompo 
— ridiamo perchè le lagrime che ci hanno insegnata la verità hanno bisogno d'un sorriso che 
la consoli: ridiamo, dicendo schietto il nostro parere a chi viene; e chi vuol contraddire sia il 
benvenuto; e chi dice che ci raduniamo in segreto è bugiardo più di Tersite: ridiamo qui <foreign lang="lat">coram populo</foreign> perchè non sappiamo piangere e far piangere come i 
predicatori dal pulpito, querelandoci sempre de' tempi, commiserando il prossimo e raccomandando 
la carità per noi stessi; e taluni s'asciugano il sudore versato per sì bella fatica con un fazzoletto di 
Fiandra: ridiamo e rideremo perchè la serietà fu sempre amica degl'impostori.</p>
               <p>
                  <hi rend="italic">L'accademico canuto</hi>. — Sia che può: di ciò ch'altri dice 
di noi e noi dicessimo d'altri, non credere, o giovinetto. Non credere nè alle parole de' letterati, nè a 
me; ma non lasciarne cadere veruna. Ascolta, nota, attendi: oggi s'è parlato, e domani vedrai molti 
fatti da confrontarli coi detti, e da credere più a questo che a quello, e i fatti cresceranno ogni 
giorno; tieni a mente le nostre e l'altrui maldicenze; apri gli occhi sui fatti, e potrai subito 
esaminarli; stendi la mano, e li toccherai.</p>
               <p>
                  <hi rend="italic">L'accademico dall'occhio solo</hi>. — Questo voglio però che 
tu dica a tutti: che noi, credendoci obbligati a noi stessi ed agli altri di guardarci dall'impostura, la 
quale, perchè trama insidiosa, fu, da che mondo è mondo, per Dio! la più micidiale e la meno 
reparabile delle pesti, noi abbiamo sparlato, sparliamo e sparleremo. Altri si duole? Parli a sua 
posta; parli, ma non sotto voce; anzi non parli, ma faccia. Il tale letterato è impostore? — 
L'ho detto io. — Ma oggi pubblica un libro lodato da chi deve leggerlo ed impararvi. 
— Badate che non lo lodino i soli confratelli! — Lo lodano anche molti altri: Cristo 
mi perdoni, perchè gli uomini già mi castigano con le beffe: io per armi non avea che parole; ma 
quel letterato combatte a fatti. E forse ho tempestato tanto, ch'egli, per ismentirmi, sfoderò 
finalmente la spada.</p>
               <p>
                  <hi rend="italic">L'accademico canuto</hi>. — Così è. Ma finchè i letterati e gli 
scienziati si riducono a pochi degni di questo nome, mentre non s'incontrano se non professori di 
scienze, lettere ed arti; finchè questa turba scrive pochissimo, male e nulla, nulla in Italia che 
conforti l'uomo ed onori la patria, e trattanto suonano elogi in tutti i giornali e i licei, noi 
continueremo a schernirla, e loderemo soltanto i pochi grandi ed utili nostri scrittori. E sopra tutto, 
finchè vedremo che i letterati faranno da sacerdoti di Muse arcane in tempio a porte chiuse, 
chiamando ignoranti chi non vuole accostarsi, io, se mai gli altri per timore tacessero o passassero 
indifferenti, io solo griderò a tutti e per tutti: Non vi lasciate allettare a quel tempio; voi vi credete 
iniziati; udite la melodia del cantico misterioso; siete già coronati; ma dentro v'è l'ara, il sacrificante, 
il coltello: non v'è ancora la vittima.</p>
               <p>L'accademico canuto pronunziò le ultime linee rizzandosi dalla sedia, e con occhi sì 
arditi e con voce sì passionata, ch'ei parve a' Pitagorici un altro. A me, che con diligenza di storico 
lo mirai più da presso, parve che la pietà per la gioventù e l'onore della sua patria, dandogli opinioni 
che forse non sono credute vere o non piacciono, gli avessero dati ad un tempo que' risentimenti che 
la natura aveva esauriti per lui; poichè, come tacque, le sue guance, su le quali strisciò un rossore di 
foco, impallidirono in pochi minuti. Ma l'accademico giovinotto, che stava sempre in forse di 
andarsene o di parlare, scorgendo la commozione dell'adunanza, rispose ch'ei non avrebbe saputo 
difendere degnamente gli uomini dotti: ch'essi già gli avevano predetto che chiunque vuol farsi 
luogo dirà male degli altri; e l'aveano scongiurato a lasciar dire, perchè i pareri sono innumerabili 
come i vocaboli; però non se ne pigliasse, e non si aizzasse per amor loro, giovine com'egli era, 
controversie e vendette le quali avrebbero malignato il suo nome nascente e la fortuna ch'ei farebbe 
in Italia. Gli aveano anche provato che, se in Italia non erano da certa gente stimati, aveano 
nondimeno corrispondenti ed amici in tutte le capitali d' Europa; ma niuno è profeta nella sua terra. 
— Aggiugneva che le accademie sono tutte di persone le quali, per un verso o per l'altro, 
conservano o promuovono le scienze, le lettere e le arti; di persone le quali tutte hanno scritto e 
stampato, o fatti doni ragguardevoli di libri, di macchine ec.; e se ne dice male come la volpe 
dell'uva; e si sparla de' mecenati quasi che ve ne fosse gran numero, e non avesse Orazio medesimo 
detto che <quote>
                     <hi rend="italic">l'aggradire agli uomini d'alto affare non è l'ultima tra le 
lodi</hi>
                  </quote>; bensì que' grandi che favoriscono le belle arti e gli studi tengono lontani i saputi 
che vogliono fare da consiglieri. — Voleva il giovinotto soggiugnere molte altre ragioni, ma 
gli mancava certa franchezza: e forse perchè s'era avvezzo a discorrere sempre a quattr'occhi, a voce 
non lo aiutava. Se non che alcuni Pitagorici lo aiutarono, e or l'uno or l'altro sostenevano insieme 
con lui — «che le nuove opinioni, massime negli studi, sono cercate col lumicino da 
chi vuol farsi credere qualche cosa; ma che, a conti fatti, tendono a rovinare quello che i giovani 
hanno imparato con tanta loro fatica e de' precettori e dispendio del governo e delle 
famiglie»; — «che da tanti anni gli studi camminano a un modo, e, la Dio 
grazia, non siamo al viatico, nè v'è bisogno di suonar campanelli; e se l'Italia possiede molti scrittori 
di conto, lo mostra l'elenco dell'<hi rend="italic">Accademia italiana di Livorno</hi>; e chi dice 
che non si studia fa vista di non sapere che tre sole università danno da settecento lauree per anno; 
nè già per uso o per indolenza o per grazia, com'altre volte, ma dopo rigorosissimi esami»: 
— «che certi tali vanno predicando: <hi rend="italic">fate meglio; mirate a scopo più 
grande; dilettate il popolo; scrivete, e che i cittadini v'intendano; ridano, e non si adirino de' guai 
della vita; piangano, e non s'indurino nell'egoismo e nell'indolenza; e ridendo e piangendo imparino 
le cose che voi già sapete</hi>: avvisi facili a darsi; ma come si fa! I cittadini, le donne, i signori 
non sono ancora educati a leggere con piacere; inoltre imparare e non affaticarsi è un bel 
dire!»; — «che si allegano Inglesi, Francesi, Tedeschi; anche Tedeschi! e i 
prossimi al ghiaccio sono di moda; e si allegano come scrittori di molti libri; or que' libri sono poi di 
tal peso? Storie politiche, storie d'arti e scienze, biblioteca britannica, viaggi, romanzi, tutti libri che 
corromperanno il buon gusto ed i buoni costumi»; — «che se que' libri di 
tramontana sono tradotti, è tutto capriccio di merci forestiere e poco amore di patria; e chi li traduce 
è corrivo e ignorante, perchè lo fa per commissioni e pochissimi scudi che gli danno i librai e gli 
stampatori; onde chi legge arricchisce i librai, e disimpara la lingua»; — «che 
la lingua non ha bisogno d'altro»; — «che si chiacchiera contro i sonetti, i 
canzonieri, i poemetti e gl'idili, perchè non si sa che la poesia è tutta cosa degl'Italiani; e che ogni 
nazione deve coltivare l'arte nella quale fa meglio; e v'è più studio a fare un bel canzoniere che un 
bel romanzo, e il poeta ha più ingegno e merito a mille doppi del prosatore»; — 
«che se molti letterati non sudano a scrivere libri con gli studi, le diligenze ed il tempo che ci 
vuole, non per questo s'hanno a dire inutili al loro paese, essendo occupati ne' pubblici uffici e forse 
con più profitto del pubblico» — «che le edizioni di libri sui quali s'è consunta 
molta fatica, rovinano spesso gli autori; perchè siamo avvezzati a romanzi, a storielle, a bellissime 
inezie; ma non abbiamo più stomachi per cose massicce, erudite e di vera sostanza.»</p>
               <p>L'accademico giovinotto, rincorato da tanti aiuti, continuò finalmente a parlare da sè, e 
con tutta schiettezza concluse: — Ho letto e imparato tanto da sostenere che i letterati non 
devono farsi scorgere dal mondo in rissa tra loro. Vivano in pace e lascino vivere; ed io porto 
rispetto perchè voglio rispetto. Non mi dimenticherò mai d'una massima: <quote>
                     <hi rend="italic">Non va mai detto: il tale non sa fare — o — il tal libro è cattivo 
—; ma sempre: — il tale può fare — e — nel tal libro vi è pure del 
buono</hi>
                  </quote> —: da che il gusto fu in tutti i secoli indefinito, e in tutti i libri s'impara. 
Se i letterati si calassero la visiera, come si fa sempre qui dentro, a chi appellarsi! a che giudice? I 
cittadini, come vi ho detto, non vogliono sapere di libri; i grandi non devono intricarsene, e il 
popolo.... Comunque sia, domando perdono; ma dichiaro ch'io non sono uomo da lasciarmi mettere 
paura, e non sarò nè impostore nè vittima. —</p>
               <p>
                  <hi rend="italic">Il contro Presidente</hi>. — No, in verità; e niuno ha parlato di 
te; e poi s'ò detto in via di discorso: figura rettorica. — Ascolta per altro; aspetta.... vedo in 
quell'altra camera apparecchiarsi i sorbetti. Quand'io stava in Napoli nel mio reggimento, conobbi 
un signore: faceva all'amore; era bello, giovine, ricco, cantava, ballava, e i suoi versi piacevano. Il 
vaiuolo lo fe' più cieco d'Omero; ed ei se ne consolava con la religione e coi versi. Aveva a mensa 
dotti d'ogni paese; ed io, non so come, mi sono un giorno veduto fra gl'invitati. Alle frutta un 
vecchiotto in occhiali disse ad un giovine in collarino: — <hi rend="italic">Su, da par suo, 
signor segretario, ella, che sa pur tante belle cose e che ne scrive ogni giorno, faccia sentire anche a 
noi un po' di bella poesia</hi>. — E tutti gli altri: — <hi rend="italic">Da bravo, da 
bravo!</hi> — Il cieco si andava scusando con gli ospiti; e m'accorsi che quello dal collarino 
era suo segretario. — <hi rend="italic">Signor abate</hi>, dissegli il cieco, <hi rend="italic">reciti invece que' sonetti del Frugoni e que' versi sciolti del</hi>.... <hi rend="italic">del</hi>.... non mi ricordo proprio il nome. — Fatto sta che il segretario recitò 
per più d'un'ora, e chi lodava e chi biasimava; e tutti attenti su quello del collarino. Intuonò 
finalmente un poemetto in ottava rima; e accennò più volte con gli occhi il padrone di casa, che solo 
non poteva intendere il cenno: — <hi rend="italic">Bella ottava!</hi> — <hi rend="italic">Che stile!</hi> — <hi rend="italic">Che forza di fantasia!</hi> — 
dicevano molti; e davano quell'ottava or al Poliziano, or al Tasso: <hi rend="italic">no</hi>, diceva 
qualcheduno, e taceva: gli altri citavano grandi poeti: <hi rend="italic">no</hi>; <hi rend="italic">sì</hi>; ed erano quasi in lite per quelle ottave; ma, fuori di due che dicevano 
asciuttamente <hi rend="italic">no</hi>, e di me che non dissi parola, tutti lodavano. Il cieco s'alzò, 
e pregò i commensali che lo favorissero la domenica seguente in campagna. Lo rividi dopo molti 
anni; aveva già, in edizioni magnifiche di molti versi e poemi, logorata molta entrata e molta salute: 
i giornalisti lo lodarono; tutti gli altri ridevano. Le risa erano forti e pubbliche, ed egli non poteva 
dare de' pranzi a tutti i lettori. A dirla a modo, la sarìa lunga. Ma, mentr'io cercava di consolarlo, 
egli prese con le sue mani magre e fredde la mia, se la strinse tutto tremante sul petto; e il cuor gli 
batteva, vecchio e quasi morente; ma gli batteva. Alzò al cielo quegli occhi che da tanto tempo non 
potevano più dir nulla; esausti fors'anche di pianto, perchè la lagrima, che voleva spuntare, appena 
si fermava su le palpebre; ma dal tremito delle rughe intorno agli occhi, e dall'immobilità di tutta la 
testa avrei giurato che domandava rassegnazione, fin al momento ch'egli potesse rivedere il cielo in 
un mondo diverso da questo. Dissemi....</p>
               <p>
                  <hi rend="italic">Molti accademici in coro</hi>. — Lo sapevamo.</p>
               <p>
                  <hi rend="italic">Il contro Presidente</hi>. — Lasciate dire, per Dio!, lasciate 
finire, col vostro malanno! E per quali peccati miei son io dunque dannato nella babilonia di mille 
dottori? Fra tante baie che voi spacciate per nuove solo perchè sono dette con nuovi spropositi e con 
analisi ed arzigogoli, e col diavolo che ammogli voi tutti.... per questo non potrò più dire nulla di 
buono? Mi sta bene perchè mi sono sfiatato a insegnarvelo un'altra volta. — Quel povero 
signore cieco mi disse....</p>
               <p>E continuava volgendosi all'accademico giovinotto che unico avrebbe potuto udire la 
fine di quel racconto, da che gli altri tutti andavano lontani intorno a' sorbetti; ma il giovinotto gli 
disse buona notte, e partì. Però il contro Presidente si piantò tutto nella sua scranna, strinse le 
labbra, chinò la testa, strinse le mani e incrociò i pugni su le ginocchia, socchiuse gli occhi, e per 
certe sue ragioni lasciò che altri si godessero la scommessa. La pagava il Presidente, il quale avea 
più sere addietro negato <hi rend="italic">che gli Arabi, toccandosi i genitali, giurino pe' loro 
nepoti che nasceranno</hi>; e aveva sostenuto <hi rend="italic">che gli Arabi, toccandosi la barba, 
giurino pe' loro padri che sono morti</hi>. La lite fu, col p. <hi rend="italic">Calmet</hi> e con la 
<title>Decade Egiziana</title> alla mano, perduta dal Presidente per un sol voto. L'Araldo, che 
vedeva l'adunanza più seria del solito, s'era ricordato di quella scommessa, ed uscì ad ordinare i 
sorbetti al Geografo.</p>
               <p>Ma il contro Presidente, che per natura non poteva sostenere il silenzio, stava immobile 
tuttavia, e tendeva l'orecchio, finchè intese uscire da un cantuccio lontano della sala la voce d'un 
accademico, il quale, alzando la testa da un tavolino, diceva al Geografo che gli presentava il 
sorbetto: — Dammi il caffè: tante dissertazioni sopra una gazzetta m'hanno fatto morire di 
sonno; dammi il caffè: se ricominciano, m'addormento.</p>
               <p>Ah ah! — disse, mandando a lui le parole, il contro Presidente. — E che 
t'ha mai fatto il tipografo? Un giornale ha già ristampate le tue censure: sanno che tu se' Pitagorico; 
e il <title>Corriere milanese</title> t'ha rimandata la palla.</p>
               <p>— Conforto del galantuomo! — dicea l'accademico a mezza voce, senza 
attendere al contro Presidente; ed assaporava; tra tanto col naso i vapori esalati dal caffè, mentre il 
Geografo lo versava. Poi, mirando con occhi amorosi la tazza piena e fumante, tornava a dire: 
— Conforto del galantuomo, fra poco non t'avrò più! —</p>
               <p>Il contro Presidente andava interrogandolo che mai gli avesse fatto il tipografo. E 
l'accademico, ad ogni interrogazione, pigliava un sorso del suo caffè.</p>
               <p>— Rispondi una volta! — replicò per tre volte il contro Presidente 
—. E l'accademico, posando la tazza votata, e guardandola mestamente, — Mi resterà 
almeno — diceva — mi resterà il conforto del pover'uomo —. E traendo di 
tasca la tabacchiera, l'aprì adagio, pigliò una presa e tornò ad esclamare sotto voce: — 
Conforto del pover'uomo! — Poi voltò il viso al contro Presidente, che taceva indispettito, e 
gli disse: — Il tipografo? A me non ha fatto mai nulla. —</p>
               <p>
                  <hi rend="italic">Il contro Presidente</hi>. — Tu se' in lite, e tu l'hai deriso.</p>
               <p>
                  <hi rend="italic">L'accademico</hi>. — S'io fossi in lite del tuo e del mio, o 
emulo d'onore, o rivale d'amore, non adoprerei scherni.</p>
               <p>
                  <hi rend="italic">Il contro Presidente</hi> — Ma se tu dici ch'egli è tuo 
amico?</p>
               <p>
                  <hi rend="italic">L'accademico</hi>. — Vi sono sette amicizie: 1. di cuore; 
— 2. di mente; — 3. di compagnia; — 4. di gentilezza; — 5. di 
conoscenza; — 6. di diplomazia; — 7. di cappello; e tutte le ultime sei si combinano in 
infinito tra loro per distruggere sempre la prima. Io non m'intendeva di divisioni e suddivisioni ma il 
vocabolo <emph>amico</emph> è divenuto sì universale, che senza la teoria delle idee accessorie 
ad ogni vocabolo d'ogni lingua letterata d'Europa non avrei potuto sapere come spendere l'amicizia, 
da che devo anch'io nominarla, come usano tutti, per non essere notato di barbarismo.</p>
               <p>
                  <hi rend="italic">Il contro Presidente</hi>. — Dunque?</p>
               <p>
                  <hi rend="italic">L'accademico</hi>. — Tranne la specie prima d'amicizia, che 
ho data tutta per pagare almen parte del debito a pochi, e la seconda, che senza sperarmi ricambio 
do spesso a moltissimi morti ed a molti vivi, e la sesta, che non so dare né voglio ricevere, tu puoi 
combinare le altre quattro specie a tuo modo, e troverai l'amicizia che ho data al tipografo in cambio 
d'altrettanta da lui ricevuta.</p>
               <p>
                  <hi rend="italic">Il contro Presidente</hi>. — Tu apri e chiudi la tabacchiera; 
temi ch'io ti faccia morire di sonno?</p>
               <p>
                  <hi rend="italic">L'accademico</hi>. — Questa è scatola regalatami dal 
tipografo; e vi pigliai molte prese nell'ora ch'io scriveva contro di lui. Egli ne ha un'altra, che lo 
pregai e lo prego di conservare per mia memoria.</p>
               <p>— Sterne, Sterne! la scatola del frate! — esclamò un accademico, mentre 
tutti gli altri tornavano dai sorbetti alle loro sedie; e mi parve la stessa voce di quell'accademico che 
avea mosso il quesito dell'<hi rend="italic">Elissi del sole</hi>.</p>
               <p>
                  <hi rend="italic">L'accademico</hi>. — Se tu avessi vista com'hai memoria, non 
saresti eco de' giornalisti che gridano sempre <emph>al ladro</emph> ed <emph>al 
plagio</emph>. Vedresti che la natura riproduce sempre nasi e sempre accidenti co' quali la natura 
e la fortuna distinguono ad una ad una le stesse cose nell'universo. Una tabacchiera di corno fu 
donata a Lorenzo Sterne da un povero frate avvezzo a patire vivendo; e questa tabacchiera, che pare 
di tartaruga, mi fu donata da un Tipografo avvezzo a seccare scrivendo. — Non so se Sterne 
racconti il vero; ma questa scatola è vera e reale, nera, con un cerchio dorato sopra il coperchio: 
l'altra ch'io diedi al Tipografo è simile in tutto, se non che il cerchio è formato d'una serpe che si 
morde la coda: e chi non crede, domandine.</p>
               <p>
                  <hi rend="italic">Il contro Presidente</hi>. — A ogni modo si vede ch'egli 
tenevati per amico.</p>
               <p>
                  <hi rend="italic">L'accademico</hi>. — Se tu fossi giudice, ed io fossi omicida 
ed amico tuo, e t'avessi regalato, tu mi faresti un regalo, piangeresti, e mi manderesti al 
supplizio.</p>
               <p>
                  <hi rend="italic">Molti accademici</hi>. — Che paragone!</p>
               <p>
                  <hi rend="italic">L'accademico</hi>. — Alla parvità della colpa di un ciarlatano 
letterario è debitamente proporzionata la parvità della pena d'una censura amarissima di 
giornale.</p>
               <p>
                  <hi rend="italic">Il Bibliotecario</hi>. — Ma le leggi devono essere giuste, e gli 
uomini, come dice Platone, compassionevoli ed equi.</p>
               <p>
                  <hi rend="italic">L'accademico</hi>. — E però, prima di parlare in pubblico con 
la giustizia alla mano, ho per tre anni avvisato con amore e con equità chi tenevami per amico, 
acciocchè si ristasse dalle ciarlatanerie letterarie, e facesse lo stampatore e il mercante. Non udì; ed 
io scrissi contro di lui la sentenza.</p>
               <p>
                  <hi rend="italic">Molti accademici</hi>. — Ma con che veste e con quali 
diritti?</p>
               <p>
                  <hi rend="italic">L'accademico</hi>. — Con la veste dell'arte mia e col diritto e 
col comando della natura. Mi s'è cacciato in fantasia che ogni uomo abbia un'arte e una patria da 
onorare con l'arte. Ho veduto che l'infamia dell'arte è prodotta da' furbi che cercan il loro interesse, 
dagli sciocchi che non lo cercano e dai conniventi che lasciano correre. Per difendere dunque l'arte 
mia e con essa l'onore, in ciò che posso, della mia città, non vedendo giudici contro i ciarlatani di 
lettere, ho radunate le prove e scritta quella sentenza. Al tribunale d'appello siedono per giudici tutti 
i cittadini. Se avrò mal giudicato, mi puniranno.</p>
               <p>
                  <hi rend="italic">Il Bibliotecario</hi>. — La tua, credimi, è fatica perduta. Chi 
scrive male oggi, sarà dimenticato domani.</p>
               <p>
                  <hi rend="italic">L'accademico</hi> — Così sarebbe se i buoni scrittori fossero 
cento e i cattivi trecento. Ma a contare i primi, a me bastano per tre o quattro volte le dieci dita, e 
per gli altri bisognerebbe ch'io sapessi d'algebra; e non sono più in età da studiarla. Or se i pochi 
lasciassero sfrenati i molti, e questi fossero onorati e pagati, la gioventù vorrà pari premio con poca 
fatica; la ciarlataneria finalmente prevalerà; e gli stranieri, che pur cercano i nostri libri, ridiranno a 
ragione le cose che spesso dissero a torto. Nè io avrei parlato mai del Tipografo, se un vecchio 
letterato ch'ebbi per maestro e di cui serberò memoria finchè avrò vita, non avesse in istampa 
lungamente e pomposamente lodato il Tipografo come prossimo alla dottrina d'Aldo e all'arte 
mirabile del Bodoni; e se un altro, ch'io conosco per dotto, per uomo dabbene e che amo ed amerò 
come amico, non avesse decantato in una prefazione d'un <title>Dizionario domestico</title> quel 
Tipografo come mecenate delle belle arti. E intanto il Tipografo mi parla sempre d'<emph>illustri 
amici</emph>. Chi ti affiderà dunque dai pazzi che non ti strozzino, poichè alcuni savi ti legano al 
collo la corda? Ora l'amico mio, scrittore della prefazione, resti per avvisato ch'io, stimandolo. e 
amandolo sempre, tornerò a ringraziarlo delle lodi che mi diede in quel libro; ma che s'egli 
continuerà a dare del <emph>mecenate</emph> al Tipografo e del <emph>chiarissimo</emph> a 
qualche altro guasta— letteratura, guasta— scienze, guasta— giovani e 
guasta— patria, io, per debito verso l'arte mia, leggerò come utilissimo il <title>Dizionario 
domestico</title>, ed animerò chi lo scrisse a far meglio; ma pronunzierò la sentenza contro 
l'amico, e lascerò ch'ei mi citi al tribunale d'appello.</p>
               <p>
                  <hi rend="italic">L'accademico canuto</hi>. — Ma forse volevasi in te meno 
acerbità di ridicolo.</p>
               <p>
                  <hi rend="italic">L'accademico</hi>. — La pena dev'essere sempre adattata al 
carattere del colpevole, e tanta che frutti. Il Tipografo è ridicolo quando scrive: s'io l'avessi trattato 
più seriamente, i lettori, scoprendo i suoi falli, avrebbero invece riso di me, e il Tipografo si sarebbe 
tenuto scrittore degno di serie censure e continuerebbe a fidarsi dell'amicizia di me non 
<emph>illustre</emph>, ed a citare gl'<emph>illustri</emph>. A quattr'occhi gli ho parlato quasi 
piangendo: ho dunque tentato il rimedio contrario; ho parlato forte e ridendo.</p>
               <p>
                  <hi rend="italic">Molti accademici</hi>. — Ma ti disdirà l'amicizia.</p>
               <p>
                  <hi rend="italic">L'accademico</hi>. — Mi ricorderò di questo suo dono.</p>
               <p>
                  <hi rend="italic">Gli accademici</hi>. — Scriverà.</p>
               <p>
                  <hi rend="italic">L'accademico</hi>. — Rideremo.</p>
               <p>
                  <hi rend="italic">Gli accademici</hi>. — Ma i nemici cresceranno ogni giorno, 
e tu piangerai!</p>
               <p>— Il consiglio merita gratitudine — rispose l'accademico: però con la 
placidezza con che aveva sempre risposto, esibì a tutti in volta una presa del suo tabacco, chinò la 
testa sul tavolino, e credo ch'ei tornasse a dormire.</p>
               <p>Il Capo d'opposizione e il contro Presidente ascoltavano più attenti degli altri; e il primo 
nel pigliare tabacco cantò versi con la solita musica, mentre l'altro lo interrompeva. E, o fosse che 
tutti e due sapessero a mente que' versi, o che il contro Presidente, il quale sin da ragazzo si dilettò 
di poesia, improvvisasse felicemente, fatto sta che nell'interrompere serbò per due volte la misura 
del verso.</p>
               <p>
                  <hi rend="italic">Il Capo d'opposizione</hi>.

<quote rend="block">
                     <lg>
                        <l>Se dopo anni duemila e quattrocento</l>
                        <l>Hai più reliquia; e se uman priego a Dite</l>
                        <l>Piace per l'ombre di color che furo,</l>
                        <l>Riposa in pace, e il Diavolo sia pio</l>
                        <l>A te, che queste a' Greci auree parole</l>
                        <l>Vecchio cantavi! — È all'uomo unica gioia</l>
                        <l>Bella donna e pudica.</l>
                     </lg>
                  </quote>
               </p>
               <p>
                  <hi rend="italic">Il contro Presidente</hi>.</p>
               <lg>
                  <l part="F">Oh terno al lotto!</l>
               </lg>
               <p>
                  <hi rend="italic">Il Capo d'opposizione</hi>.</p>
               <lg>
                  <l>Odi l'altra sentenza: — Ad altri mieta</l>
                  <l>Fra schiavi l'uom che vede il furto e tace.</l>
               </lg>
               <p>
                  <hi rend="italic">Il contro Presidente</hi>.</p>
               <lg>
                  <l part="I">Angli, è qui la Guinea!</l>
               </lg>
               <p>
                  <hi rend="italic">Il Capo d'opposizione</hi>.</p>
               <lg>
                  <l part="F">Bada alla terza: —</l>
                  <l>Piova il cielo o non piova, havvi chi duolsi.</l>
               </lg>
               <p>
                  <hi rend="italic">Il contro Presidente</hi>. — E questa è sì vera da non dirsi in 
poesia. In un villaggio il parroco cantava un triduo, perché quei che avevano seminato formento 
volevano che non piovesse; e il curato ne cantava un altro nella cappella del feudatario, perchè i 
padroni delle risaie volevano che piovesse. —</p>
               <p>Ma già tutti erano tornati a' lor seggi, e l'Araldo tornava alla sua lettura. Fino dal tempo 
che il canuto accademico perorava, il Segretario e molti altri, impazienti di curiosità, aveano 
tumultuando chiamato l'Araldo perchè finisse di leggere l'articolo <title>Varietà</title>, e 
chiedevano del Geografo, acciocchè almeno trovasse quella gazzetta. Ma l'Araldo era uscito, come 
s'è detto, ad ordinare i sorbetti, e il Geografo gli stava apprestando. Or quando tutti ebbero 
ringraziato il vincitore della scommessa, e conceduto per consolazione al Presidente <hi rend="italic">essere quasi geometricamente provato che i più celebri cantanti d' Italia non possono 
giurare nè pei loro padri che sono morti, nè pei nepoti che nasceranno</hi>, il Geografo pigliò la 
gazzetta dal manico d'una caffettiera, intorno al quale egli l'aveva ravvolta, la spiegò, la diede 
all'Araldo, e l'Araldo leggeva: «.... <hi rend="italic">e termina</hi> — badino 
— disse il lettore, che si parla sempre dell'autore dell'articolo su l'<title>Odissea</title> 
— <hi rend="italic">e termina coll'assicurare (da buon fratello) che questo suo lavoro</hi> 
non gli costa fatica, perchè la PROVVIDENZA glielo ha mandato sotto la penna.»</p>
               <p>
                  <hi rend="italic">Il contro Presidente</hi>. — A che mi assordi con quel 
vocione?</p>
               <p>
                  <hi rend="italic">L'Araldo</hi>. — Veda: la <emph>Provvidenza</emph> è 
maiuscolata.</p>
               <p>
                  <hi rend="italic">Il Segretario</hi>. — Per irritare i dotti contro l'avversario il 
gazzettiere cangiò nel testo i <emph>fratelli savi circospetti</emph> in <emph>fratelli 
letterati</emph>. Sta a vedere che vorrebbe forse anche avvertire l'anime buone che l'avversario, 
avendo nominata invano la Provvidenza, sia fatalista.</p>
               <p>
                  <hi rend="italic">Il contro Presidente</hi>. — Destino destinato 
destinatissimo!</p>
               <p>— E voleva nuovamente spiegare le teorie del fatalismo. I Pitagorici al Capo II di 
questo libro ne risero; ma il lettore, spero, le avrà ponderate. Per ora il contro Presidente toccavasi il 
polso esclamando: — La forza ed il numero delle battute di questo momento erano già 
registrati sin dal principio de' secoli. —</p>
               <p>
                  <hi rend="italic">Il Presidente</hi>. — È fuori di dubbio che quanto più il 
numero delle persone offese ristringesi in ceti diversi e in partiti, tanto il desiderio ed i mezzi della 
vendetta sono più efficaci e più pronti.</p>
               <p>
                  <hi rend="italic">L'Araldo</hi>. — Ho finito.</p>
               <p>
                  <hi rend="italic">Il Segretario</hi>. — Non v'è soscrizione?</p>
               <p>
                  <hi rend="italic">L'Araldo</hi>. — Eccola: — <hi rend="italic">LU' 
segretario dell'Accademia de' Pitagorici</hi>.</p>
               <p>Meno male! — disse il Segretario, sorridendo com'uomo che si pentiva d essersi 
corrucciato per poco. — M'aspettava che l'impostore si fosse anche appropriato il mio nome. 
—</p>
               <p>Molti accademici un po' lontani dicevano all'Araldo che leggesse un'altra volta quel 
nome. Ond'egli, postosi nel mezzo della sala, pronunziò fortemente: — LU' —</p>
               <p>— UH! — suonò tutta in rima l'adunanza de'Pitagorici.</p>
               <p>L'Accademia fiorentina della Crusca decretò che la particella UH dinotasse dolore; e a 
me pure gioverebbe sempre di conformarmi ad ogni sua legge. Ma se il tenore della voce e l'aspetto 
ed i gesti di quei che proferiscono una parola le aggiungono, levano, cangiano tanti significati che 
tutti i vocabolari di tutte le lingue di Babele non potrebbero mai definire, io devo invece per questa 
volta obbedire al decreto dell'Accademia milanese de' Pitagorici. L'interiezione monosillaba in 
rima. come fu pronunziata unanimemente dall'adunanza, avrebbe anche all'orecchie men letterate 
significato e dolore e disprezzo e dileggio e quel noioso ribrezzo che ti piglia quando invece di 
ragioni ti vedi rispondere una freddura.</p>
               <p>Gli accademici per altro diceano: «che quell'articolo <title>Varietà</title> non 
pareva di gazzettiere; tanto era scritto con garbo e con esattezza di lingua». Ma l'Araldo, 
percorrendolo cogli occhi, sbadigliava nel mezzo della sala, e risbadigliava. Invitato dal Geografo a 
bere il caffè, egli, fatto un inchino di ringraziamento, rispose: «ch'ei non s'intendeva di 
contraddire a quegli accademici i quali avevano lodato lo stile dell'articolo <title>Varietà</title>; 
ma ch'ei, rileggendolo, vi sentiva pur sempre in quelle lodi al Salvini, in quelle ambiguità di 
discorso, in quella passione per le scuole de' Regolari, in quelle malignità letterarie, in 
quell'amicizia co' dottori di sacra teologia e in quelle freddure da ingemmare gazzette, vi sentiva 
dentro certi modi, certe frasi, certe opinioni, certe malignità, certe menzioni di care amicizie 
Regolari e teologiche, certa compiacenza di freddure e d' indovinelli, udite e vedute da lui un 
maestro di molte scienze, per le lezioni del quale egli, che non ha mai voluto studiare, s'era 
addormentato sul banco della scuola più volte: che però pregava l'accademia de' Pitagorici a 
perdonargli pochi sbadigli di pura reminiscenza.»</p>
               <p>E siccome un uomo sbadigliante nel mezzo di una stanza suole muovere allo sbadiglio i 
sedenti, il lettore, che nel principio di questo libro avrà veduto l'elenco dell'accademia e il carattere 
più o meno svegliato di ciascheduno de' membri, potrà sapere a un dipresso come e quanti 
accademici sbadigliavano.</p>
               <p>Onde l'Araldo, in riparazione del male ch'egli avea fatto, cantava:

<quote rend="block">
                     <lg>
                        <l>Dimmi tu, che pur sei mezzo algebrista,</l>
                        <l>Come avvien questo? Tu se' mezzo critico,</l>
                        <l>Mezzo sacro dottor, mezzo ellenista,</l>
                        <l>Mezzo spartano, mezzo sibaritico,</l>
                        <l>Mezzo poeta, mezzo freddurista,</l>
                        <l>Mezzo frate, mezz'uom, mezzo politico:—</l>
                        <l>Come, in tante metà, nulla è d'intero?</l>
                        <l>Come, tutte sommate, fanno zero? —</l>
                     </lg>
                  </quote>
               </p>
               <p>— L'Amore ti asperga di ambrosia con un mazzetto di viole mammole quando 
quella tua faccia rubiconda e quelle tue membra da cacciatore appariranno al corso tra le fanciulle 
che ti vorrebbero per marito! — disse il contro Presidente all'Araldo. — Araldo mio, 
questi versi mi ricordano una donna gentile che li intonava ridendo a quel Pitagorico, quand'ei 
davasi a fare il susurrone di letteratura, come abbiam fatto noi tutti stassera perdendo l'ozio che ci 
rimane a vivere un poco più allegri. E quel ciarlone si stava zitto; o parlava di cose più allegre. E 
poi tu m'hai fatta tornare a mente l'immagine di quella giovane. Ah se il Dio d'amore invecchiasse, 
poichè dicono che invecchia anche il sole, sono sicuro ch'ei si porrà gli occhiali per contemplare nel 
suo quinternetto di disegni il ritratto di sì bella creatura.—</p>
               <p>Gli accademici avrebbero badato più attenti all'anacreontica in prosa, se il contro 
Presidente non l'avesse già recitata altre volte; onde il Segretario disse per cosa nuova: «che 
nell'epigramma aveva notate molte varianti.»</p>
               <p>
                  <hi rend="italic">Il Capo d'opposizione</hi>. — E' le ci stanno a pennello.</p>
               <p>Da queste parole i Pitagorici s'accertarono nel parere che il Capo d'opposizione sapesse 
ogni cosa; tanto più che, costumando egli sempre (come il lettore ha veduto) d'interrompere ed 
assordar l'adunanza con la prepotenza del suo polmone e d'avviluppare qualunque argomento nelle 
nuvole della sua metafisica, questa volta aveva appena degnato con poche sillabe o con quella 
cantilena enigmatica d'ingerirsi nelle lunghe quistioni su l'articolo <title>Varietà</title>. Molti 
adunque gli andarono attorno pregando, scongiurando, schiamazzando perch'egli manifestasse il 
nome dell'impostore. E stando egli sempre sul no parecchi accademici nominarono invano il nome e 
i miracoli di molti illustri maligni; anzi il contro Presidente ci aggiungeva del suo la profezia fatale 
della morte di tutti.</p>
               <p>
                  <hi rend="italic">Molti accademici, or l'uno or l'altro</hi>. — Gli è forse.... 
quell'uomo vestito sempre ad un modo, corpo di marmo, faccia di bronzo.... — cuore di 
corno — piedi di feltro — mani di spugna— testa di zucca....</p>
               <p>
                  <hi rend="italic">Il Capo d'opposizione</hi>. — Zitto.</p>
               <p>
                  <hi rend="italic">Gli accademici</hi>. — Gli è desso. — Non può essere, 
no. — Forse quell'altro che ha un occhialino dentro la testa fatto nella fucina di <hi rend="italic">Momo</hi>. — Perchè? — Perchè scopre le magagne di tutti. — 
Dove? — Alla mensa di Trivalcione e di Sofistilla. — E a veglia. — Ma sotto 
voce, perchè è pauroso come coniglio, miserello e spilorcio come rospo, sospettoso come la veglia 
in amore....</p>
               <p>
                  <hi rend="italic">Il Capo d'opposizione</hi>. — Zitto.</p>
               <p>Un accademico bisbigliò un nome all'orecchio del Capo d'opposizione, e questi gridò: 
— I maldicenti addottorati, siccome è questo di cui v'intendete, non adoprano l'inchiostro mai 
con la penna. Lo versano a secchi, poi se ne tingono anch'essi tra gli altri negri, perchè niuno possa 
conoscerli. —</p>
               <p>
                  <hi rend="italic">Il segretario</hi>. — V'è anche tale che non tocca inchiostro, 
ma parla; e se tu lo intendi e lo insegui, scappa come quell'altro animale: piscia di paura per via, e 
lascia un fetore che ti fa rimanere subito addietro.</p>
               <p>
                  <hi rend="italic">Gli accademici</hi>. — Forse sarà quel.... che parla forte. 
— Anzi ha due orecchi e due occhi. — E per questo? — Non guarda che con un 
occhio, e non empie se non una sola di quelle orecchie. — Tu di' bene; dà sempre ragione, e 
nel bene e nel male, alla stessa persona. — È vero, è vero; non può esser altri; e avrà scritto 
l'articolo, perch'ei fa sempre a modo di chi gli parla ultimo.</p>
               <p>
                  <hi rend="italic">Il Capo d'opposizione</hi>. — Non è.</p>
               <p>
                  <hi rend="italic">Molti accademici</hi>. — È: non può esser altri.</p>
               <p>
                  <hi rend="italic">Il Capo d'opposizione</hi>. — No.</p>
               <p>
                  <hi rend="italic">Gli accademici</hi>. — Scommettiamo.</p>
               <p>
                  <hi rend="italic">Il Capo d'opposizione</hi>. — No —: e gridò.</p>
               <p>E perchè il lettore possa almeno ideare il grido del Capo d'opposizione, ricordisi il NO 
di Tamas–Kuli–Kan a' suoi capitani che imploravano in grazia parte almeno de' 
trecentomila Indiani ch'egli faceva scannare: si levi il feroce e il magnifico, si conservi il testardo e 
il poetico, e si avrà forse il No rimbombato nelle sale dell'accademia.</p>
               <p>Quando gli accademici si ridestarono dallo sbalordimento, continuavano a cercare 
l'autore dell'articolo <title>Varietà</title>.</p>
               <p>— Per Dio! l'ho trovato. — Chi? — Chi? — È uno che parla 
sommesso, presto,— di tutto.... — Bravo! —.... porta un bastone da 
pellegrino....</p>
               <p>
                  <hi rend="italic">Il Capo d'opposizione</hi>. — Zitto.</p>
               <p>— Dice bene; s'ei fosse, non porterebbe bastone. — E perchè? — 
Non ti ricordi com'ei fu flagellato a sangue da quel poeta insidiato? Corse grondante di sangue; 
lagrimò sul flagello, e il poeta gli accordò pace.</p>
               <p>
                  <hi rend="italic">Il Capo d'opposizione</hi>, canticchiando:

<quote rend="block">
                     <lg>
                        <l part="F">O uomo</l>
                        <l>Placabil sempre, e non tranquillo mai!</l>
                        <l>Fuggi questi Abner, di Satàn fratelli,</l>
                        <l>Che il magnanimo cor t'aprono a l'odio,</l>
                        <l>Che di sovran guerrier men che fanciullo</l>
                        <l>Ti fanno!</l>
                     </lg>
                  </quote>
               </p>
               <p>Poi proseguì a mezza voce, e i Pitagorici stavano sempre più attenti: — Tu sei 
generoso, e pure molti ti temono! tu se' schietto, e molti t'insidiano! tu non senti invidia, e tu ti sei di 
volta in volta adirato e rappacificato con tutti! tu t'accorgi de' tristi, e tu perdoni i loro vituperi, 
finchè t'abbiano nuovamente contristato e macchiato nel mondo; e tu perdonerai nuovamente! Ma 
se tu ti compiaci d'ingrati, credi che il mondo te lo perdoni? Tu se' uomo, tu sbagli talvolta, ed 
ascolti l'amico; ma taluno ti adula per farti sospettar dell'amico. E non sai ch'ei ti lodano per carpirti 
lodi, beneficj e favori? Non vedi che chiunque ti biasima non teme il tuo sdegno, perchè ti ama e ti 
stima come onore dell'arte? Se tu non lo ascolti, o dovrà tacere, o dire il vero lontano da te. Ma la 
lode di chi dice il vero non ti frutterà forse più de' panegirici di mille uomini falsi? Non vedi che i 
maligni parlano sottovoce? che gli invidiosi non si fanno mai scorgere?

<quote rend="block">
                     <lg>
                        <l>Fuggi questi Abner, di Satàn fratelli!</l>
                     </lg>
                  </quote>
               </p>
               <p>Gli accademici continuavano: — Se fosse quell'impostore flagellato, non 
porterebbe bastone. — Ma qui fu dianzi nominato uno. — Chi? — Non vo' 
dirlo. — Parla, parla. — Ma io non lo so di certo. — Parla. — Dicono 
che sia.... non vo' dirlo.</p>
               <p>— Dillo piano. — Che sia.... parla rado sensato gentilmente....</p>
               <p>— Sì, sì; ed è dotto davvero; e scrive esattissimo. — L'hanno detto anche a 
me. — Anche a me. — E....</p>
               <p>
                  <hi rend="italic">Il Capo d'opposizione</hi>. — L'hanno detto, e lo vanno 
dicendo per adirar l'uno e affliggere l'altro; e tutti voi, non volendolo, giovereste a' Creonti. Udite e 
tenetevi a mente,e riditelo: l'uomo che vi hanno nominato que' vili può far forse la sua salute; ma 
s'altri l'accusa di troppa prudenza, niuno potrà, senza costituirsi calunniatore, accusarlo mai di 
malignità.</p>
               <p>
                  <hi rend="italic">Il Presidente</hi>. — Addison narra <hi rend="italic">che i 
letterati inglesi erano amici di cuore in vita e in morte, e nemici d'opinione in istampa: e che i 
francesi si odiavano cordialmente, e si lodavano a vicenda ne' loro libri</hi>. Ma gl'Italiani non 
faranno progressi come gl'Inglesi, nè acquisteranno fama come i Francesi, se la ciurma letteraria 
riescirà sempre a dividerli. Odiandosi nelle loro stanze per le maligne riferte de' vili, tacendo in 
pubblico per meschini riguardi, le scienze non combatteranno più con le scienze, né le lettere con le 
lettere onde animarsi, esercitarsi, emularsi fra loro; ma il vero combatterà contro il vero, l'onore 
contro l'onore; i buoni cittadini ne piangeranno, gl'ignoranti si chiameranno beati nella loro 
ignoranza, gli sciocchi ne rideranno, e il merito forse e la fama spariranno da questo cielo più 
liberale d'ogni altro.</p>
               <p>
                  <hi rend="italic">Molti accademici</hi>. — Ma il nome? Certo bisogna 
conoscere il nome dell'autore di quell'articolo <title>Varietà</title>! — L'abbiamo lodato; s'è 
detto ch'è scritto bene. — Bene o male, s'ha a conoscere l'impostore.</p>
               <p>
                  <hi rend="italic">L'accademico canuto</hi>. — Ma non l'abbiamo rimeritato noi 
forse dell'impostura? Chi sa ch'egli o mal consigliato, o comandato, o pagato, non abbia tinta la 
penna nell'altrui fiele? Forse a quest'ora avrà paura e rimorso, da che cerca di rimanersi celato. 
Lasciamolo stare celato; altri non lo accaparreranno per segretario, poichè sanno che l'accademia 
non ne ha di sì fatti.</p>
               <p>
                  <hi rend="italic">Un accademico</hi>. — Dopo tanto, s'è trascurato quello che 
importa. Importa di far pubblicare nella stessa gazzetta: <hi rend="italic">che l'Accademia de' 
Pitagorici non tiene private adunanze; che dichiara apocrifo quell'articolo, e che l'impostore ha 
usurpato il titolo di suo segretario</hi>. — E mi parve la voce che promosse il quesito su 
l'<hi rend="italic">Elissi del sole</hi>, e fu la terza volta che in tutto il tempo dell'adunanza mi 
venne fatto d'udirla.</p>
               <p>L'Accademia decretò:</p>
               <p>
                  <hi rend="italic">Che niuno de' suoi membri possa mai scrivere in nome suo; che, 
sedendo in pubblico sempre, il pubblico può sapere ogni cosa; e che non le importa di conoscere 
l'impostore</hi>.</p>
               <p>Nondimeno alcuni accademici più curiosi andavano ridomandando il <title>Corriere 
milanese</title> all'Araldo per esaminare con più diligenza lo stile dell'articolo ed avverare 
l'indizio. Ma l'Araldo avea sbadatamente fatta a pezzi quella gazzetta, e ne distribuiva agli 
accademici, che andavano a casa, tanto da poter alluminare le loro lanterne; e col poco che gli 
rimase accendea la sua pipa, perch'ei si diletta a fumare fuor della porta.</p>
            </div2>
         </div1>
         <div1 n="Appendici">
            <head>APPENDICI.</head>
            <argument>
               <p>I. FRAMMENTI DI ALTRI RAGGUAGLI DELL'ACCADEMIA DE' 
PITAGORICI.</p>
            </argument>
            <div2 n="Capo I">
               <head>CAPO PRIMO</head>
               <argument>
                  <p>dove si vede la ragione di questo ragguaglio.</p>
               </argument>
               <p>A un parlamento letterario privato, ch'io non devo nominare in pubblico, leggevasi certo 
articolo sulle versioni d'Omero, stampato nel fascicolo IV del giornale che ha per titolo 
<title>Annali di Scienze e Lettere</title>. Erano magistrali le poche censure de' dotti all'articolo; 
ma caritatevoli le moltissime contro l'autore; e quantunque io scrittore fossi più volte di sentimento 
contrario a que' dotti, pure, siccome minore d'anni e di fama, mi tacqui. Solamente l'accusa che 
toccava l'ineleganza di stile e alcuni errori di lingua palmari, parvemi giusta e provata: però dissi 
che bisognava avvertirne amichevolmente l'autore. Ma quegli uomini letterati, maestri ed amici 
miei, mi risposero che, credendomi giovane di buone speranze, m'aveano invitato a' loro parlamenti 
privati, e mi davano per allora il consiglio di lasciare sempre cieco ne' propri falli chiunque esamina 
troppo gli altrui, acciocchè, quand'ei ci ferisce, a noi resti tanto da rimproverarlo pubblicamente e 
convincerlo. Io dunque, per soddisfare alla mia coscienza, e per non disobbedire a' maestri ed amici 
miei, presi a quattr'occhi l'autore di quell'articolo e dissi: <hi rend="italic">Badate a non più 
scrivere in fretta</hi>; poi lasciai ch'egli indovinasse il perché. Infatti chi volesse dare dedito anche 
de' falli di stampa agli autori, non sarebbe indiscreto; da che il pubblico, oltre il tempo e il denaro, 
non deve perdere la pazienza a cercare l'<foreign lang="lat">errata corrige</foreign>; e sta agli 
autori a provvedere alla spilorceria, alla povertà ed all'imperizia degli artefici stampatori. Non so se 
i facitori di statistiche abbiano notato che, in quarantatrè stamperie di Milano, appena cinque 
mortali si guadagnano onoratamente la vita con l'arte di correggere stampe.</p>
               <p>Trovasi nel citato articolo di giornale a piè delle pagine 63, 64 e 65 la seguente 
notizia:</p>
               <p>(Qui la nota tal quale sta nel <title>Giornale</title> su l'Accademia de' Pitagorici).</p>
               <p>Tante e così discordi ed insufficienti furono le congetture sì de' dotti, sì di molti lettori 
intorno a questa ignota accademia, ch'io l'ho creduta o immaginaria del tutto, o un conciliabulo di 
scioperati mormoratori; e in questa seconda opinione pendevano i dotti e le donne, mostrando ad un 
tempo moltissima curiosità d'averne più sicure novelle. E siccome alla gravità degli uomini dotti e 
al pudore delle donne si disdice di lasciarsi vedere con certa gente, così, per soddisfare alla loro ed 
alla mia discreta curiosità, io, che per natura cerco ogni genia di persone più che ogni specie di libri, 
e vivo più allegramente ove ognuno dice l'animo suo, mi sono aggregato a quell'accademia con 
proponimento di adempiere, finchè mi piacesse di rimanervi, a' sette doveri prescritti ad ogni 
membro. Spero che i Pitagorici troveranno occasioni a rimproverarmi di troppo zelo, ma di 
negligenza non mai. Infatti l'obbligo di ridire da per tutto ogni cosa e di non susurrare nulla 
all'orecchio, è da me interpretato sì religiosamente, ch'io ridico tutto stampando, quantunque non 
senza doloroso presentimento d'essere escluso da' parlamenti privati dei dotti, i quali, cominciando a 
crucciarsi contro la nuova accademia, m'aveano raccomandato di riferire ad essi prudentemente 
ogni cosa udita e veduta. Ma io li prego a considerare che molto prima di essere invitato a' lor 
parlamenti, o d'essere ascritto fra' Pitagorici, io aveva fatta professione solenne di gridar contro 
molti, ma di non congiurar mai contro alcuno. E questo è il rimedio che Salomone, Esopo e Socrate 
insegnano per rendere meno maligna certa inimicizia reciproca di cui la madre natura dotò ciascun 
animale, e segnatamente l'umano. Salomone, Esopo e Socrate insegnano che, dove vi siano rancori, 
si manifestino schiettamente, perchè dalle liti tacite nascono l'odio e l'insidia, e dalle liti palesi la 
vergogna ed i patti; le quali ragioni furono scritte con diverse parole anche da Niccolò 
Machiavelli.</p>
            </div2>
            <div2 n="Capo II">
               <head>CAPO SECONDO</head>
               <argument>
                  <p>dove incomincia il ragguaglio dell'adunanza de' Pitagorici tenuta agli 8 di maggio 
di quest'anno 1810.</p>
               </argument>
               <p>L'insulsa musica del teatro e la certezza che pochi <hi rend="italic">accordati</hi>, 
stante la pioggia, sarebbero andati a fischiare dalla platea l'impresario, tennero lontani assai 
Pitagorici dalla via della <emph>Scala</emph>, ove l'accademia si ripara tra l'ore della mezzanotte 
e dell'alba. Malgrado lo scarso numero de' membri sedenti, la baruffa di sillogismi e di grida era 
tanta, che niuno mi vide entrare; nè io, dopo moltissimo studio, seppi rappiccare le fila di tre 
questioni che si agitavano contemporaneamente e promiscue a molte. questioni accessorie. 
Finalmente, per non contravvenire alla legge capitale de' Pitagorici, mi diedi più a parlare che ad 
ascoltare; anzi, gridando e sillogizzando, dava torto si all'una parte che all'altra, e rispondeva 
<emph>no</emph> a chi dicevami <emph>sì</emph>, e <emph>sì</emph> a chi dicevami 
<emph>no</emph>. Quei che s'accorgevano di questo nuovo partito di questionare, ridevano; e i 
più accaniti cominciavano ad ostinarsi un po' meno, e ad accordarsi tra loro. Così mi fu dato di 
discernere che le tre principali questioni trattavano di <emph>vino</emph>, di 
<emph>duello</emph> e di <emph>donne</emph>.</p>
               <p>Quanto al vino, fu concluso che i possidenti del Regno sono da biasimarsi perchè, 
avendo <emph>terra e sole</emph>, non vogliono nelle vigne e le vendemmie mettere opere ed 
industria; per mandare più lieti brindisi a mensa, mandano l'oro fuori di casa. Le prove che il Regno 
d' Italia può generalmente produrre buon vino, si sono trovate dall'accademia ne' bicchieri di que' 
pochi che, coltivando per lor uso e per gli ospiti poche vigne con amore e con diligenza, non hanno 
corrispondenze co' Borgognoni e Guasconi. È vero che dando più lavoro e più tempo alle vigne, il 
popolo non avrebbe più tanto vino con poca moneta: ma se la stessa poca moneta procacciasse ad 
ogni artigiano tre bicchieri di buon vino invece di sei di cattivo, gli spedali avrebbero meno infermi, 
e le prigioni meno rissosi; molti de' quali, la mattina che segue le domeniche, si svegliano senza più 
ritrovarsi nella loro bottega, e senza ricordarsi mai del perchè. Intorno a' monopolisti e manipolatori 
di vino, l'accademia compianse que' poveri diavoli che li pagano, e forse li pagherebbero 
quand'anche le viti si coltivassero quanto in Borgogna; ma dichiarò che l'affare non era di sua 
competenza. Tra tante considerazioni ed aneddoti scaturiti dalla questione sul <emph>vino</emph> 
tre cose sole domandano di non essere dimenticate. Un accademico, la voce del quale sarebbe stata 
soffocata da quanti gridavano con più efficacia, facevasi intendere con mille cenni diversi e delle 
labbra e degli occhi e del suo naso generosissimo e di tutte le dieci dita; però congetturai ch'egli 
venisse di Napoli. E meravigliandomi della deferenza che molti aveano a que' cenni, mi fu risposto 
che s'avea sempre rispetto agli scrittori didattici; ed egli avea scritto un buon tomo sulla famiglia 
infinita de' vini; libro inedito, che riescirà senza dubbio carissimo a' dilettanti d'agraria, i quali 
potranno al caso non essere inutile a' nostri concittadini che viaggiano, fu il racconto d'un canuto 
accademico. Narrava che, andando a Parigi per la via di Borgogna, si trovò nella barca da Lione a 
Châlon con molti passeggieri, i quali tutti alla loro volta davano notizia di sé medesimi, e quasi tutti 
erano stati impoveriti dalla rivoluzione e scorticati e trattati peggio di san Lorenzo. — E 
perch'io — continuò l'accademico — non mi trovava sì lacrimevoli casi da raccontare, 
mi rimasi uditore. Alcuni d'essi per altro sapeano interrogarmi sì civilmente, ch'io non avrei potuto, 
senza taccia di villania, non dir <foreign lang="fra">qui j'étais</foreign>. E dissi ch'io era <foreign lang="fra">paillard et ivrogne jusqu'au bout des ongles, et qu'en conséquence</foreign> io andava 
a starmi a Parigi visitando prima i borghi e le città di Borgogna. — Così io possa bere per 
altri quarantasette anni di quel vino eccellente a buon prezzo, e poi morire della morte di prete 
Leva, come tu rispondesti da buon pitagorico e da fedelissimo amico mio! — interruppe 
esclamando con pronunzia gallinsubrica il Presidente; e l'accademico seguì a raccontare: — 
A mezzo cammino sbarcai con gli altri per desinare all'albergo. Trasecolarono i commensali 
vedendomi bevitore d'acqua purissima; e tutti a una voce mi interrogavano perchè mai non toccassi 
la mia bottiglia, giacchè, bere o non bere, avrei dovuto pagare lo scotto. Al che risposi che, quando 
nelle tavole rotonde io mi vedeva intorno qualche interrogatore, mi riserbava a bere nella mia stanza 
e di notte. — Ora dirò la terza cosa da me notata: questa l'ho notata non per agricoltori nè 
viaggiatori, bensì per me solo; e prego chi legge di saltare una pagina, come bisogna pur fare ne' 
libri dove l'autore parla di sè. Un uomo grasso, taciturno sino a quel punto, mi s'era a passi 
lentissimi avvicinato, e m'avea con tutta la buona creanza richiesto s'io credeva di potere ancora 
campare per molto tempo. La domanda nacque così. Il contro Presidente voleva appellarsi alla mia 
decisione sui vini d' Italia, perch'egli difendevali a spada tratta. Dissi ch'io non beveva mai vino. 
Mentre il contro Presidente mi volgeva le spalle adirato, un accademico me ne domandò la cagione. 
Narrai dunque che i miei parenti, conoscendomi avventato, caparbio, fantastico sino da ragazzino, e 
prevedendo che queste doti sarebbero in me cresciute con gli anni e che io sarei chiamato pazzo 
dagli uomini gravi, mi divezzarono affatto dal vino, acciocchè almeno gli uomini gravi, non 
potendo imputare i miei ghiribizzi al padre Bacco, fossero costretti ad ascriverli tutti alla madre 
Natura, contro la quale non vi sono se non palliativi. Così anche gli altri mortali nè prudenti nè 
gravi, e che costituiscono l'universalità del genere umano, m'avrebbero più compianto che 
denigrato. Infatti è secolo questo che ad ogni minimo effetto e difetto la filosofia contemplativa e 
sociale cerca sempre e ritrova una gravissima causa.</p>
               <p>— L'acqua dunque vi farà bene — disse a me l'accademico, il quale vedeva 
ch'io m'avea già votate due tazze.</p>
               <p>— Anzi — diss'io — l'acqua mi manda più fumi al cervello; e un 
medico da me consultato congetturò che il mio ventricolo fosse composto di calce. — Però 
quell'uomo grasso mi s'accostò per domandarmi s'io camperei molto tempo.</p>
               <p>— E perchè ciò? — gli diss'io.</p>
               <p>Sappia — risposemi — ch'io sto preparando per un giornale di scienze, 
lettere ed arti due memorie sulla vescica dei pesci. La catena degli enti potendo ridursi a circolo, 
potrebbe forse avvenire che l'anello della vescica de' pesci toccasse quello del ventricolo umano. Il 
ventricolo straordinario di Vossignoria somministrerebbe assai luni su l'aria contenuta da qualche 
vescica straordinaria di certi pesci. Quindi per via d'induzioni e di ripetuti esperimenti e di memorie 
stampate negli Atti delle accademie, la storia naturale farebbe progressi, la medicina troverebbe più 
lume per le inesplicabili malattie di ventricolo, e l'umanità sarebbe gratissima al ventricolo calcareo 
di Vossignoria, purchè le piaccia ch'io, fisiologo ed anatomico, provveda all'incisione del suo 
cadavere quand'ella avrà la disgrazia di non vivere più.</p>
               <p>— Disgrazia o grazia, chi può saperlo?— diss'io fra me stesso.— 
Ma se il cielo mi farà, com'io spero, l'unica grazia di viaggiare per l'altro mondo a mio modo, gli 
amici miei soli sapranno il luogo della mia sepoltura! E forse potrò lasciare tanto agli eredi da 
mantenere su la mia sepoltura un mastino per que' pochi giorni necessari alla putrefazione; 
acciocchè nè anatomico mai nè fisiologo vada a tormentare l'avanzo di questa mia magra e 
melanconica persona che si risente dolorosamente di tutto, anche nel punto ch'io rido. —</p>
               <p>Il vino attirò gli accademici nella teoria del <emph>duello</emph>, e s'è concluso che 
quello il quale provoca ingiustamente e brutalmente alla spada dev'essere infame quanto colui che 
nega di rendere col proprio petto ragione all'uomo provocato ed offeso. Un accademico inoltre ha 
vittoriosamente sostenuto: «essere il duello un veleno che giova d'antidoto contro a' veleni 
più micidiali de' popoli inciviliti. I maligni, i soverchiatori, i traditori del secreto, gli sparlatori delle 
donne, i violatori delle lettere, gli scrittori di accuse cieche a' mariti contro il rivale e la moglie, gli 
spergiuri ec. ec., essendo la specie più pestifera e più codarda e più ben vestita a un tempo tra noi, e 
le leggi non potendo sempre colpirla, e le prove di que' delitti essendo difficilissime e spesso più 
vergognose agli innocenti che a' rei, l'unico freno che possa contenere sì fatta specie sarà sempre il 
valore degli uomini generosi, i quali, se sono ardenti spesso nelle loro passioni, sono per lo più 
schietti nelle parole e coraggiosissimi nel procedere. La vendetta è una passione di natura ignea; se 
le darete luogo ed aria, si svapora e si spegne; se la comprimerete, andrà serpeggiando insidiosa e 
scoppierà col delitto e col tradimento.»</p>
               <p>Molti accademici ripetevano istantemente: — E quand' uno non sapesse 
armeggiare? —</p>
               <p>A ciò il Presidente rispose: — È <emph>fuori di dubbio</emph> che il duello è 
uno di que' tanti malanni che cadono spesso tra capo e collo su' galantuomini, senza che si possano 
prevedere nè riparare. Ma <emph>è fuori di dubbio</emph> che l'educazione deve pur fare che gli 
uomini siano possibilmente preparati alle combinazioni più frequenti nell'istituto di vita che a 
ciascuno tocca nel mondo. — E provò geometricamente che i signorotti di certo paese, 
essendo educati dalle fantesche e dai preti, balleranno per lo più senza garbo, o duelleranno più 
spesso con poca scherma e forse con poco valore.</p>
               <p>— <emph>Destino destinato destinatissimo!</emph> — replicò un uomo 
ancor bello, contro Presidente de' Pitagorici; e nominando i cinquantasette sonagli di Carlo Sala, 
giurò ch'ei non sarebbe mai morto d' un colpo di pistola, quand'anche gli venisse sparata tra le due 
ciglia. — Ove non fosse cosa ridicola di stampare sul <hi rend="italic">Fatalismo</hi>, i 
lettori saprebbero tutte le teorie del contro Presidente intorno al soggetto; teorie ch'egli sostiene sino 
a dire che le battute del polso d'ogni uomo in ogni minuto della sua vita sono anch'esse numerate sin 
dal principio de' secoli; e conferma le teorie rispondendo ai <emph>perchè?</emph> de' 
controversisti con un replicato ed asciuttissimo <emph>perchè sì</emph>. Imitatore invincibile di 
Zenone, di Seneca, di Marc'Aurelio, di Spinosa, di Leibnitzio e degli interpreti della Scrittura 
propugnatori della predestinazione <foreign lang="lat">ab aeterno</foreign>, e tutti scrittori 
gravissimi, pianta per implicito argomento fondamentale le tre parole: — È PERCHÉ È 
— Così egli persuase a sè stesso a che il <emph>fato</emph> non è <emph>caso</emph>, e 
il <emph>caso</emph> non è <emph>causa</emph>, e la <emph>causa</emph> non può essere 
<emph>effetto</emph>; e l'<emph>effetto</emph> non essendo <emph>causa</emph>, e la 
<emph>causa</emph> non essendo <emph>caso</emph>, e il <emph>caso</emph> non essendo 
<emph>fato</emph>, il <emph>fato</emph> non è <emph>caso</emph> né 
<emph>causa</emph>, nè <emph>effetto</emph>, ma <emph>fato</emph>. Al quale argomento 
gli accademici rispondono che il <emph>caso</emph> può essere <emph>fato</emph>, perchè 
senza un caso l'altro caso non nasce; e che per conseguenza la onnipotenza del <emph>fato</emph> 
sta tutta nel <emph>primo caso</emph>. Or poichè un <emph>caso</emph> presume 
<emph>causa</emph>, il <emph>fato</emph> sta nella <emph>causa</emph>. — — 
L'accademia nostra non avendo danaro, esorta le accademie scientifiche e letterarie d' Europa e 
degli Stati Uniti d'America a proporre tre premii per que' (?) filosofi che scopriranno: 1<hi rend="sup">°</hi> la natura del <emph>primo caso</emph>; 2<hi rend="sup">°</hi> la priorità 
della <emph>causa</emph>; 3<hi rend="sup">°</hi> la legittimità del <emph>fato</emph>; 
acciocchè il <emph>fato</emph>, il <emph>caso</emph> e la <emph>causa</emph> tornino 
nell'amicizia primitiva, e s'abbia una volta qualche idea netta, quando si pronunzia e si scrive il 
vocabolo <emph>fatalismo</emph>.</p>
               <p>— A che m'accusate voi dunque di fatalismo? — disse il contro Presidente, 
poich'ebbe udito questo ripiego. — So quello ch'io so; ed ho il mio perchè. —</p>
               <p>Nessun accademico gli rispose più sillaba; ridevano tutti, e anch'essi avevano forse il 
loro perchè.</p>
               <space type="stacco narrativo"/>
               <p>Rispetto alle <emph>donne</emph>, s'è ripetuto che tanto le arrendevolissime quanto le 
ritrosissime ammazzano spesso l'amore; le prime, di sazietà; le seconde, d'inedia.</p>
               <p>— Ahi civette, civette! inquietudine d'ogni numerosa villeggiatura! — 
esclamò un accademico che aveva poco pelo sul mento. L'esclamazione fu sì patetica, che molti 
accademici, nell'impeto primo del dolore (in cui per lo più l'uomo non sa mai quello ch'ei si dica), 
proposero per pena delle civette <emph>che gli amanti vanamente allettati potessero vantarsi de' 
baci non ricevuti</emph>.</p>
               <p>— Ed io invece — interrompevali un altro accademico — io prego 
prima il signore Iddio, poi il padre delle ragazze, poi il marito d'ogni donna gentile, poi gli amanti, 
poi tutti, fuorchè le sciocche, le brutte e le vecchie, di perdonare la civetteria alle civette. La 
civetteria spiace a quelle che non sanno civettare, e a quelli che non hanno cervello da profittarne. 
Io mi confesso uomo oziosissimo, perché mio padre, simile a molti padri, mi lasciò in eredità danari 
da spendere, ma niun'arte da divertire la noia. E se le civette non mi facessero talvolta vestire, 
rivestire, andare, tornare, scrivere, minacciare, pregare, piangere e ridere, che sarebbe di me? Le 
dissolute mi muovono nausea e le donne savie mi leverebbero ogni speranza; così, non sapendo far 
altro uso di questa mia gioventù, mi lascerei finalmente uccidere dalla noia. E voi mariti nobili e 
ricchi, o date alcuna occupazione alle vostre mogli, facendole una volta padrone di casa ed 
educatrici de' loro figliuoli, o lasciatele civettare, lasciatele, per vostro minore malanno. La donna 
che pensa e s'affatica per allettare più amanti, non ha tempo da perdere per lasciarsi allettare da un 
solo; e i mariti avranno, senza pagarli, dieci custodi del loro letto —</p>
               <p>— Per Dio, tu la pensi da uomo di mondo — disse il Presidente; — 
e te l'ho già detto altre volte: le belle inglesi pigliano tempo a civettare quando sono fanciulle, 
perchè sanno che, come le vanno a marito, diventano madri e matrone, <emph>e chi s'è visto s'è 
visto!</emph> —</p>
               <p>— A monte i libretti d'opere buffe, quando parlasi di morale! — disse il 
tesoriere, uomo amatore di laconismi e di gravità.</p>
               <p>E chi è quell'uomo — gridò un altro accademico — che per quante ragioni 
di vendetta ei presuma d'avere contro la giovinezza, la bellezza e le grazie, troverà giusto di punirle 
con una calunnia? Calcoliamo:un uomo che fa il damerino, cosa ci mette? Pochissimo danno, 
perchè una sola sconfitta è più infame per una civetta che mille sconfitte per un amante; nè la 
civetta può decentemente proclamare le sue vittorie, mentre il damerino trova mille araldi che, se 
potessero, le scriverebbero tra le novelle del Veladini. E chi obbliga l'uomo a seccare una donna? 
non va egli forse a cercarla egli stesso, a piedi, a cavallo, in carrozza, al corso, al teatro ed in 
chiesa? e poichè ci vantiamo d'animo più forte e di mente più illuminata, a che non profittiamo delle 
nostre doti per evitare le reti che le donne volessero tenderci? Chi negli amori perde la pace 
domestica fuorchè le donne? Chi più d'esse, se le fossero più adultere che civette, sarebbe costretto 
a baciare tremando un bambino guardato dal marito con occhi torti? Chi più delle donne può 
incorrere nel tradimento delle serve e de' servi, nella maldicenza delle parenti, nel compatimento 
delle giovani amiche, nell'esecrazione delle devotissime zie?... Chi? ... —</p>
               <p>Uno sbadiglio potente dell'archivista distrasse l'attenzione degli accademici.</p>
               <p>Dio de' miei padri! — esclamò il Presidente.</p>
               <p>Che diavolo! — grido l'Archivista — questo perpetuo protettore delle 
donne ci va rifriggendo le cose che non neghiamo! Vivete e lasciate vivere; — ma tu ne hai 
fatto morire con la tua predica, che, se fosse sparsa d'un po' d'erudizione e d'oscurità, parrebbe 
imitata dalla prolusione <emph>su l'origine e l'ufficio della Letteratura</emph> d'un certo 
professore di Pavia. —</p>
               <p>— <foreign lang="lat">Lupus in fabula</foreign> — disse l'accademico 
dal naso napolitano.</p>
               <p>— Fatevi innanzi — gridò alzandosi quel di Pavia per scusare ch'io vi 
strozzi in questa tanaglia: — Hai tu ricevuti i baci di cui ti vanti? sei traditore. Non li hai 
ricevuti? sei calunniatore.</p>
               <p>S'è finalmente parlato d'una specie di cavalieri erranti ne' i palchetti dell'<hi rend="italic">Opera</hi>, i quali credono a' racconti de' i vantatori di baci, e poi li ridicono 
all'orecchio di tutti. A' più creduli di questi cavalieri l'accademia diede il nome 
d'<emph>inghiottimosche</emph>; ed a' commentatori il nome di <emph>vomitavipere</emph>. 
S'è finalmente parlato di quegl'innamorati che danno falsamente al loro rivale l'imputazione di 
vantatore di baci; per costoro l'accademia non seppe assegnare alcun nome. Piaccia dunque alle 
amabili donne, che sole possono provare l'odio, la vergogna e la disperazione eccitata ne' loro petti 
da queste malignità, piaccia loro (quand'anche credano ad amanti sì vili) assegnare quel nome che 
più ad essi conviene.</p>
               <p>E qui devo per amor e onore del vero avvertire che gli accademici nella questione un po' 
lunga <emph>intorno alle donne</emph> non nominarono mai né fecero allusione a veruna 
fanciulla, ed appena citarono sottovoce tre o quattro femmine maritate. E queste tre o quattro sono 
certamente di quelle tali che si trovano in tutte le città dell'Europa; di quelle che, avendo abborrito 
ogni mezzo da farsi stimare, aspirano finalmente ad una infame celebrità; onde siamo sicuri che 
anzi renderanno grazie moltissime all'accademia, e che i loro buonissimi mariti non si lagneranno 
d'un male ch'essi potevano guarire per tempo, ed a cui si sono talmente avvezzati, che più volte se 
ne lodano in faccia alla gente. E chi nella precedente puntata avrà letto l'obbligo sesto de' Pitagorici 
confesserà che l'accademia tende a provvedere in tutto e per tutto all'onore delle donne, da che 
vuole che un accademico non solo non parli del proprio amore, ma nemmeno <emph>ne faccia 
vista</emph>; ma nemmeno <emph>faccia in pubblico da servente</emph>, perchè i maligni 
appiccherebbero subitamente i sonagli alla dama; ma nemmeno scriva in rime alla sua innamorata, 
perchè la vanità di poeta potrebbe, nel recitare ad altri le rime, lasciare udire il nome della bellezza 
lodata, o farla conoscere al ritratto poetico che si suole per lo più con molti epiteti e senza alcun 
verbo chiudere nel contorno d'una ottava o d'un sonettino. Imploro anche dal discreto lettore di 
perdonarmi se ho scritte in compendio le tre questioni su riferite: non essendomici trovato a 
principio, non so darne conto esattissimo. Bensì il lettore paziente ammirerà la mia religione nel 
ragguaglio seguente delle questioni avvenute quando tutti s'avvidero ch'io dava torto a chiunque 
giurava ch'egli aveva ragione.</p>
            </div2>
         </div1>
      </body>
   </text>
</TEI.2>
