<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Del romanzo storico</title>
            <author>Alessandro Manzoni</author>
         </titleStmt>
         <extent>0 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2007</date>
            <idno>bibit001488</idno>
            <availability>
               <p>Questa risorsa digitale è liberamente accessibile per uso
                        personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Scritti linguistici e letterari</title>
               <title type="part">v.</title>
               <author>Manzoni, Alessandro</author>
               <editor id="ed">Riccardi, Carla</editor>
               <editor id="ed2">Travi, Biancamaria</editor>
               <publisher>Mondadori</publisher>
               <pubPlace>Milano</pubPlace>
               <date>1991</date>
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
                responsabilità dell'autore dell'opera sono stati soppressi nella versione
                digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
                        riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
                        ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Trattati</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2007-10-01T00:00:00.000+02:00</date>
            <respStmt>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2007-09-25T00:00:00.000+02:00</date>
            <respStmt>
               <name>Ilenia Sabelli</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2007-10-08T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="Del romanzo storico e, in genere, de' componimenti  misti di storia e d'invenzione">
            <head>DEL ROMANZO STORICO E, IN GENERE, DE' COMPONIMENTI MISTI DI STORIA 
E D'INVENZIONE</head>
            <epigraph>
               <p>
                  <foreign lang="lat">Intelligo te, frater, alias in historia leges observandas putare, 
alias in poemate</foreign>.</p>
               <bibl>Cic. <title>
                     <foreign lang="lat">De Legibus</foreign>
                  </title>, I, I.</bibl>
            </epigraph>
            <div2 n="Avvertimento">
               <head>AVVERTIMENTO</head>
               <p>L'autore sarebbe in un bell'impegno se dovesse sostenere che le dottrine esposte nel 
Discorso che segue, vadano d'accordo con la Lettera che precede. Può dir solamente che, se ha 
mutato opinione, non fu per tornare indietro. Se poi questo andare avanti sia stato un progresso nella 
verità, o un precipizio nell'errore, ne giudicherà il lettore discreto, quando gli paia che la materia e il 
lavoro possano meritare un giudizio qualunque.</p>
            </div2>
            <div2 n="Parte prima">
               <head>PARTE PRIMA</head>
               <p>Il romanzo storico va soggetto a due critiche diverse, anzi direttamente opposte; e 
siccome esse riguardano, non già qualcosa d'accessorio, ma l'essenza stessa d'un tal componimento; 
così l'esporle e l'esaminarle ci pare una bona, se non la migliore maniera d'entrare, senza preamboli, 
nel vivo dell'argomento.</p>
               <p>Alcuni dunque si lamentano che, in questo o in quel romanzo storico, in questa o in 
quella parte d'un romanzo storico, il vero positivo non sia ben distinto dalle cose inventate, e che 
venga, per conseguenza, a mancare uno degli effetti principalissimi d'un tal componimento, come è 
quello di dare una rappresentazione vera della storia.</p>
               <p>Per mettere in chiaro quanta ragione possano avere, bisognerà dire qualcosa di più di 
quello che dicono; senza però dir nulla che non sia implicito e sottinteso in quello che dicono. E noi 
crediamo di non far altro che svolgere i motivi logici di quel loro lamento, facendoli parlar così al 
paziente, voglio dire all'autore:</p>
               <p>«L'intento del vostro lavoro era di mettermi davanti agli occhi, in una forma nova 
e speciale, una storia più ricca, più varia, più compita di quella che si trova nell'opere a cui si dà 
questo nome più comunemente, e come per antonomasia. La storia che aspettiamo da voi non è un 
racconto cronologico di soli fatti politici e militari e, per eccezione, di qualche avvenimento 
straordinario d'altro genere; ma una rappresentazione più generale dello stato dell'umanità in un 
tempo, in un luogo, naturalmente più circoscritto di quello in cui si distendono ordinariamente i 
lavori di storia, nel senso più usuale del vocabolo. Corre tra questi e il vostro la stessa differenza, in 
certo modo, che tra una carta geografica, dove sono segnate le catene de' monti, i fiumi, le città, i 
borghi, le strade maestre d'una vasta regione, e una carta topografica, nella quale, e tutto questo è 
più particolarizzato (dico quel tanto che ne può entrare in uno spazio molto più ristretto di paese), e 
ci sono di più segnate anche le alture minori, e le disuguaglianze ancor meno sensibili del terreno, e 
i borri, le gore, i villaggi, le case isolate, le viottole. Costumi, opinioni, sia generali, sia particolari a 
questo o a quella classe d'uomini; effetti privati degli avvenimenti pubblici che si chiamano più 
propriamente storici, e delle leggi, o delle volontà de' potenti, in qualunque maniera siano 
manifestate; insomma tutto ciò che ha avuto di più caratteristico, in tutte le condizioni della vita, e 
nelle relazioni dell'une con l'altre, una data società, in un dato tempo; ecco ciò che vi siete proposto 
di far conoscere, per quanto siete arrivato, con diligenti ricerche, a conoscerlo voi medesimo. E il 
diletto che vi siete proposto di produrre, è quello che nasce naturalmente dall'acquistare una tal 
cognizione, e dall'acquistarla per mezzo d'una rappresentazione, dirò così, animata, e in atto.</p>
               <p>Posto ciò, quando mai il confondere è stato un mezzo di far conoscere? Conoscere è 
credere; e per poter credere, quando ciò che mi viene rappresentato so che non è tutto ugualmente 
vero, bisogna appunto ch'io possa distinguere. E che? volete farmi conoscere delle realtà, e non mi 
date il mezzo di riconoscerle per realtà? Perchè mai avete voluto che queste realtà avessero una 
parte estesa e principale nel vostro componimento? perchè quel titolo di storico, attaccatoci per 
distintivo, e insieme per allettamento? Perchè sapevate benissimo che, nel conoscere ciò che è stato 
davvero, e come è stato davvero, c'è un interesse tanto vivo e potente, come speciale. E dopo aver 
diretta e eccitata la mia curiosità verso un tale oggetto, credereste di poterla soddisfare col 
presentarmene uno che potrà esser quello, ma potrà anche essere un parto della vostra 
inventiva?</p>
               <p>E notate che, col farvi questa critica, intendo di farvi anche un complimento: intendo di 
parlar con uno scrittore che sa e sceglier bene i suoi argomenti, e maneggiarli bene. Se si trattasse 
d'un romanzo noioso, pieno di fatti ordinari, possibili in qualunque tempo, e perciò non notabili in 
veruno, avrei chiuso il libro senza curarmi d'altro. Ma appunto perchè il fatto, il personaggio, la 
circostanza, il modo, le conseguenze che mi rappresentate, attirano e trattengono fortemente la mia 
attenzione, nasce in me tanto più vivo, più inquieto e, aggiungo, più ragionevole il desiderio di 
sapere se devo vederci una manifestazione reale dell'umanità, della natura, della Provvidenza, o 
solamente un possibile felicemente trovato da voi. Quando uno che abbia la riputazione di piantar 
carote, vi racconti una novità interessante, dite di saperla? rimanete appagato? Ora voi (quando 
scrivete un romanzo, s'intende) siete simile a lui, cioè uno che racconta ugualmente il vero e il falso; 
e se non mi fate distinguere l'uno dall'altro, mi lasciate come mi lascia lui.</p>
               <p>Istruzione e diletto erano i vostri due intenti; ma sono appunto così legati, che, quando 
non arrivate l'uno, vi sfugge anche l'altro; e il vostro lettore non si sente dilettato, appunto perchè 
non si trova istruito.».</p>
               <p>Potrebbero sicuramente dir la cosa meglio; ma, anche dicendola così, bisogna confessare 
che hanno ragione.</p>
               <p>Ci sono però, come abbiamo detto da principio, degli altri, che vorrebbero tutt'il 
contrario. Si lamentano in vece che, in questo o in quel romanzo storico, in questa o in quella parte 
d'un romanzo storico, l'autore distingua espressamente il vero positivo dall'invenzione: la qual cosa, 
dicono, distrugge quell'unità che è la condizione vitale di questo, come d'ogni altro lavoro dell'arte. 
Cerchiamo di vedere un po' più in particolare su cosa si fondi anche quest'altro lamento.</p>
               <p>«Qual è, mi par che vogliano dire, la forma essenziale del romanzo storico? Il 
racconto; e cosa si può immaginare di più contrario all'unità, alla continuità dell'impressione d'un 
racconto, al nesso, alla cooperazione, al <quote>
                     <p>
                        <foreign lang="lat">coniurat 
amice</foreign>
                     </p>
                  </quote>
                  <note place="foot">
                     <p>
                        <bibl>Horat., <title>Art. Poet.</title>, v. 411</bibl>.</p>
                  </note> di ciascheduna parte nel produrre un effetto totale, che l'essere alcune di queste parti 
presentate come vere, e altre come un prodotto dell'invenzione? Queste, se avete saputo inventare a 
modo, saranno affatto simili a quelle, meno appunto l'esser vere, meno la qualità speciale, 
incomunicabile, di cose reali. Ora, col manifestare una tal qualità in quelle che l'hanno, voi levate al 
vostro racconto la sua unica ragion d'essere, sostituendo a ciò che i diversi suoi materiali hanno 
d'omogeneo, di comune, ciò che hanno di repugnante, d'inconciliabile. Dicendomi espressamente, o 
facendomi intendere in qualunque maniera, che la tal cosa è di fatto, mi forzate a riflettere (e 
cos'importa che non sia questa la vostra intenzione?) che l'antecedenti non lo erano, che le 
susseguenti non lo saranno; che a quella conviene l'assentimento che si dà al vero positivo, e che a 
queste non può convenire se non quell'altro assentimento, di tutt'altro genere, che si dà al 
verosimile; e quindi, che la forma narrativa, applicata ugualmente all'una e all'altre, è per quella la 
forma propria e naturale, per l'altre una forma convenzionale e fattizia: che vuol dire una forma 
contradittoria per l'insieme.</p>
               <p>E vedete se la contradizione. potrebbe esser più strana. Quest'unità, quest'omogeneità 
dell'insieme, la riguardate anche voi come una cosa importantissima, giacchè, dall'altra parte, fate di 
tutto per ottenerla. Quella lode che Orazio dà all'autore dell'<title>Odissea</title>:

<quote rend="block">
                     <lg>
                        <l>E mentisce così, col falso il vero</l>
                        <l>Sa in tal guisa intrecciar, che corrisponde</l>
                        <l>Sempre al principio il mezzo, al mezzo il fine</l>
                     </lg>
                     <note place="foot">
                        <p>
                           <quote rend="block">
                              <lg>
                                 <l>
                                    <foreign lang="lat">Atque ita mentitur, sic veris falsa remiscet,</foreign>
                                 </l>
                                 <l>
                                    <foreign lang="lat">Primo ne medium, medio ne discrepet imum</foreign>.</l>
                              </lg>
                              <bibl>Horat., <title>Art. Poet.</title>, v. 151</bibl>
                           </quote>. La traduzione citata nel testo è del 
Metastasio.</p>
                     </note>
                  </quote>, fate anche voi di tutto per meritarla, scegliendo e dal reale e dal possibile le cose 
che possano accordarsi meglio tra di loro. E con qual fine, se non perchè la mente del lettore, 
soggiogata, portata via dall'arte, possa, diremo così, accettarle per una cosa sola come le sono 
presentate? E venite poi a disfare voi medesimo il vostro lavoro, separando materialmente ciò che 
avete formalmente riunito! Quell'illusione che è lo sforzo e il premio dell'arte, quell'illusione così 
difficile a prodursi e a mantenersi, la distruggete voi medesimo, nell'atto del produrla! Non vedete 
che c'è ripugnanza tra il concetto e l'esecuzione? che con de' pezzetti di rame e de' pezzetti di 
stagno, congegnati insieme, non si fa una statua di bronzo?»</p>
               <p>E a questi cosa risponderemo? In verità, non trovo che si possa dir altro, se non che 
hanno ragione.</p>
               <p>Un mio amico, di cara e onorata memoria, raccontava una scena curiosa, alla quale era 
stato presente in casa d'un giudice di pace in Milano, val a dire molt'anni fa. L'aveva trovato tra due 
litiganti, uno dei quali perorava caldamente la sua causa; e quando costui ebbe finito, il giudice gli 
disse: avete ragione. Ma, signor giudice, disse subito l'altro, lei mi deve sentire anche me, prima di 
decidere. A troppo giusto, rispose il giudice: dite pur su, che v'ascolto attentamente. Allora quello si 
mise con tanto più impegno a far valere la sua causa; e ci riuscì così bene, che il giudice gli disse: 
avete ragione anche voi. C'era lì accanto un suo bambino di sette o ott'anni, il quale, giocando pian 
piano con non so qual balocco, non aveva lasciato di stare anche attento al contradittorio; e a quel 
punto, alzando un visino stupefatto, non senza un certo che d'autorevole, esclamò: ma babbo! non 
può essere che abbiano ragione tutt'e due. Hai ragione anche tu, gli disse il giudice. Come poi sia 
finita, o l'amico non lo raccontava, o m'è uscito di mente, ma è da credere che il giudice avrà 
conciliate tutte quelle sue risposte, facendo vedere tanto a Tizio, quanto a Sempronio, che, se aveva 
ragione per una parte, aveva torto per un'altra. Così faremo anche noi. E lo faremo in parte con gli 
argomenti stessi de' due avversari; ma per cavarne una conseguenza diversa e da quella degli uni, e 
da quella degli altri.</p>
               <p>Quando voi, diremo ai primi, pretendete che l'autore d'un romanzo storico vi faccia 
distinguere in esso ciò che è stato realmente, da ciò che è di sua invenzione, non avete certamente 
pensato se ci sia la maniera di servirvi. Gli prescrivete l'impossibile, niente meno. E per esserne 
convinti, basta che badiate un momento come queste cose devono esserci mescolate, affinchè 
possano far parte d'un racconto medesimo. Per circostanziare, verbigrazia, gli avvenimenti storici, 
coi quali l'autore abbia legata la sua azione ideale (e voi approvate di certo, che in un romanzo 
storico entrino avvenimenti storici), dovrà mettere insieme e circostanze reali, cavate dalla storia o 
da documenti di qualunque genere; perchè qual cosa potrebbe servir meglio a rappresentare quegli 
avvenimenti nella loro forma vera, e dirò così, individuale? e circostanze verosimili, inventate da 
lui; perchè volete che vi dia, non una mera e nuda storia, ma qualcosa di più ricco, di più compito; 
volete che rifaccia in certo modo le polpe a quel carcame, che è in così gran parte, la storia. Per le 
stesse ragioni, ai personaggi storici (e voi siete ben contento di trovare in un romanzo storico de' 
personaggi storici) farà dire e fare, e cose che hanno dette e fatte realmente, quand'erano in carne e 
ossa, e cose immaginate da lui, come convenienti al loro carattere, e insieme a quelle parti 
dell'azione ideale, nelle quali gli è tornato bene di farli intervenire. E reciprocamente, ne' fatti 
inventati da lui, metterà naturalmente circostanze ugualmente inventate, e anche circostanze cavate 
da fatti reali di quel tempo e di quel luogo; perchè qual mezzo più naturale per farne azioni che 
abbiano potuto essere in quel tempo, in quel luogo? Così a' suoi personaggi ideali darà parole e 
azioni ugualmente ideali, e insieme parole e azioni che trovi essere state dette e fatte da uomini di 
quel luogo e di quel tempo: ben contento di poter rendere più verosimili le sue idealità coi propri 
elementi del vero. E basta questo per farvi vedere che non potrebbe fare tra queste cose la 
distinzione che voi gli chiedete, o piuttosto non potrebbe tentar di farla, se non spezzando il 
racconto, non dico ogni tanto, ma ogni momento, più volte in una pagina, non di rado in un solo 
periodo, per dire: questo è positivo, cavato da memorie degne di fede; questo è di mia invenzione, 
ma dedotto da fatti positivi; queste parole furono dette realmente dal personaggio a cui le 
attribuisco, ma furono dette in tutt'altra occasione, in circostanze che non entrano nel mio romanzo; 
quest'altre che metto in bocca a un personaggio immaginario, furono dette realmente da un uomo 
reale; ovvero, erano discorsi che correvano per le bocche di molti; e via discorrendo. Dareste voi a 
un componimento così fatto il nome di romanzo? O trovereste che meritasse un nome qualunque? O 
piuttosto si può egli concepire un componimento così fatto?</p>
               <p>Forse mi direte che non v'è mai passato per la mente di chieder tanto. E lo credo; ma qui 
si tratta di vedere, non solo cosa esprimano direttamente le vostre parole, ma anche cosa importino 
logicamente. Siano molti o pochi i casi in cui vorreste che l'autore vi facesse distinguere ciò che c'è 
di reale nel suo racconto; foss'anche un caso solo; perchè lo vorreste? per un vostro capriccio? No, 
di certo, ma per una bonissima ragione, e l'avete detta voi: perchè la realtà, quando non è 
rappresentata in maniera che si faccia riconoscere per tale, nè istruisce, nè appaga. Ed è forse una 
ragione particolare a que' casi, o a quel caso? Tutt'altro: è, di sua natura, una ragione generale, 
comune a tutti i casi simili. Se dunque vengono altri a lamentarsi di provare lo stesso dispiacevole 
effetto in altre parti del componimento, non vi par egli che le loro lagnanze meritino soddisfazione 
al pari delle vostre? Dovete dir di sì, poichè sono fondate su quella ragione medesima: l'esigenza 
della realtà. Vedete dunque che, imponendo al romanzo storico di farla distinguere o qua o là, 
gl'imponete in sostanza di farla distinguer per tutto: cosa impossibile, come ho dimostrato, o 
piuttosto v'ho fatto osservare.</p>
               <p>Ecco ora cosa si può dire agli altri:</p>
               <p>Il distinguere in un romanzo storico la realtà dall'invenzione, distrugge, secondo voi, 
l'omogeneità dell'impressione, l'unità dell'assentimento. Ma, di grazia, come si può distruggere ciò 
che non è? Non vedete che questa distinzione si trova negli elementi necessari e, dirò così, nella 
materia prima d'un tal componimento? Quando, per esempio, l'Omero del romanzo storico fa 
entrare nel Wawerley il principe Odoardo, e il suo sbarco in Scozia; in un altro componimento, 
Maria Stuarda, e la sua fuga dal castello di Lockleven; in un altro, Luigi XI re di Francia, e il suo 
soggiorno a Plessis–les–Tours; in un altro, Riccardo Cor di leone, e la sua spedizione 
in Terra Santa, e via discorrendo; non fa nulla dal canto suo per avvertirvi che si tratta di persone 
reali e di fatti reali. Sono loro che si presentano con questo carattere; sono loro che richiedono 
assolutamente, e ottengono inevitabilmente quell'assentimento <foreign lang="lat">sui 
generis</foreign>, esclusivo, incomunicabile, che si dà alle cose apprese come cose di fatto: 
assentimento che chiamerò storico, per opporto all'altro, ugualmente <foreign lang="lat">sui 
generis</foreign>, esclusivo, incomunicabile, che si dà alle cose apprese come meramente 
verosimili, e che chiamerò assentimento poetico. Anzi, il male era già fatto prima che que' 
personaggi comparissero in scena. Prendendo in mano un romanzo storico, il lettore sa benissimo 
che ci troverà <quote>
                     <p>
                        <foreign lang="lat">facta atque infecta</foreign>
                     </p>
                     <note place="foot">
                        <p>
                           <quote>
                              <lg>
                                 <l>
                                    <foreign lang="lat">Sacri igitur vates, facta atque infecta canentes...</foreign>
                                 </l>
                              </lg>
                              <bibl>
                                 <title>Vida, Poetic.</title>, Lib. III v. 112</bibl>.</quote>
                        </p>
                     </note>
                  </quote>, e cose avvenute e cose inventate, cioè due oggetti diversi dei due diversi, anzi 
opposti assentimenti. E voi accusate l'autore di far nascere una tale discordia, e gli prescrivete di 
mantenere nel corso dell'opera un'unità ch'era già stata portata via dal titolo!</p>
               <p>Forse, mi direte anche voi, ch'io esagero le vostre pre tensioni; che l'esserci in una cosa 
degl'inconvenienti inevitabili non è una ragione d'aggiungercene degli altri; che, se 
quell'omogeneità d'assentimento desiderata dall'arte non si può ottenere così interamente, è però un 
danno gratuito il diminuirla; che, con quell'avvertire espressamente, o col far intendere che la tale o 
tal altra cosa è positivamente vera, l'autore fa nascere degli assentimenti storici, opposti all'intento 
dell'arte, dove forse non nascerebbero.</p>
               <p>Può darsi; ma cosa potrebbe nascere in vece? Due cose sole, cioè o l'una o l'altra di due 
cose, opposte nè più nè meno all'intento dell'arte: l'inganno, o il dubbio.</p>
               <p>Può darsi, dico, che il lettore, se non fosse stato avvertito che la cosa raccontata era 
realmente avvenuta, l'avrebbe presa, e se la sarebbe goduta per una bella invenzione poetica. Ma è 
forse a questo, che l'arte aspira? Bello sforzo, in verità, bella operazione dell'arte, quella che 
consistesse, non nell'ideare cose verosimili, ma nel lasciar ignorare che le cose presentate da essa 
sono reali! E bell'effetto dell'arte, quello che dovesse dipendere da un'ignoranza accidentale! 
giacchè, se nell'atto che quel lettore si sta godendo la supposta invenzione poetica, viene uno e gli 
dice: sappiate che è un fatto positivo, cavato dal tal documento; ecco il pover'uomo trasportato di 
peso dagli spazi della poesia nel campo della storia. L'arte è arte in quanto produce, non un effetto 
qualunque, ma un effetto definitivo. E, intesa in questo senso, è non solo sensata, ma profonda 
quella sentenza, che il vero solo è bello; giacchè il verosimile (materia dell'arte) manifestato e 
appreso come verosimile, è un vero, diverso bensì, anzi diversissimo dal reale

<note place="foot">
                     <p>Vedi il Dialogo che segue questo discorso.</p>
                  </note>, ma un vero veduto dalla mente per sempre o, per parlar con più precisione, 
irrevocabilmente: è un oggetto che può bensì esserle trafugato dalla dimenticanza, ma che non può 
essere distrutto dal disinganno. Nulla può fare che una bella figura umana, ideata da uno scultore, 
cessi d'essere un bel verosimile: e quando la statua materiale, in cui era attuata, venga a perire, 
perirà bensì con essa la cognizione accidentale di quel verosimile, non, certamente, la sua 
incorruttibile entità. Ma se uno, vedendo, da lontano e al barlume, un uomo ritto e fermo su un 
edifizio, in mezzo a delle statue, lo prendesse per una statua anche lui, vi pare che sarebbe un effetto 
d'arte?</p>
               <p>L'altra cosa che potrebbe nascere è che il lettore, non avvertito dall'autore, che una o 
un'altra cosa, la quale eccita particolarmente la sua attenzione, è cosa di fatto; ma avvertito dalla 
natura o, per dir meglio, dall'assunto del componimento, che può benissimo esser cosa di fatto, 
rimanga in dubbio, esiti; e certo senza sua colpa, come contro sua voglia. Assentire, assentir 
rapidamente, facilmente, pienamente, è il desiderio d'ogni lettore, meno chi legga per criticare. E si 
assente con piacere, tanto al puro verosimile, quanto al vero positivo; ma, l'avete detto voi, con 
assentimenti diversi, anzi opposti; e, aggiungo io, con una condizione uguale in tutt'e due i casi; 
cioè che la mente riconosca nell'oggetto che contempla, o l'una o l'altra essenza, per poter prestare o 
l'uno o l'altro assentimento. Dissimulando la realtà della cosa raccontata, l'autore sarebbe riuscito, 
secondo il vostro desiderio, a impedire un assentimento storico, ma levando insieme al lettore il 
mezzo di prestarne uno qualunque. Effetto contrario anch'esso, quanto si possa dire all'intento 
dell'arte; poichè, qual cosa più contraria all'unità, all'omogeneità dell'assentimento, che la mancanza 
dell'assentimento?</p>
               <p>Ed è appunto per prevenire e l'inganno di cui ho parlato sopra, e questa esitazione; è per 
non fare al lettore una miserabile marachella, o per servire a un suo probabile desiderio, per non 
lasciar senza risposta una sua tacita interrogazione, che un autore può essere, in questo o in quel 
caso, tentato fortemente, e come trascinato a distinguere espressamente la realtà: è perchè sente 
quanto manchi alla cosa rappresentata, mancandole la manifestazione d'una qualità di questa sorte. 
Non dico che faccia bene; non nego che faccia una cosa direttamente, manifestamente contraria 
all'unità del componimento: dico che il lasciar lui di farla non servirebbe ad ottenere questa unità. 
Fa come il povero maestro Iacopo del Molière, che si presenta, ora con la giacchetta di cuoco, ora 
col camiciotto di cocchiere, perchè l'Avaro, suo padrone, vuol che faccia tutt'e due i mestieri, e lui 
ha accettata una tal condizione.</p>
               <p>Ricapitolando ora tutti questi pro e contro, ci pare di poter concludere che hanno ragione 
e gli uni nel volere che una realtà storica sia sempre rappresentata come tale, e gli altri nel volere 
che un racconto produca assentimenti omogenei; ma che hanno torto e gli uni e gli altri nel volere e 
questo e quell'effetto dal romanzo storico, mentre il primo è incompatibile con la sua forma, che è la 
narrativa; il secondo co' suoi materiali, che sono eterogenei. Chiedono cose giuste, cose 
indispensabili; ma le chiedono a chi non le può dare.</p>
               <p>Ma se fosse così, ci si dirà ora, sarebbe in ultimo il romanzo storico che avrebbe torto 
per ogni verso.</p>
               <p>Questa è appunto la nostra tesi. Volevamo dimostrare, e crediamo d'aver dimostrato, che 
è un componimento, nel quale riesce impossibile ciò che è necessario; nel quale non si possono 
conciliare due condizioni essenziali, e non si può nemmeno adempirne una, essendo inevitabile in 
esso e una confusione repugnante alla materia, e una distinzione repugnante alla forma; un 
componimento, nel quale deve entrare e la storia e la favola, senza che si possa nè stabilire, nè 
indicare in qual proporzione, in quali relazioni ci devano entrare; un componimento insomma, che 
non c'è il verso giusto di farlo, perchè il suo assunto è intrinsecamente contradittorio. Gli chiedon 
troppo; ma troppo in ragion di che? Della sua possibilità? Verissimo; ma ciò appunto dimostra il 
vizio radicale del suo assunto, perchè, in ragione delle cose, chiedere al vero di fatto, che sia 
riconoscibile, e chiedere a un racconto, che produca assentimenti omogenei, è chiedere quello che ci 
vuole per l'appunto. Sono due cose incompatibili; ma dove? Nel romanzo storico? Verissimo 
ancora; ma peggio per il romanzo storico; perchè, in sè, sono due cose fatte apposta per andare 
insieme. E se ci fosse bisogno d'addurre le prove d'una tal verità, le troveremmo subito in uno de' 
due generi di lavoro, che il romanzo storico contraffà e confonde, voglio dire la storia. Questa 
infatti si propone appunto di raccontare de' fatti reali, e di produrre per questo mezzo un 
assentimento omogeneo, quello che si dà al vero positivo.</p>
               <p>Ma, potrà qui forse opporre qualcheduno, s'ottiene egli codesto dalla storia? Produce 
essa una serie d'assentimenti risoluti e ragionevoli? O non lascia spesso ingannati quelli che sono 
facili a credere, e dubbiosi quelli che sono inclinati a riflettere? E indipendentemente dalla volontà 
d'ingannare, quali sono le storie composte da uomini, dove si possa esser certi di non trovare altro 
che la verità netta e distinta?</p>
               <p>Certo, risponderemo, non mancano nella storia fandonie, anzi bugie. Ma è colpa dello 
storico, e non condizione del componimento. Quando d'uno storico si dice che fa la frangia alle 
cose, che vi fa un pasticcio di fatti e d'invenzioni, che non si sa cosa credergli, s'intende fargli carico 
d'una cosa che aveva il mezzo di schivare. E infatti il mezzo c'era, sicuro quanto facile; giacchè, 
qual cosa più facile che l'astenersi dall'inventare? Vedete se vi pare che l'autore del romanzo storico 
possa far uso di questo mezzo, per schivar, quanto è in lui, d'ingannare il lettore.</p>
               <p>È certo ugualmente, che anche dallo storico più coscienzioso, più diligente, non s'avrà, a 
gran pezzo, tutta la verità che si può desiderare, nè così netta come si può desiderare. Ma anche qui 
non è colpa dell'arte: è difetto della materia. Perchè un'arte sia buona e ragionevole, non si richiede 
che sia propria ad ottenere interamente e perfettamente il suo fine: non ce ne sono di tali. Arte 
buona e ragionevole è quella che, proponendosi un fine sensato, adopra i mezzi più adattati a 
ottenerlo fin dove si può, i mezzi che sarebbero adattati a ottenerlo interamente, ne' limiti delle 
facoltà umane, quando ci fosse la materia corrispondente. De' fatti reali, dello stato dell'umanità in 
certi tempi, in certi luoghi, è possibile acquistare e trasmettere una cognizione, non perfetta, ma 
effettiva: ed è ciò che si propone la storia: intendo sempre la storia in buone mani. Non arriva fin 
dove vorrebbe; ma non ne sta volontariamente indietro un passo. Non supera a gran pezzo, tutte le 
difficoltà; ma si guarda bene di crearne veruna. Vi lascia anch'essa qualche volta nel dubbio; ma 
quando ci si. trova essa medesima. Anzi (perchè a chi è nella strada giusta, tutto viene a proposito), 
anche del dubbio la storia si serve. Non solo lo confessa apertamente, ma, all'occorrenza, lo 
promove, lo sostiene, cerca di sostituirlo a delle false persuasioni. Vi fa dubitare, perchè ha voluto 
che dubitaste; non come il romanzo storico, per avervi eccitato ad assentire, sottraendovi insieme 
ciò ch'era necessario a determinar l'assentimento. Nel dubbio provocato dalla storia, lo spirito 
riposa, non come al termine del suo desiderio, ma come al termine del suo desiderio, ma come al 
limite della sua possibilità: ci s'appaga, dirò così, come in un atto relativamente finale, nel solo atto 
bono che gli sia dato di fare. Nel dubbio eccitato dal romanzo storico, lo spirito in vece s'inquieta, 
perché nella materia che gli è presentata vede la possibilità d'un atto ulteriore, del quale gli è nello 
stesso tempo creato il desiderio, e trafugato il mezzo. Credo che non ci sarà alcun autore di romanzi 
storici, o anche d'un solo romanzo storico, a cui non sia capitato qualche volta di sentirsi domandare 
se il tal personaggio, il tal fatto, la tale circostanza fosse cosa vera, o di sua invenzione. E credo 
ugualmente, che avrà detto tra sè: Ah traditore! sotto la forma d'una domanda innocente, tu mi fai 
una critica velenosa: mi protesti in fondo, che il libro t'ha lasciato, anzi t'ha dato il bisogno di tirar 
l'autore per il mantello. So bene che è merito d'un libro di dar la volontà di sapere più di que110 che 
insegna; ma costì è un'altra faccenda. Le cose che tu desideri di sapere sono cose di cui t'ho parlato; 
mi chiedi, non d'aggiungere, ma di disfare.</p>
               <p>Non sarà fuor di proposito l'osservare che anche del verosimile la storia si può qualche 
volta servire, e senza inconveniente, perchè lo fa nella buona maniera, cioè esponendolo nella sua 
forma propria, e distinguendolo così dal reale. E lo può fare senza che ne sia offesa l'unità del 
racconto, per la ragione semplicissima che quel verosimile non entra a farne parte. È proposto, 
motivato, discusso, non raccontato al pari del positivo, e insieme col positivo, come nel romanzo 
storico. E non c'è nemmeno pericolo che ne rimanga offesa l'unità del componimento; poichè qual 
legame più naturale, qual più naturale continuità, per così dire, di quella che si trova tra la 
cognizione e l'induzione? Quando la mente riceve la notizia d'un positivo che ecciti vivamente la 
sua attenzione, ma una notizia tronca e mancante di parti o essenziali, o importanti, è inclinata 
naturalmente a rivolgersi a cose ideali che abbiano con quel positivo, e una relazione generale di 
compossibilità, e una relazione speciale o di causa, o d'effetto, o di mezzo, o di modo, o 
d'importante concomitanza, che ci hanno dovuta avere le cose reali di cui non è rimasta la traccia. È 
una parte della miseria dell'uomo il non poter conoscere se non qualcosa di ciò che è stato, anche 
nel suo piccolo mondo; ed è una parte della sua nobiltà e della sua forza il poter congetturare al di là 
di quello che può sapere. La storia, quando ricorre al verosimile, non fa altro che secondare o 
eccitare una tale tendenza. Smette allora, per un momento, di raccontare, perchè il racconto non è, 
in quel caso, l'istrumento bono, e adopra in vece quello dell'induzione: e in questa maniera, facendo 
ciò che è richiesto dalla diversa ragione delle cose, viene anche a fare ciò che conviene al suo novo 
intento. Infatti, per poter riconoscere quella relazione tra il positivo raccontato e il verosimile 
proposto, è appunto una condizione necessaria, che questi compariscano distinti. Fa, a un di presso, 
come chi, disegnando la pianta d'una città, ci aggiunge, in diverso colore, strade, piazze, edifizi 
progettati; e col presentar distinte dalle parti che sono, quelle che potrebbero essere, fa che si veda 
la ragione di pensarle riunite. La storia, dico, abbandona allora il racconto, ma per accostarsi, nella 
sola maniera possibile, a ciò che è lo scopo del racconto. Congetturando, come raccontando, mira 
sempre al reale: lì è la sua unità. Dove se ne va, o piuttosto, come si forma quella del romanzo 
storico, che erra tra due mire opposte?</p>
               <p>Ci si permetta di prevenir qui un'altra obiezione, ancor meno fondata, ma pure da 
temersi, perchè, in tutte le occasioni simili a questa, non manca mai. Si tratta del romanzo storico, ci 
si potrà dire, e voi lo paragonate alla storia, dimenticando che sono due specie di lavori, che hanno 
due intenti, in parte simili bensì, ma in parte affatto diversi.</p>
               <p>Ci vuol poco a vedere che una tale obiezione non si fonda che su una petizione di 
principio. Certo, se il romanzo storico avesse un suo intento, più o meno diverso da quello della 
storia, ma ugualmente logico, sarebbe una stravaganza l'opporgli l'intento e le leggi della storia. Ma 
la questione è appunto se il romanzo storico abbia un suo intento logico, e quindi ottenibile; e se 
possa, per conseguenza, avere delle sue leggi particolari, ordinate a quell'intento. L'intento d'un'arte 
è condizionato alla materia, o a ciascheduna delle materie che adopera; e aver veduto quali siano le 
condizioni ingenite e necessarie d'una materia, in un'arte qualunque, è averlo veduto per tutte l'arti 
esistenti o possibili, che vogliano servirsi della materia medesima. Poichè il romanzo storico prende 
come parte della sua materia quella che è la propria e natural materia della storia, bisogna bene che, 
per questa parte, sia messo a paragone con essa. Non è per cagione del titolo, nè della forma, nè 
dell'assunto dell'opera, che della verità storica non si può far altro di bono, se non rappresentarla più 
distintamente che si può; è per la natura della verità storica. Anche l'alchimia aveva un suo intento, 
diverso in parte da quello della chimica: non le mancava altro, che d'ottenerlo; anch'essa supponeva 
che ci dovessero essere i mezzi adattati a quell'intento: non le mancava altro, che di trovarli. E nulla 
è stato più a proposito che l'opporle gli esperimenti e i raziocini della chimica, in quanto lavoravano 
tutt'e due sui metalli. E si veda come sarebbe parso strano se quella avesse risposto: Codesto anderà 
bene per la chimica; ma io mi chiamo l'alchimia.</p>
               <p>Non ha il romanzo storico un intento suo proprio. e insieme logico: ne contraffà due, 
come ho accennato. Certo, in questa proposizione – rappresentare, per mezzo d'un'azione 
inventata, lo stato dell'umanità, in un'epoca passata e storica, – c'è un'unità verbale e 
apparente. Ma la cosa che sarebbe necessaria per costituirne l'unità razionale, voglio dire la 
corrispondenza d'un tal mezzo con un tal fine, c'è gratuitamente e falsamente supposta. Il mezzo, e 
l'unico mezzo che uno abbia di rappresentare uno stato dell'umanità, come tutto ciò che ci può 
essere di rappresentabile con la parola, è di trasmetterne il concetto quale è arrivato a formarselo, 
coi diversi gradi o di certezza o di probabilità che ha potuto scoprire nelle diverse cose, con le 
limitazioni, con le deficienze che ha trovato in esse, o piuttosto nella attualmente possibile 
cognizione di esse; è in somma, di ripetere agli altri l'ultime e vittoriose parole che, nel momento 
più felice dell'osservazione, s'è trovato contento di poter dire a sè medesimo. Ed è il mezzo di cui si 
serve la storia: chè, per storia, intendo qui; non la sola narrazione cronologica d'alcune specie di 
fatti umani, ma qualsisia esposizione ordinata e sistematica di fatti umani. A questa, dico, la storia 
che intendo d'opporre al romanzo storico; e che s'avrebbe ragione d'opporgli, quand'anche essa non 
fosse altro che possibile. Ma, del resto, chi non sa che ci sono molti lavori di questo genere, e alcuni 
lodati con gran ragione? lavori, lo scopo de' quali è appunto di far conoscere, non tanto il corso 
politico d'una parte dell'umanità, in un dato tempo, quanto il suo modo d'essere, sotto aspetti diversi 
e, più o meno, moltiplici. Trovate forse, che, in questo ramo principalmente, la storia sia rimasta 
indietro da ciò che un tale intento poteva richiedere, da ciò che i materiali, cercati e osservati con un 
proposito più vasto e più filosofico potessero dare? che abbia trascurato d'occuparsi di certi fatti, e 
d'ordini interi di fatti, de' quali non sentiva l'importanza? che non abbia voluto osservare certe 
relazioni, certe dipendenze reciproche di certi fatti, che pure aveva raccolti, e che ha riferiti, ma 
come estranei gli uni agli altri, perchè a prima vista, possono parer tali? Gridatela; ma 
raccomandatevi a lei, perchè è la sola che possa riparare le sue omissioni. E c'è qualcheduno che, 
vedendo in particolare questa possibilità di far meglio, intorno a uno o a un altro momento del 
passato storico, si metta a una nova ricerca? Bravo! <foreign lang="lat">macte animo</foreign>! 
frughi ne' documenti di qualunque genere, che ne rimangono, e che possa trovare; faccia, voglio 
dire, diventar documenti anche certi scritti, gli autori de' quali erano lontani le mille miglia 
dall'immaginarsi che mettevano in carta de' documenti per i posteri; scelga, scarti, accozzi, 
confronti, deduca e induca; e gli si può star mallevadore, che arriverà a formarsi, di quel momento 
storico, concetti molto più speciali, più decisi, più interi, più sinceri di quelli che se ne avesse fino 
allora. Ma che altro vuol dir tutto questo, se non concetti più obbligati?</p>
               <p>Che se, in vece di trattar col lettore come tratta con sé, di presentare agli altri intelletti, 
intatta e schietta, l'immagine che, in ricompensa delle sue ricerche e delle sue meditazioni, è 
apparsa al suo; la ripone, per spezzarla di nascosto, e fare, co' rottami di essa e con una materia di 
tutt'altra natura, qualcosa di più e di meglio; se, per renderla più animata, vuol farla vivere di due 
vite diverse; se prende per mezzo ciò che era il fine; allora la ragione delle cose, la quale non sa 
nulla di questi progetti, ed è avvezza bensì a mantenere, e con gran puntualità, i suoi impegni, ma 
non quelli degli altri, non solo non permette che da un tale impasto resulti una rappresentazione più 
compita d'uno stato reale dell'umanità, ma nemmeno quella meno particolarizzata, che poteva 
resultare dal ritratto sincero delle cose reali. Chè il positivo non è riguardo alla mente, se non in 
quanto è conosciuto; e non si conosce, se non in quanto si può distinguerlo da ciò che non è lui; e 
quindi l'ingrandirlo con del verosimile, non è altro, in quanto all'effetto di rappresentarlo, che un 
ridurlo a meno, facendolo in parte sparire. Ho sentito parlare (cosa vecchia e vera anche questa) 
d'un uomo più economo che acuto, il quale s'era immaginato di poter raddoppiar l'olio da bruciare, 
aggiungendoci altrettanta acqua. Sapeva bene che, a versarcela semplicemente sopra, l'andava a 
fondo, e l'olio tornava a galla; ma pensò che, se potesse immedesimarli mescolandoli e dibattendoli 
bene, ne resulterebbe un liquido solo, e si sarebbe ottenuto l'intento. Dibatti, dibatti, riuscì a farne 
un non so che di brizzolato, di picchiettato, che scorreva insieme, e empiva la lucerna. Ma era più 
roba, non era olio di più; anzi, riguardo all'effetto di far lume, era molto meno. E l'amico se 
n'avvide, quando volle accendere lo stoppino.</p>
               <p>Ho serbata per l'ultima l'obiezione più tremenda e inevitabile: il fatto. Tutte codeste, mi 
sento dire, saranno belle teorie; ma il fatto le manda a monte. Mi sapreste indicare, tra l'opere 
moderne e antiche, molte opere più lette, e con più piacere e ammirazione, de' romanzi storici d'un 
certo Walter Scott? Voi volete dimostrare, con questo e con quell'argomento, che non devano poter 
produrre un tal effetto. Ma se lo producono.</p>
               <p>Obiezione, però, tremenda solamente in apparenza; giacchè tutta la sua forza è riposta in 
un equivoco, cioè nel chiamar fatto una cosa che si sta facendo. Che quei romanzi siano piaciuti, e 
non senza di gran perchè, è un fatto innegabile, ma è un fatto di que' romanzi, non il fatto del 
romanzo storico: che poi questa specie di componimento continui a piacere, quindi a esser coltivata, 
è la questione, e non il fatto. In questa, come in tante altre cose, il fatto d'un tempo non è certamente 
una malleveria del fatto avvenire; e gli esempi di giudizi d'un'età cassati da un'altra sono troppi e 
troppo spesso rammentati perchè ci sia bisogno d'allegarne. Che se, rammentandoli così spesso, e 
con tanto compatimento, non badiamo poi abbastanza al pericolo di darne de' novi, è perchè, ne' 
giudizi attuali, ci par di vedere qualcosa di più maturo, di più autorevole, di definitivo. E non c'è da 
maravigliarsene: sono i nostri. Per compatire quelli del tempo passato, siamo la posterità, che non è 
poco; per fidarci de' nostri, siamo il secolo, che non è meno.</p>
               <p>Tra quegli esempi notissimi, ci si permetta però di citarne uno che ha un'analogia 
importante col nostro argomento. Qual voga maggiore di quella ch'ebbero i romanzi 
storico–eroico–erotici (non saprei come chiamarli con un nome solo) di M.<hi rend="apice">elle</hi> Scudéri, e d'alcuni suoi antecessori e successori meno famosi? e non già in 
un paese o in un secolo rozzo, poichè era la Francia del tempo di Luigi XIV. Basti la testimonianza 
di Boileau, il quale, nel discorso premesso al dialogo dove canzona que' romanzi, confessa che, 
<quote>
                     <p>«essendo giovine quando facevano più furore, gli aveva letti con 
grand'ammirazione, come li leggeva ognuno, e gli aveva riguardati come capolavori della lingua 
francese.»

<note place="foot">
                           <p>
                              <bibl>
                                 <title>
                                    <foreign lang="fra">Les héros des roman, Dialogue</foreign>
                                 </title>
                              </bibl>. Il 
discorso fu scritto molt'anni dopo, e per una nova edizione.</p>
                        </note>
                     </p>
                  </quote>.</p>
               <p>Sarebbe certamente una stravaganza, ancora più che un'ingiustizia, il mettere que' lavori 
del pari co' lavori di Walter Scott. Ma, con tutta la distanza che passa, non solo tra questo e quegli 
autori, ma anche tra le due specie di componimenti, c'è tra queste, come ho accennato, un'analogia, 
anzi . un'identità importante: l'essere ugualmente romanzi ne' quali ha parte la storia. E non si dica 
che, in que' primi, la storia non c'era messa che per pretesto, e quasi per burla; che nessuno badava 
alla storia nel leggere quelle strane vicende d'amori furibondi e platonici, e quelle dissertazioni e 
dispute sull'amore, più strane ancora delle vicende. Si supponga un poco, che M.<hi rend="apice">elle</hi> Scudéri, in quella sua Clelia già tanto letta e ancora rammentata ogni tanto, 
avesse dato il nome di Virginia alla donna oltraggiata da Sesto Tarquinio; avesse fatto di Porsena un 
re della Macedonia, o anche della Gallia Cisalpina; avesse fatto che, per fuggire dal campo nemico, 
l'eroina del titolo si buttasse a noto nell'Eufrate, o anche nel Po; e si pensi come sarebbe parso 
strano a que' lettori medesimi, per altro così tolleranti. Non era in essi un'intera e assoluta 
indifferenza per la veracità della storia ficcata in que' componimenti: era bensì, e solamente, una 
tolleranza molto maggiore di quella che ora è possibile. Badavano anche loro alla storia, leggendoli: 
e come no, poichè ce la volevano? Poichè, dico, s'accettavano dal pubblico, e con tanto gradimento, 
de' componimenti ne' quali la storia entrava come una parte essenziale, ai quali la storia 
somministrava delle condizioni fondamentali, non solo di luogo e di tempo, ma di fatti e di persone; 
bisogna dire che in que' componimenti si voleva la storia. E non si poteva volerla senza badarci. 
Solo ci si badava meno di quello che ci si badi al presente.</p>
               <p>Ora, come è nata una tale differenza? Di punto in bianco, e da un momento all'altro? 
Non fu così, nè poteva essere. Quella tolleranza andò gradatamente scemando: si volle sempre più 
storia, e in quel dipiù, una maggior quantità di circostanze storiche. E intendo qui parlare, non solo 
relativamente a quell'effimera e capricciosissima specie di componimenti, ma a qualunque specie di 
componimenti misti di storia e d'invenzione; come intendo parlare, non d'un progresso regolarmente 
continuo, d'una tendenza unanime, ma d'un progresso effettivo nell'insieme, d'una tendenza 
prevalente, facendo astrazione da quelle fermate temporanee, e da quegli accidentali passi indietro, 
che hanno luogo in qualunque corso d'idee e di fatti. La tolleranza, dico, andò scemando nel 
pubblico, e, parte in conseguenza di ciò, parte senza di ciò, ma sempre per la medesima cagione, 
andò scemando l'audacia negli scrittori. Fu qualche volta il pubblico (e in questo comprendo 
naturalmente, e come parte importante, i critici di professione), fu qualche volta il pubblico, che, 
mostrando o col biasimo o col disprezzo, di non poter più soffrire un tal grado, un tal modo 
d'alterazione della storia, obbligò gli scrittori a metterne di più e con un maggior corredo di 
circostanze reali; furono qualche volta gli scrittori, che, o meditando in astratto sull'arte loro, o 
sentendo, nell'atto pratico della composizione, più vivamente de' loro antecessori o anche de' loro 
contemporanei, l'importanza e la connessione del vero storico, trovarono qualche nova maniera di 
dargli un po' più di posto ne' loro componimenti. E ognuno di questi progressi speciali, sia nella 
teoria, sia nella pratica, potè (come accade d'ogni ripiego a un inconveniente che, in quel momento, 
dia più nell'occhio) esser trovato bastante. Ma dopo qualche tempo, il desiderio della verità storica, 
desiderio sempre crescente, per ragioni indipendenti dall'arte, e accresciuto, relativamente all'arte, 
da quelle modificazioni medesime, fece sentire novi inconvenienti, e cercar novi ripieghi. Ognuna 
di quelle successive contentature fu un fatto: nessuna, il fatto: ognuna di quelle modificazioni fu un 
passo; nessuna fu, nè poteva esser l'arrivo. Poichè (siamo sempre lì) quale può essere il punto 
d'arrivo nella strada della verità storica, se non l'intera (relativamente, s'intende) e pura verità 
storica? Nelle cose formate di parti consentanee, ogni miglioramento d'una parte qualunque serve a 
render più solido il tutto; in quelle composte d'elementi contrari e incompatibili, il miglioramento 
conduce alla distruzione.</p>
               <p>E con questo siamo venuti a dichiarare espressamente (cosa, del resto, implicita in tutto il detto 
fin qui) che, opponendo al romanzo storico la contradizione innata del suo assunto, e per 
conseguenza, la sua incapacità di ricevere una forma appagante e stabile, non abbiamo punto inteso 
d'opporgli un vizio suo particolare, e d'andar dietro a quelli che l'hanno chiamato e lo chiamano un 
genere falso, un genere spurio. Questa sentenza inchiude una supposizione, al parer nostro, affatto 
erronea, cioè che la maniera di congegnar bene insieme la storia e l'invenzione, fosse trovata e 
praticata, e che il romanzo storico sia venuto a guastare. Non è un genere falso, ma bensì una specie 
d'un genere falso, quale è quello che comprende tutti i componimenti misti di storia e d'invenzione, 
qualunque sia la loro forma. E aggiungiamo che, come è la più recente di queste specie, così ci pare 
la più raffinata, il ritrovato più ingegnoso per vincere la difficoltà, se fosse vincibile.</p>
               <p>Ognuno riconoscerà senza dubbio che, per poter portare un giudizio compito sul 
romanzo storico, era necessario d'entrare in una tale questione. Ma siamo, certo, ben lontani 
dall'immaginarci che l'opinione da noi espressa su questo punto ci si passi così facilmente. 
Cercheremo dunque di giustificarla, paragonando l'assunto del romanzo storico con quello 
dell'epopea e della tragedia, e accennando le variazioni avvenute nella teoria e nella pratica di 
queste due principali e più illustri forme del genere, per ciò che riguarda la loro relazione con la 
storia. Variazioni che poterono bensì esser segnate (chi non lo sa? o chi potrebbe dimenticarsene?) 
da splendidi e perenni monumenti d'ingegno, perchè l'ingegno imprime una forma durevole anche 
alle cose che non avrebbero per sé la ragion di durare; ma variazioni mosse da una cagione ben 
potente, poichè la bellezza sempre sentita, e l'autorità sempre viva di que' monumenti non 
bastarono, in nessun tempo, a troncarne il corso. Fabbricati, non solo da mani maestre, ma in parte 
con istrumenti che hanno persa la loro attitudine, par che dicano a chi più e meglio li guarda: 
ammirami, e fa altrimenti.</p>
            </div2>
            <div2 n="Parte seconda">
               <head>PARTE SECONDA</head>
               <p>L'assunto dell'epopea, secondo il concetto generalmente ricevuto d'un tal 
componimento, è di rappresentare un grande e illustre avvenimento, inventandone in gran parte le 
cagioni, i mezzi, gli ostacoli, i modi, le circostanze; per produrre così un diletto d'una specie più 
viva, e un'ammirazione d'un grado più elevato di quello che possa mai fare la semplice e sincera 
narrazione storica dell'avvenimento medesimo.</p>
               <p>Non esito a dire, che, se una cosa simile venisse proposta ora com'ora, per la prima 
volta, e <emph>a priori</emph>, senza che ce ne fosse alcun esempio di fatto, e solamente come 
una cosa da potersi fare, la proposta parrebbe strana ai dotti e agl'indotti ugualmente. Chi non 
avesse, d'un grande e illustre avvenimento qualunque, una notizia circostanziata, e lo conoscesse 
solamente per quella formola, più o meno astratta, che è, per dir così, il nome proprio degli 
avvenimenti, non saprebbe intendere come uno potesse invitarlo a occuparsi di quell'avvenimento, 
se non appunto per fargliene conoscere le cagioni, i mezzi, gli ostacoli, i modi, le circostanze; e per 
dar così a quella poverissima e capacissima formola ciò che le manca nella sua mente. Chi poi 
n'avesse una cognizione più estesa, più circostanziata, troverebbe forse ancora più singolare, per dir 
poco, il disegno di rappresentarglielo separato da una parte qualunque, non che da una gran parte di 
quelle condizioni così naturalmente legate, compenetrate con esso, e unito in vece con delle 
condizioni immaginarie. Disposto a ricevere tutto ciò che potesse o estendere di più, o rettificare il 
suo concetto, sarebbe ugualmente pronto a opporre a ogni cosa che venisse per alterarlo, 
quell'<quote>
                     <p>
                        <foreign lang="lat">incredulus odi</foreign>
                     </p>
                  </quote>, con cui la mente 
ributta, non solo la specie particolare di falso a cui applicò Orazio tali parole

<note place="foot">
                     <p>
                        <quote rend="block">
                           <lg>
                              <l>
                                 <foreign lang="lat">Nec pueros coram populo Medea trucidet,</foreign>
                              </l>
                              <l>
                                 <foreign lang="lat">Aut humana palam coquat exta nefarius Atreus,</foreign>
                              </l>
                              <l>
                                 <foreign lang="lat">Aut in avem Progne vertatur, Cadmus in anguem.</foreign>
                              </l>
                              <l>
                                 <foreign lang="lat">Quodcumque ostendis mihi sic, incredulus odi</foreign>
                              </l>
                           </lg>
                           <bibl>
                              <foreign lang="lat">Horat., <title>De arte poet.</title>, v. 185, et seq.</foreign>
                           </bibl>
                        </quote>.</p>
                  </note>, ma il falso di ogni genere e d'ogni grado, che si presenti a richiedere un posto già occupato 
da un vero.</p>
               <p>Si veda infatti come gli scrittori di storia, gente che conosce i suoi interessi, e che, al 
pari di qualunque poeta epico, desidera di produrre e diletto e ammirazione, cerchino, e i moderni 
particolarmente, di secondare questa disposizione de' lettori. Si veda come si diano premura 
d'avvertirli che le condizioni reali dell'avvenimento, grande o piccolo (e tanto più, se grande), o 
della serie d'avvenimenti che sono per descrivere, erano o poco o male conosciute; che la c'è voluta 
tutta a nettare quella materia da ciò che ci aveva appiccicato la mala fede degli uni, e 
l'immaginazione degli altri; che, sulle cagioni e principali e secondarie, sui modi, sulle circostanze, 
si troveranno ne' loro lavori delle notizie tanto nove e inaspettate, quanto genuine; che in somma le 
loro ricerche e le loro osservazioni gli hanno messi in caso di sostituire un concetto più ordinato, più 
intero, più sincero di quello che se ne poteva aver .prima. E a lettori e scrittori che hanno tra di loro 
un'intesa di questa sorte, e prodotta da tali motivi, si verrebbe a proporre l'alterazione de' concetti 
de' grandi avvenimenti, come scopo e soggetto d'una nova specie di lavori! Proposta che, a 
svolgerla appena appena, verrebbe a dire, a un di presso, così:</p>
               <p>Tra gli avvenimenti passati di cui rimane la memoria, ce ne sono alcuni che si chiamano 
grandi e riguardo alle cagioni e riguardo agli effetti; cioè, da una parte, per un concorso 
straordinario di voleri e d'azioni umane, che cooperarono, anche col loro contrasto, a farli riuscire 
quali li conosciamo; dall'altra per una straordinaria mutazione che ne seguì nello stato d'una o di più 
società. Ognuno di questi avvenimenti ebbe, oltre le sue cagioni principali, una quantità di cagioni 
secondarie, e anche nate ne' diversi momenti del suo progresso; ognuno ebbe i suoi ostacoli e i suoi 
aiuti, i suoi ritardi e le sue spinte, i suoi accidenti e i suoi modi speciali e, per dir così, individuali. 
E, certo, fa un'opera sensata e utile lo storico, a raccoglier tutte quelle notizie, a depurarle, a serbare 
a ciascheduna cosa, e a ciaschedun uomo il suo proprio modo, il suo proprio grado d'efficienza sul 
tutto, a studiare e a mantenere l'ordine reale de' fatti, dimanierachè il lettore, ammirando la 
grandezza e la novità del resultato, lo trovi insieme naturalissimo, anzi relativamente necessario. Ma 
c'è qualcos'altro da fare, e in un certo senso, qualcosa di meglio: rappresentare quegli avvenimenti 
quali avrebbero dovuto essere, per riuscir più dilettevoli e più maravigliosi. E questa, o poeta, è la 
tua parte. A te dunque a fare una nova scelta tra le parti dell'avvenimento, lasciando fuori quelle che 
non servono al tuo intento speciale e più elevato, e trasformando come ti torna meglio quelle che ti 
torna meglio di conservare; a te a trovare delle difficoltà che, secondo te, avrebbero dovuto ritardare 
o sviare il corso dell'avvenimento, e naturalmente a trovare anche gli sforzi coi quali si sarebbero 
dovute superare; a te a immaginare accidenti, disegni, passioni e, per far più presto, uomini che 
avrebbero dovuto averci una parte più o meno importante; a te a disegnar la strada che le cose 
avrebbero dovuta prendere per arrivare dove sono arrivate.</p>
               <p>Ho detto che, se un progetto di questa sorte venisse in questi tempi proposto <emph>a 
priori</emph>, parrebbe strano: non temerei di dir troppo aggiungendo che non verrebbe neppure in 
mente a nessuno.</p>
               <p>Anzi, se vogliamo guardare un po' più in là, o piuttosto rammentarci di cose note, si 
troverà che ciò non accadde in nessun tempo. L'epopea letteraria (della quale l'epopea storica non fu 
nemmeno la prima forma) non venne al mondo, per dir così, a caso pensato; non fu la realizzazione 
d'un concetto astratto e anteriore; fu l'imitazione d'un fatto molto, ma molto, diverso. L'epopea 
primitiva e, dirò così, spontanea non fu altro che storia: dico storia nell'opinione degli uomini ai 
quali era raccontata o cantata; che è ciò che importa e che basta alla questione presente. Di quella 
allora creduta storia rimasero due monumenti perpetuamente singolari, l'<title>Iliade</title> e 
l'<title>Odissea</title>. E quando non poterono più essere accettati per vera e genuina storia; ma 
nello stesso tempo, riuscivano sommamente dilettevoli, per altre ragioni; e potevano quindi esser 
considerati anche da un lato puramente estetico; nacque facilmente il pensiero di comporne altri 
sulla stessa idea, e (perchè anche l'imitazione non va per salti) sopra soggetti presi ugualmente dalle 
tradizioni dell'età favolose. E 'questa fu la prima forma dell'epopea letteraria; la quale differiva dalla 
prima in quanto al non avere nè l'effetto, nè l'intento d'ottener fede alle cose raccontate; e ne serbava 
però quella condizione importante del raccontar cose, alle quali non c'erano cose positive e 
verificabili da opporre. Non era più la storia, ma non c'era una storia, con la quale avesse a litigare. 
Il verosimile, cessando di parer vero, poteva manifestare e esercitar liberamente la sua propria e 
magnifica virtù, poichè non veniva a incontrarsi in un medesimo campo col vero, il quale, o volere 
o non volere, ha anch'esso una sua ragione e una sua virtù propria e che opera indipendentemente da 
ogni convenzione in contrario. Di questa forma c'è rimasto il monumento, senza dubbio il più 
splendido, l'<title>Eneide</title>.</p>
               <p>Che poi i poemi omerici fossero da principio accettati come storia, s'argomenterebbe 
abbastanza, quando non ce ne fossero altri indizi, dal sapere che allora non ce n'era altra, e dal 
riflettere che i popoli non stanno senza storia. De' fatti umani, e principalissimamente di quelli de' 
loro antenati, vogliono essi conoscere il vero, e ne vogliono conoscer molto, ben lontani 
dall'immaginarsi che, in una tal maniera, si possa cavare un piacere d'altro genere dalla 
contemplazione del mero verosimile. Quindi quell'ingrossarsi, e quel trasformarsi delle tradizioni, 
alle quali l'invenzione sostituiva di mano in mano, e con la bona misura, i particolari che non 
potevano più esser somministrati dalle rimembranze: invenzione, facile, spontanea e, in parte, direi 
quasi involontaria ne' suoi autori, e che, certo, non era presentata a delle menti desiderose di 
trovarla in fallo. Del rimanente, che tale fosse e l'autorità e l'origine di que' poemi, nessuno ne 
dubita, e non è certamente d'uomini tra i meno osservatori o tra i meno eruditi quella congettura, 
che siano, non già lavori d'un uomo solo, messi, per dir così, in brani da quelli che li cantavano, più 
o meno fedelmente, al popolo, e rimessi poi insieme; ma una raccolta, una cucitura del lavoro 
successivo di molti, intorno ai medesimi temi; e che il loro vero autore sia stato l'<quote>
                     <p>
                        <hi rend="italic">Omero sperduto dentro la folla de' greci popoli</hi>
                     </p>
                  </quote>, come dice il Vico

<note place="foot">
                     <p>
                        <bibl>
                           <title>Scienza nuova</title>, libro III: Discoverta del vero Omero</bibl>.</p>
                  </note>, con quella sua originalità, non di rado ancor più dotta che ardita. A ogni modo, quelle 
storie parlavano alla credulità, non al bon gusto, che non era ancora nato. E si pensi un poco come 
sarebbero stati accolti i rapsodi se avessero detto, e potuto dire: bona gente, i fatti che siamo per 
cantarvi, avremmo potuto raccontarveli, per quello che se ne sa, come sono avvenuti; ma per 
divertirvi meglio, crediamo bene di presentarveli in una forma diversa, arbitraria, levando e 
aggiungendo, secondo l'arte.</p>
               <p>Un esempio più specificato di questo amore rigoroso della verità in gente ascoltatrice 
avidissima di favole, si può vedere ne' romanzi del medio evo, cantati anch'essi da quella specie di 
novi rapsodi, chiamati trovatori, giullari, menestrelli: romanzi da' quali provenne la nova epopea, 
che ne prese il nome di romanzesca. Ecco a questo proposito alcune parole dell'erudito La Curne 
S.<hi rend="apice">te</hi> Palaye:</p>
               <p>
                  <quote>
                     <p>«Pare che da principio la storia sola fosse l'oggetto di que' poemi, se così si 
possono chiamare de' racconti composti in metro e in rima, per aiuto della memoria...</p>
                     <p>È certo che le cronache di san Dionigi erano in gran credito ne' secoli XIII e XIV, e che 
gli storici non trovavano un mezzo migliore per acquistar fede presso i lettori, che di farsi belli 
dell'autorità di quelle

<note place="foot">
                           <p>
                              <bibl>
                                 <title>
                                    <foreign lang="fra">Mémoires de l'Acadèmie des Inscriptions et 
Belles–Lettres</foreign>
                                 </title>, vol. 15, pag. 580</bibl>.</p>
                        </note>.»</p>
                  </quote>.</p>
               <p>Tra i passi di que' poeti storici, allegati dal dotto accademico, ne citerò uno d'un Filippo 
Mouskes, che scriveva nel principio del secolo XIII. Costui, dopo essersi accusato di non aver altre 
volte usata la dovuta cautela nella scelta de' suoi autori, aggiunge:

<quote rend="block">
                     <lg>
                        <l>
                           <foreign lang="fra">... Quant un me conseilla</foreign>
                        </l>
                        <l>
                           <foreign lang="fra">Que trop obscurement savoie</foreign>
                        </l>
                        <l>
                           <foreign lang="fra">Les faiz que je ramentevoie,</foreign>
                        </l>
                        <l>
                           <foreign lang="fra">Et que s'a Saint Denis allasse,</foreign>
                        </l>
                        <l>
                           <foreign lang="fra">Le voir</foreign> (il vero) <foreign lang="fra">des Gestes y 
trouvasse,</foreign>
                        </l>
                        <l>
                           <foreign lang="fra">Non pas menconges ne frivoles;</foreign>
                        </l>
                        <l>
                           <foreign lang="fra">Bientost après cestes paroles</foreign>
                        </l>
                        <l>
                           <foreign lang="fra">M'en vins là, et tarit esploitai,</foreign>
                        </l>
                        <l>
                           <foreign lang="fra">Que veu ce que je convoitai,</foreign>
                        </l>
                        <l>
                           <foreign lang="fra">Lors alai faus apercevant</foreign>
                        </l>
                        <l>
                           <foreign lang="fra">Quanque j'avoie fait devant;</foreign>
                        </l>
                        <l>
                           <foreign lang="fra">Si l'ardit</foreign> (bruciai) <foreign lang="fra">c'on ni deust 
croire,</foreign>
                        </l>
                        <l>
                           <foreign lang="fra">Et me pris à la vraie histoire,</foreign>
                        </l>
                        <l>
                           <foreign lang="fra">Jouste la quele je mesis</foreign> (messi in carta?)</l>
                     </lg>
                  </quote>
               </p>
               <p>E cosa trovavano poi in quelle famose cronache, dato che andassero davvero a 
consultarle? Trovavano:</p>
               <p>
                  <quote>
                     <p>«<foreign lang="fra">Come cils Kalles</foreign> (Carmolagno) 
<foreign lang="fra">la conquist toute</foreign> (la Spagna) <foreign lang="fra">entièrement en 
son tens, et la fist obair à ses commandemens</foreign>;</p>
                     <p>
                        <foreign lang="fra">Come Fernagus un Jaianz du lignage Goulie estoit venu à la cité de 
Nadres des contrées de Surie: si l'avoit envoié l'amiraus de Babilone contre Kallemaine pour 
deffendre la terre d'Espaigne;</foreign>
                     </p>
                     <p>
                        <foreign lang="fra">Comment</foreign> (e questo era uno de' fatti più ricantati) 
<foreign lang="fra">Rollans occist le Roi Marsile, et puis comment il fendit le perron</foreign> (il 
masso), <foreign lang="fra">quant il cuida despiecer s'espée; et puis comment il sonna derechief 
l'olifant</foreign> (il corno) <foreign lang="fra">que Kalles oï de VIII miles loing</foreign>
                        <note place="foot">
                           <p>
                              <bibl>
                                 <foreign lang="fra">
                                    <title>Croniques de S. Denis; . Gestes le grant roy Kallemaine. 
Recueil des historiens des Gaules et de la France</title>; tom. V</foreign>
                              </bibl>.</p>
                        </note>»</p>
                  </quote>.</p>
               <p>All'osservazione del dotto La Curne, non sarà superfluo l'aggiungerne una simile, ma 
fondata sopra ricerche molto più vaste, dell'illustre e pianto mio amico Fauriel.</p>
               <p>
                  <quote>
                     <p>«Ogni autore d'un romanzo epico del ciclo carlovingico, non 
tralascia mai di darsi per uno storico davvero. Principia sempre col protestare che non dirà cosa che 
non sia certa e autentica; cita sempre mallevadori, autorità, alle quali rimette coloro di cui ambisce 
il suffragio. Queste autorità sono ordinariamente certe cronache preziose, conservate nel tale o nel 
tal altro monastero, delle quali ha avuto la fortuna di potersi servire col mezzo di qualche dotto 
monaco...</p>
                     <p>I termini con cui qualificano le loro novelle sono anch'essi suggeriti da quella 
pretensione d'averle cavate da documenti venerabili. Le chiamano <foreign lang="fra">chansons de 
vieille histoire, de haute histoire, de bonne geste, de grande baronie</foreign>; e non è per vantar sè 
stessi, che usano simili espressioni: la vanità letteraria non ha in loro forza veruna in paragone del 
desiderio d'esser creduti, di passare per semplici traduttori, per semplici ripetitori di leggende o di 
storie consacrate

<note place="foot">
                           <p>
                              <bibl>
                                 <foreign lang="fra">
                                    <title>Histoire de la poésie provençale</title>, chap. XXV, vol. 
2, pag. 281, 282</foreign>
                              </bibl>.</p>
                        </note>.»</p>
                  </quote>.</p>
               <p>Quelle proteste equivalgono all'invocazione omerica della dea figlia della memoria; e 
fanno vedere come, anche in un tempo di storia scritta, fosse il desiderio di credere, quello che 
attirava ai racconti epici la parte più indotta della popolazione, cioè la parte che somigliava di più 
alla popolazione intera de' tempi d'Omero, o degli Omeri, che si voglia dire.</p>
               <p>Ma per continuare questi brevi cenni sull'antichità classica (giacchè, per fortuna, 
l'argomento non c'impone di parlare de' fatti analoghi di altre antichità: fatti notabilissimi, ma che 
non ebbero parte nella genesi dell'epopea di cui trattiamo) è certo che anche in Roma l'epopea 
comparve in apparenza e con autorità di storia. Che il racconto della fondazione di Roma fosse in 
gran parte una fattura poetica, era cosa già riconosciuta al tempo di T. Livio

<note place="foot">
                     <p>
                        <quote>
                           <p>
                              <foreign lang="lat">Quæ ante conditam, condendamve urbem, poeticis magis 
fabulis, quam incorruptis rerum monumentis traduntur, ea nec affirmare, nec refellere in animo 
est</foreign>. <bibl>Tit. Liv., <title>
                                    <foreign lang="lat">Histor. 
Præf.</foreign>
                                 </title>
                              </bibl>
                           </p>
                        </quote>
                     </p>
                  </note>: l'osservazione de' moderni estese questo giudizio, dove con argomenti molto forti, dove 
con più o meno probabili, ad epoche più avanzate. Ma la più antica forma della quale que' racconti 
siano pervenuti fino a noi, è la forma propria della storia; e pare verosimile che abbiano cessato 
presto d'essere in arbitrio di poeti ciclici, se ci furono mai. Era quello un 
<quote>
                     <p>
                        <emph>serioso poema</emph>
                     </p>
                  </quote>, come dice il Vico del Diritto romano 
antico

<note place="foot">
                     <p>
                        <bibl>
                           <title>Scienza Nuova</title>, libro IV; Corollario</bibl>.</p>
                  </note>; e non pare che il patriziato romano, custode, conservatore e consacratore d'ogni cosa, 
avrebbe lasciata in balia de' divertitori e maestri della plebe una storia nella quale erano piantati i 
fondamenti d'istituzioni fatte per mantenere il suo dominio sulla plebe. Il soggetto di quell'epopea 
non era un'accidentale e temporaria federazione di principi, per la distruzione d'una città, e per 
ritornar vincitori ne' loro rispettivi stati (poveri stati!) a far baruffe tra di loro, dopo averne fatte di 
strane, anche nel tempo e nel forte dell'impresa. Era la fondazione e il progresso della città (e che 
città!) di que' patrizi medesimi. Importava poco, anche ai Greci, che Minerva avesse detta una cosa 
più che un'altra a Pandaro, per indurlo a ferir Menelao

<note place="foot">
                     <p>
                        <bibl>
                           <title>Iliad.</title>, IV</bibl>.</p>
                  </note>, o Iride ad Achille, per mandarlo a salvar da' Troiani il corpo di Patroclo

<note place="foot">
                     <p>
                        <bibl>
                           <title>Ibid.</title>, XVIII</bibl>.</p>
                  </note>; ma non sarebbe stata una cosa indifferente che la fantasia di poeti popolari avesse potuto 
sbizzarrire sulle conferenze di Numa con Egeria; dalle quali era uscita l'istituzione de' sacerdozi e la 
norma de' riti, e, non che altro, la scienza, rimasta poi arcana per tanto tempo, de' giorni fasti e 
nefasti

<note place="foot">
                     <p>
                        <bibl>T. Liv., I, 21, 22</bibl>.</p>
                  </note>. La novella dell'augure Azzio Navio, che opponendosi a Tarquinio Prisco il quale voleva 
istituire delle nove tribù senza la prova dell'augurio, conferma la sua scienza con un prodigio, 
bastava a stabilire e a perpetuare l'autorità degli augùri e degli auspici, senza i quali non si doveva 
prendere determinazione veruna

<note place="foot">
                     <p>
                        <quote>
                           <p>
                              <foreign lang="lat">Ut nihil belli domique postea, nisi auspicato 
gereretur</foreign>. <bibl>Id., I, 36</bibl>
                           </p>
                        </quote>.</p>
                  </note>; e i quali erano attribuzione e proprietà de' patrizi

<note place="foot">
                     <p>
                        <quote>
                           <p>
                              <foreign lang="lat">Respondit quod nemo plebeius auspicia haberet</foreign>. 
<bibl>Id., IV, 6</bibl>
                           </p>
                        </quote>.</p>
                  </note>. E sarebbe stata cosa, non solo superflua, ma pericolosa, che dell'altre novelle su una tale 
materia fossero inventate, a capriccio o maliziosamente, e cantate alla plebe, contro la quale gli 
auspici erano così spesso adoprati, e della quale servirono a frenar gl'impeti e a interrompere le 
deliberazioni, anche quando queste erano diventate legali. C'era, tanto nell'epopea greca, quanto 
nella latina, una donna, cagione, in quella, d'un grande avvenimento, in questa d'una gran 
mutazione. Ma d'Elena, moglie d'uno di que' tanti re, si potevano senza incoveniente accrescere e 
variar le vicende; e quand'anche a Sparta fosse convenuto di tramandarle in una forma unica e 
consacrata, qual mezzo avrebbe avuto di far chetare il cicalìo poetico del rimanente della Grecia? 
Lucrezia, matrona, moglie d'uno de' patrizi romani, tanti anch'essi, ma formanti una perpetua unità 
dominatrice, era la vittima per cui rimaneva santificato il passaggio dall'aristocrazia coi re alla più 
pretta aristocrazia coi consoli: e non era una memoria da abbandonarsi all'arbitrio fecondo delle 
fantasie.</p>
               <p>Quando poi, e fu molto tardi, quella storia potè ritornare in mano de' poeti, ma di 
tutt'altri poeti, cioè de' poeti letterati, aveva già presa una forma così stabile e distinta, che 
difficilmente sarebbe potuto venire in mente a nessuno, di farne qualcosa di suo. Era ancora troppo 
autorevole perchè potesse parer conveniente di staccarne un pezzo qualunque, per ingrossarlo con 
delle favole nove, e trovate tutte in una volta, e da un uomo solo. Questo spiega, se non m'inganno, 
il perchè Ennio, volendo pure farla ridiventar poesia, non trovò da far altro che metterla in versi 
tutta quanta. E avendo presa questa strada, non fa specie che tirasse avanti, e continuasse quella 
storia fino quasi ai suoi tempi, come pare da' frammenti che ci rimangono de' suoi annali. E 
basterebbe anzi questo solo titolo per indicare che il soggetto dell'opera non era un'azione 
<emph>una e compita, avente principio, mezzo e fine</emph>, che, come dice Aristotele, e come la 
intendono tutti, è un costitutivo essenziale del poema epico

<note place="foot">
                     <p>
                        <quote>
                           <p>
                              <foreign lang="lat">De narrativa autem, et in metro imitatrice, quod oportet 
fabulas, quemadmodum in tragœdiis, constituere dramaticas, et circa unam actionem totam et 
perfectam, habentem principium et medium et finem</foreign>. <bibl>
                                 <title>Poet. </title>, cap. 
22</bibl>
                           </p>
                        </quote>.</p>
                     <p>Per comodo di quelli che non potrebbero intendere il testo, cito e citerò altrove quando 
occorra, la traduzione del Vettori, riconosciuta per letteralissima. <foreign lang="lat">Non ignara 
mali, miseris succurrere disco</foreign>.</p>
                  </note>. Non può quindi Ennio esser riguardato nè come un continuatore dell'epopea omerica, e 
neppure come il fondatore dell'epopea storica; la quale ha comune con quella l'assunto di 
rappresentare un'azione una e compita, quantunque ne differisca essenzialmente nel prendere il suo 
soggetto da una materia così diversa, come è la storia dalla favola.</p>
               <p>Che, prima d'arrivare a una così forte e così radicale alterazione, l'epopea letteraria e 
artifiziale, nata (e come sarebbe potuta nascere altrimenti?) dall'imitazione della primitiva e 
spontanea, cercasse di seguirla, e tentasse d'emularla nel campo della favola; che percorresse uno 
stadio di mezzo, dirò così, tra l'<title>Iliade</title> e la <title>Farsalia</title>, era una cosa molto 
naturale. Ma perchè un tal tentativo, con tutti gli svantaggi dell'imitare artifizialmente ciò ch'era 
nato spontaneamente, ciò che ha avuta la sua ragion d'essere da uno stato di cose e di menti che non 
era più, potesse produrre un'opera originale. in un'altra maniera, un'opera, non simile certamente al 
suo archetipo, ma non inferiore a nulla, ci volle un soggetto unico, come l'<title>Eneide</title>, e 
un uomo unico per trattarlo, come Virgilio.</p>
               <p>In quel soggetto e mitologico e, nello stesso tempo, legato con la fondazione di Roma, 
trovava il poeta e la feconda libertà della favola, e il vivo interesse della storia. Da una parte, in 
quella vasta e leggiera nebbia de' secoli eroici, poteva suscitare apparizioni fantastiche, 
<quote>
                     <p>
                        <foreign lang="lat">speciosa miracula</foreign>
                        <note place="foot">
                           <p>
                              <bibl>Horat., <title>
                                    <foreign lang="lat">De arte poet.</foreign>
                                 </title>, v. 144</bibl>.</p>
                        </note>
                     </p>
                  </quote>, inventare a piacer suo, attaccando le sue invenzioni a invenzioni anteriori, 
celebri quanto la storia, o più, e insieme estensibili di loro natura. Le cognizioni storiche o credute 
storiche intorno a que' tempi, erano scienza di pochi eruditi; e non voglio dire certamente che nel 
secolo d'Augusto, l'epopea potesse serbare tutto quel libero e sicuro andamento della prima; ma si 
pensi quanto deboli e larghe potevano esser per essa quelle pastoie, in paragone di quelle in cui si 
trovò poi stretta l'epopea storica. Non aveva Virgilio a ficcar gli dei, come fecero poi altri che 
credevano d'imitarlo, in avvenimenti, il concetto de' quali era già nelle menti compito e spiegato, 
senza che quegli dei c'entrassero come attori personali e presenti. Li trovava nel soggetto 
medesimo: non era lui che, per magnificare il suo eroe, lo facesse figliuolo d'una dea; nè che facesse 
per la prima volta scender questa a soccorrerlo ferito in battaglia

<note place="foot">
                     <p>
                        <bibl>
                           <title>Æneid.</title>, XII</bibl>; <bibl>
                           <title>Iliad.</title>, V</bibl>.</p>
                  </note>. L'intervento dell'altre divinità in suo favore o contro di lui, era un seguito d'una gara già 
avviata, d'impegni già presi. E dall'altra parte, quel soggetto, che veniva così a essere quasi una 
continuazione dell'<title>Iliade</title>, era, cioè potè diventare in mano di Virgilio, il più 
grandiosamente e intima mente nazionale per il popolo nella cui lingua era scritto. Chè, al di là di 
tutte quelle vicende poetiche, e come ultimo e vero scopo di quelle, sta sempre Roma; Roma, il 
soggetto, direi quasi, ulteriore del poema. È per essa, che l'Olimpo si commove, e il fato sta 
immobile. Qualunque soggetto preso direttamente dalla storia di Roma, oltre al non poter mai 
diventare tutto poetico (che doveva essere un gran motivo di repugnanza per Virgilio) non sarebbe 
stato che un episodio di quell'immensa storia. Non poteva esser altro che un'impresa cagionata da 
imprese antecedenti, o diventata cagione d'altre imprese avvenire; una vittoria che preparava altre 
guerre; un ingrandimento dell'impero, che gli accostava altri popoli da debellare. 
Nell'<title>Eneide</title>, Roma è veduta da lontano, ma tutta; e lasciate fare al poeta a attirar là il 
vostro sguardo ogni momento, e sempre a proposito, sempre mirabilmente. Lasciate fare a lui a 
rappresentarvene anche direttamente la storia futura; ora in qualche particolare, con de' cenni rapidi 
e maestri, ora più distesamente, con l'artifizio di bellissime invenzioni poetiche, come la predizione 
d'Anchise, o l'armi fabbricate da Vulcano. Invenzioni nove o vecchie, poco importa, quando sono 
passate per le mani di Virgilio.</p>
               <p>Poichè, quale virtù di stile poetico si.può immaginare maggior della sua? Dico quello 
stile che s'allontana in parte dall'uso comune d'una lingua per la ragione (bonissima chi la faccia 
valer bene), che la poesia vuole esprimere anche dell'idee che l'uso comune non ha bisogno 
d'esprimere; e che non meritano meno per questo d'essere espresse, quando uno l'abbia trovate. Chè, 
oltre le qualità più essenziali e più manifeste delle cose, e oltre le loro relazioni più immediate e più 
frequenti, ci sono nelle cose, dico nelle cose di cui tutti parlano, delle qualità e delle relazioni più 
recondite e meno osservate o non osservate; e queste appunto vuole esprimere il poeta; e per 
esprimerle, ha bisogno di nove locuzioni. <emph>Parla quasi un cert'altro linguaggio</emph>
                  <note place="foot">
                     <p>
                        <quote>
                           <p>
                              <foreign lang="lat">Poetas quasi alia quadam lingua locutos non conor 
attingere</foreign>. <bibl>
                                 <title>
                                    <foreign lang="lat">Antonius apud Cic., De 
Orat.</foreign>
                                 </title>, II, 14</bibl>
                           </p>
                        </quote>.</p>
                  </note>, perchè ha cert'altre cose da dire. Ed è quando, portato dalla concitazione dell'animo, o 
dall'intenta contemplazione delle cose, all'orlo, dirò così, d'un concetto, per arrivare il quale il 
linguaggio comune non gli somministra una formola, ne trova una con cui afferrarlo, e renderlo 
presente, in una forma propria e distinta, alla sua mente (chè agli altri può aver pensato prima, e 
pensarci dopo, ma non ci pensa, certo, in quel momento). E questo non lo fa, o lo fa ben di rado, e 
ancor più di rado felicemente, con l'inventar vocaboli novi come fanno, e devono fare, i trovatori di 
verità scientifiche; ma con accozzi inusitati di vocaboli usitati; appunto perchè il proprio dell'arte 
sua è, non tanto d'insegnar cose nove, quanto di rivelare aspetti novi di cose note; e il mezzo più 
naturale a ciò è di mettere in relazioni nove i vocaboli significanti cose note. Queste formole non 
passano, se non per qualche rara opportunità, nel linguaggio comune, perchè, come s'è detto dianzi 
il linguaggio comune non ha per lo più bisogno d esprimere tali concetti; e la virtà propria della 
parola poetica è d'offrire intuiti al pensiero, piuttosto che istrumenti al discorso. Ma quando sono, 
come devono essere, concetti veri insieme e pellegrini, riescono doppiamente gradevoli. E, non 
lascerò d'aggiungere, estendono effettivamente la cognizione; per quanto ci siano di quelli che 
credono filosofia il riguardare come oggetto esclusivo della cognizione, alcune categorie di veri

<note place="foot">
                     <p>Nessuno lettore, spero, confonderà lo stile poetico, proprio d'ogni scrittore, del quale s'è parlato 
qui, con quell'insulsa cosa che si chiamava così impropriamente (improprietà, del resto, non 
particolare a questo caso) lingua poetica: come se in una lingua ci potessero essere altre lingue. E si 
faceva consistere in un certo numero di locuzioni da mettersi esclusivamente ne' versi, come 
<emph>regni bui, cigni canori, liquidi cristalli, veglio edace, stagion de' fiori</emph>, e simili. 
Locuzioni la più parte mitologiche, e più o meno felici, che, trovate una volta da uno, gli altri non 
avevano da far altro che adoprarle; dimanierachè erano, nello stesso tempo, estranee al linguaggio 
comune, e triviali.</p>
                  </note>. Avere accennato ciò che la poesia vuole, è avere accennato ciò che Virgilio fece, in un 
grado eccellente. Chi più di lui trovò in una contemplazione animata e serena, nell'intuito ora 
rapido, ora paziente (appunto perchè vivo) delle cose da descriversi, nel sentimento effettivo degli 
affetti ideati, il bisogno e il mezzo di nove e vere e pellegrine espressioni

<note place="foot">
                     <p>Donato racconta nella <title>Vita di Virgilio</title>, che questo, interrogato da Mecenate, qual 
cosa non generi sazietà, rispose che tutte le cose, o per la quantità, o per la somiglianza tra di loro, 
possono riuscire stucchevoli, meno l'intendere: <foreign lang="lat">praeter intelligere</foreign>. È 
sentenza di filosofo, ma è anche da un poeta come Virgilio; e certo non erano i grammatici, che 
potessero affibbiargliela.</p>
                  </note>? E intendo un vero bisogno, giacchè chi più alieno di lui dal posporre la locuzione usitata, 
quando fosse bastante al suo concetto? Ma era frequente il caso che non bastasse; e quindi così 
frequenti ma non mai troppi, ne' suoi versi, quegli accozzi di parole così inaspettati e non mai 
violenti; direi la <foreign lang="lat">callida junctura</foreign> d'Orazio

<note place="foot">
                     <p>
                        <quote rend="block">
                           <lg>
                              <l>
                                 <foreign lang="lat">Dixeris egregie, notum si callida verbum</foreign>
                              </l>
                              <l>
                                 <foreign lang="lat">Reddiderit junctura novum</foreign>
                              </l>
                           </lg>
                           <bibl>Horat., <title>
                                 <foreign lang="lat">De arte poet.</foreign>
                              </title>, v 
47.</bibl>
                        </quote>.</p>
                  </note>; ma per quanto l'espressione sia felice, l'arte di Virgilio par che richieda una qualificazione 
più gentile e più elevata. E credo che non si possa trovare a ciò parole più adatte, di quelle sue:

<quote rend="block">
                     <lg>
                        <l>
                           <foreign lang="lat">Nec sum animi dubius verbis ea vincere magnum</foreign>
                        </l>
                        <l>
                           <foreign lang="lat">Quam sit, et angustis hunc addere rebus honorem</foreign>
                        </l>
                     </lg>
                  </quote>;

quantunque non riguardino che l'applicazione di quell'arte a una specie d'oggetti. E aggiunge:

<quote rend="block">
                     <lg>
                        <l>
                           <foreign lang="lat">Sed me Parnassi deserta per ardua dulcis</foreign>
                        </l>
                        <l>
                           <foreign lang="lat">Raptat amor: juvat ire jugis qua nulla priorum</foreign>
                        </l>
                        <l>
                           <foreign lang="lat">Castaliam molli devertitur orbita clivo</foreign>
                        </l>
                     </lg>
                     <note place="foot">
                        <p>
                           <bibl>
                              <foreign lang="lat">
                                 <title>Georg.</title>, 1. III, v. 289 et seq.</foreign>
                           </bibl>
                        </p>
                     </note>.</quote>

Che vuol dire: ma io sento d'esser Virgilio. E stavo per dire che, con quello stile, un poema sarebbe 
un oggetto perpetuo d'ammirazione, qualunque ne fosse stato l'argomento, qualunque l'invenzione 
delle parti. Ma m'avvedo a tempo, che la supposizione non sarebbe ragionevole. Quello stesso 
giudizio squisito e sdegnoso, che guidava Virgilio nella scelta dell'espressioni, non gli avrebbe 
permesso d'attaccarsi a un argomento che non avesse le migliori condizioni, nè a invenzioni che non 
avessero un pregio intrinseco; sia quelle che si fossero presentate alla sua mente, sia le altrui, che 
trovasse capaci, e degne d'esser fatte sue.</p>
               <p>Ma ecco che, subito dopo Virgilio, comparisce Lucano, che si può dire il fondatore 
dell'epopea storica; giacchè non si sa, credo, che alcuno prima di lui prendesse per soggetto d'un 
lungo poema un avvenimento di tempi storici, formato di molti e vari fatti, e avente quell'unità 
d'azione, che resulta dall'esser questi e legati tra di loro, e conducenti alla conclusione di quello. E 
non ho detto semplicemente: un avvenimento storico; ma di tempi storici; perchè lì è la differenza 
essenziale tra la <title>Farsalia</title> e l'epopee anteriori. L'importanza della quale non fu, mi 
pare, abbastanza riconosciuta dai critici; i quali notando in quel poema altre differenze reali, ma 
secondarie, non s'avvidero ch'erano dipendenti da quella prima e capitale innovazione. Perchè la 
guerra di Troia può esser chiamata, più o meno, un fatto storico, come le guerre civili di Roma; 
perchè un Enea venuto in Italia dopo quella guerra può esser, più o meno, chiamato un personaggio 
storico come Cesare; potè anche parere che tra i soggetti dell'<title>Iliade</title> e 
dell'<title>Eneide</title>, e il soggetto della <title>Farsalia</title> non ci fosse una differenza 
sostanziale, e che le innovazioni di Lucano siano venute da un suo genio particolare, da un 
capriccio. Ma chi appena ci badi, vedrà, se non m'inganno, ch'erano conseguenze, non necessarie 
ma naturali dell'aver preso il soggetto del poema da tempi storici, cioè da tempi, de' quali il lettore 
aveva, o poteva acquistare quando volesse, un concetto indipendente e diverso da quello che 
all'invenzione poetica fosse convenuto di formarci sopra. Se ci fu capriccio, fu quello.</p>
               <p>Di queste innovazioni accennerò le due che furono principalmente notate. Una, l'avere il 
poeta seguita servilmente la storia, in vece di trasformarla liberamente. Ma fu perchè la storia era 
nel soggetto; e il poeta doveva scegliere tra il seguirla, o il contradirla, affrontando così e urtando 
un concetto già piantato nelle menti, e con bone radici

<note place="foot">
                     <p>Si dirà qui forse che anche l'Eneide andò soggetta a delle obiezioni storiche; e che, per esempio, 
la favola di Didone era riconosciuta per falsa (<quote>
                           <p>
                              <foreign lang="lat">fabula lascivientis 
Didonis, quam falsam novit universitas</foreign>. Macrob., <bibl>
                                 <title>
                                    <foreign lang="lat">Saturnal.</foreign>
                                 </title>, V. 17</bibl>
                           </p>
                        </quote>.), come era riconosciuto 
l'anacronismo sul quale il poeta l'aveva fondata. Non nego l'inconveniente, ma osservo ch'era 
leggiero e soprattutto non necessario. Era un concetto semplice, compendioso, del reale, un concetto 
quasi meramente negativo, che insorgeva contro un vasto e mirabile complesso di verosimili. 
S'immagini un poco un anacronismo simile (se c'è anacronismo, cosa impugnata da dotti 
cronologisti) introdotto in un soggetto di tempi storici: che continua e minuta opposizione tra la 
favola e la storia! E ho detto che l'inconveniente non era necessario nell'epopea favolosa; non 
perchè nella storica siano necessarie alterazioni così gravi della storia; ma perchè in quella non è 
necessario che ce ne sia nessuna. Del resto come s'è già detto, ed è un argomento che fa per noi, 
l'epopea di Virgilio non poteva aver tutti i vantaggi dell'omerica.</p>
                  </note>.</p>
               <p>L'altra, l'avere esclusi gli dei dal poema. Ma fu perchè non li trovava nel soggetto. E si 
può egli dire che sia la stessa cosa il mettere in opera gli elementi d'un soggetto, e l'introdurcene 
degli estranei?</p>
               <p>I critici che biasimarono Lucano d'aver voluto fare, per ciò che riguarda gli avvenimenti, 
una storia in versi piuttosto che un poema (l'altre critiche a cui andò e va soggetta la 
<title>Farsalia</title>, sono estranee al nostro argomento), non esaminarono, da quello che mi pare, 
se, volendo pur comporre in quel tempo un poema epico, c'era da far qualcosa di meglio. Introdurre 
le divinità mitologiche in un soggetto di tempi storici, e, per poterlo fare con maggior libertà, 
prendere il soggetto da tempi più remoti? O prendere il soggetto dai tempi favolosi? L'una e l'altra 
cosa fu fatta con esito poco felice, e non da uomini così sforniti di doti poetiche, che se ne possa dar 
loro la colpa principale. E sarebbero, certo, più lodati, anzi, credo, ammirati, se l'opere di Virgilio 
fossero perite; perchè ammaestrati da lui di ciò che poteva la lingua latina, e imitandolo in quella 
lingua medesima, poterono, in quanto allo stile, esser forse più continuamente e più arditamente 
poeti, di quello che le lingue moderne permettano anche ai più felici ingegni.</p>
               <p>Silio Italico fece, come Virgilio, intervenire gli dei nel suo poema. Ma il soggetto era la 
seconda guerra cartaginese; e Annibale e Scipione non avevano parenti nell'Olimpo come Enea e 
Turno. Non erano <emph>eroi misti con gli dei</emph>
                  <note place="foot">
                     <p>
                        <quote rend="block">
                           <lg>
                              <l>
                                 <foreign lang="lat">.......divisque videbit</foreign>
                              </l>
                              <l>
                                 <foreign lang="lat">Permixtos heroas</foreign>.</l>
                           </lg>
                           <bibl>Virg. Ecl. IV.</bibl>
                        </quote>
                     </p>
                  </note>, ma generali e uomini di stato di due repubbliche. E si pensi che effetto potesse fare, anche 
a lettori gentili, ma che avevano Livio e Polibio, il dio Marte che, entrato in persona nella battaglia 
del Ticino, copre col suo scudo il giovine Scipione, e gli parla dal suo cocchio in aria

<note place="foot">
                     <p>
                        <bibl>
                           <foreign lang="lat">
                              <title>De bello punico</title>, IV, 457 et 
seq.</foreign>
                        </bibl>
                     </p>
                  </note>; e Giunone che, per sottrarre Annibale vivo dal campo di Zama, gli manda incontro una 
fantasima in figura di Scipione, la quale fuggendogli poi davanti, lo tira fuori della battaglia

<note place="foot">
                     <p>
                        <bibl>
                           <foreign lang="lat">Ibid., XVII, 522 et seq.</foreign>
                        </bibl>
                     </p>
                  </note>. Perchè Virgilio aveva potuto, con convenienza poetica, far durare l'odio di quella dea 
contro i profughi da Troia, contro Enea, cugino di Paride, credette Silio Italico, di poter resuscitare 
quell'odio contro i Romani del sesto secolo. E non badò che la pace era fatta da un pezzo; non intese 
bene quel luogo dell'<title>Eneide</title>, dove Giove le dice: <quote>
                     <p>
                        <foreign lang="lat">Quæ jam finis erit, conjux?... Desine jam tandem... Ulterius tentare 
veto</foreign>
                     </p>
                  </quote>. E barattata qualche altra parola, <quote>
                     <p>
                        <foreign lang="lat">Annuit his Juno, et mentem lætata retorsit</foreign>
                     </p>
                  </quote>
                  <note place="foot">
                     <p>
                        <bibl>
                           <foreign lang="lat">XII, 793 et seq. </foreign>
                        </bibl>
                     </p>
                  </note>. Che voleva dire: la novella è finita; vengono tempi e fatti, ne' quali gli dei non si potranno 
far entrare, che per forza. Del resto, anche Silio Italico fu tacciato d'essere stato troppo ligio alla 
storia. Quel solito giudizio, nato dal non riflettere che, quando si cambia la materia, non è così 
facile conservar la forma; dal supporre che della storia si possa far lo stesso che della favola.</p>
               <p>La <title>Tebaide</title> di Stazio e l'<title>Argonautica</title> di Valerio Flacco 
erano soggetti presi, come l'<title>Eneide</title>, da' secoli eroici; solo ci mancava quel magnifico 
e perpetuo legame con l'origine, col progresso, con le tradizioni, coi destini d'una società viva e 
vera, e d'una società come Roma. Che è poco? I racconti fondati sulla mitologia, dopo esser piaciuti 
come cose credute vere, poterono piacere come una forma speciale di verosimile; ma era un pezzo 
che la cosa durava. E perchè, per noi che abbiamo la sorte di non esser politeisti, «quel 
maraviglioso (se pur merita tal nome) che portan seco i Giovi e gli Apolli, e gli altri numi de' 
Gentili, è non solo lontano da ogni verisimile, ma freddo ed insipido e di nessuna virtù»

<note place="foot">
                     <p>
                        <bibl>Tasso, <title>Dell'Arte poetica e in particolare sopra il poema eroico</title>, Disc. 
I</bibl>.</p>
                  </note>, non bisogna credere che per i politeisti dovesse essere una fonte inesausta di curiosità e di 
piacere. A d'uno di loro quel lamento:

<quote rend="block">
                     <lg>
                        <l>
                           <foreign lang="lat">Expectes eadem a summo minimoque poeta</foreign>
                        </l>
                     </lg>
                     <note place="foot">
                        <p>
                           <bibl>Juvenal., Sat. I.</bibl>
                        </p>
                     </note>
                  </quote>.</p>
               <p>Dove potevano dunque i poeti latini trovare oramai degli argomenti per l'epopea, quando 
la storia non poteva dirsela con la mitologia, e la mitologia senza la storia non era più altro che una 
novella vecchia? La pianta era morta, dopo aver portato il suo fiore immortale.</p>
               <p>Venendo alla letteratura moderna, troviamo subito un altro poema immortale, ma di 
tutt'altro genere, e per la materia e per la forma. Certo, non si può dire lo stesso affatto del 
<title>Furioso</title>, il soggetto del quale è di questo mondo, e di tempi storici. Ma, come ognuno 
sa, un concetto favoloso di que' tempi era diffuso e accettato da un pezzo, e diventato materia usuale 
di poemi. Quindi l'Ariosto non ebbe ad affrontar la storia: non faceva altro che continuare una 
favola. La quale non poteva regnare ancora per molto tempo; ma regnava ancora abbastanza per 
poter aver da lui il suo primo e ultimo capolavoro

<note place="foot">
                     <p>Perchè mai, de' tanti poemi prodotti da quest'epopea nel suo stato primitivo, 
<quote>
                           <p>«non ce n'è uno che sia rimasto come un gran monumento della letteratura a cui 
appartennero, e che figuri in essa come l'Iliade e l'Odissea nella letteratura della Grecia, e il 
<title>Ramayana</title> e il <title>Mahabharat</title> in quella dell'India?»</p>
                        </quote> 
La domanda è di Fauriel, il quale indica anche con molta acutezza la cagione principale di quella 
differenza <quote>
                           <p>«L'<title>Iliade</title> e il <title>Ramayana</title>,.dice, non sono 
solamente poemi popolari; sono o almeno furono gran monumenti nazionali, strettamente storici, in 
quanto non c'era una storia a cui competesse il posto occupato da essi; furono monumenti consacrati 
dall'autorità politica e religiosa... In vece, l'epopee romanzesche, per quanto siano potute esser 
popolari in certi tempi e in certi luoghi, non furono mai propriamente nazionali e non ricevettero 
mai la sanzione, nè della religione, nè della scienza, nè dell'arte»</p>. (<bibl>
                              <title>Op. 
cit.</title>, tom. III, pag 382</bibl>)</quote>. Infatti, meno qualche bellezza accidentale, che 
Fauriel attesta trovarsi in qualcheduno di que' poemi, non potevano per la loro origine, esser tali da 
meritare nemmeno la sanzione dell'arte. Composti per una sola classe di persone, e per la classe più 
ignorante (poichè c'erano storie autorevoli di que' fatti e gente che le leggeva), e composti per 
ottener fede, la loro materia era necessariamente proporzionata, non allo stato generale delle menti, 
ma a uno stato particolare, e al più basso. Certo, l'errore, malgrado la speciosità che può accattare da 
ornamenti esteriori, è sempre, in fondo, una cosa miserabile: chè non vorrei a nessun patto chiamare 
assolutamente belle le fandonie dell'<title>Iliade</title>. Ma non mi pare che potesse esser capace 
nemmeno d'invenzioni molto speciose un errore che, opponendosi a delle verità positive e 
conosciute o conoscibili, aveva bisogno di trovar nelle menti un'ignoranza speciale per esser 
creduto. Non mi pare che i giullari che si rivolgevano a quella, e con un tal fine, potessero essere 
ingegni capaci di splendidi ritrovati. Era l'epopea storica, con la trista giunta del disegno 
d'ingannare. E non mi par nemmeno che i suoi prodotti possano essere oggetto d'una viva e 
persistente curiosità. Il Vico, e con un'alta ragione, potè chiamare Omero <quote>
                           <p>«il 
primo storico, il quale ci sia giunto di tutta la gentilità»</p>
                        </quote> (<hi rend="italic">Del 
vero Omero</hi>); perchè da ciò che popoli interi potevano credere, si può arguire ciò che fossero. 
Da' poemi romanzeschi del medio evo, c'è da imparar solamente cosa si potesse dare a intendere 
alla parte ignorante d'un popolo.</p>
                  </note>
               </p>
               <p>Il primo poema che comparve con intento e in forma d'epopea–classica insieme e 
storica, fu l'<title>Italia liberata</title> del Trissino.</p>
               <p>E in verità, non si saprebbe intendere come mai un tal lavoro abbia potuto acquistar 
fama presso i contemporanei, e conservarla presso i posteri, se non si conoscesse la cagione speciale 
d'un tal fenomeno. Per quanto, al tempo del Trissino, la poesia italiana avesse presa, e già percorsa a 
gran passi una strada diversa da quella segnata dai classici dell'antichità greca e latina, c'era, 
insieme con l'ammirazione per i gran poeti volgari, come li chiamavano, una persuasione che la 
vera e unica perfezione dell'arte non si trovasse se non nell'opere di quell'antichità. Pareva di vedere 
nella nova poesia tanti vacui, quante erano le specie di composizioni poetiche, di cui quell'antichità 
aveva tramandati degli esemplari. Lo studio crescente della letteratura, gli avanti sepolti che se ne 
andavano scoprendo di mano in mano, la piena dell'opere greche, entrata dopo la presa di 
Costantinopoli, avevano accresciuto a dismisura il desiderio di veder riempiti que' vacui. Il Trissino 
venne avanti coraggiosamente, e ne riempì due, e non de' più piccoli certamente. Diede alla 
letteratura moderna la prima tragedia regolare: la <title>Sofonisba</title>, e il primo poema 
regolare: l'<title>Italia Liberata</title>. E se l'Ariosto non gli rubava le mosse, le avrebbe data 
anche, coi <title>Simillimi</title>, la prima commedia regolare in versi: tanto era lesto! Se, con 
quella vena d'invenzione, di stile e di verso, avesse scritto un poema cavalleresco, è da credere che 
non solo questo non avrebbe ottenuta la celebrità popolare di cui godettero, per qualche tempo, 
l'<title>Amadigi</title> di Bernardo Tasso, e il <title>Giron Cortese</title> di Luigi Alamanni, e 
qualche altro; ma che si sarebbe perso, sul nascere, tra i meno osservati. Ma l'<title>Italia 
Liberata</title> faceva le viste di soddisfare un desiderio, di compir quasi un dovere della nova 
poesia; e ottenne perciò il titolo di poema epico: titolo che gli è rimasto, senza che ne venga obbligo 
di lettura, a un di presso come vari principi hanno conservati de' titoli di reami o persi o pretesi, 
senza che ne venga obbligo d'ubbidienza. Quel poema, giacchè non si saprebbe che altro nome 
dargli, non fece fare all'epopea storica, riprincipiata con lui dopo un così lungo intervallo, nè un 
passo avanti, nè un passo indietro: e il solo fatto d'esser venuto il primo gli ha mantenuta e gli 
mantiene una sterile celebrità. Non c'è quindi bisogno di parlarne più in particolare.</p>
               <p>Nel piccol numero de' celebri poemi epici è rimasta ugualmente, ma per tutt'altro titolo, 
e con tutt'altro onore, la <title>Lusiade del Camoëns</title>, venuta alla luce circa mezzo secolo 
dopo. Questo poema è, per dir così, doppiamente storico, perchè, oltre il luogo che ci occupa la 
storia che è la materia prima del soggetto, il poeta ne ha dato altrettanto o più alla storia d'altri 
tempi. L'azione principale è la spedizione di Vasco de Gama; ma il soggetto, dirò anche qui, 
ulteriore del poema è il Portogallo; come Roma lo era dell'<title>Eneide</title>. Ma nè la storia 
portoghese, nè alcun'altra di popoli moderni, è tale che un poeta, possa, con de' cenni, richiamarla 
tutta al pensiero, o trascorrerne le diverse parti, toccando sempre cose e grandi e note, come fece 
Virgilio con la romana. E quindi, per essere, come lui, per quanto era possibile, poeta 
continuamente e grandiosamente nazionale, non trovò il <title>Camoëns</title> miglior mezzo, che 
di trasportare per disteso nel poema la storia del suo paese: quella anteriore al momento dell'azione, 
in un racconto di Vasco de Gama a un re affricano; la posteriore, in una predizione. Novo e 
singolare ripiego della prepotente storia, per cacciarsi nell'epopea, anche dove non era chiamata 
dall'azione principale. Però, che dico prepotente? che dico cacciarsi? Non fa altro che ritornar sul 
suo.</p>
               <p>Ma alla fine, mi sento dire, alla fine bisognerà pure che arriviate a un altr'uomo e a un 
altro poema. Quest'epopea, che non è più l'epopea spontanea d'Omero, e neppure la favolosa di 
Virgilio; quest'epopea storica, fondata secondo voi, da Lucano, riformata da Silio Italico, e 
resuscitata dal Trissino; quest'epopea, l'assunto della quale, sempre secondo voi, repugna 
apertamente alla scienza o allo spirito del tempo presente, ha prodotta la <title>Gerusalemme 
Liberata</title>; cioè un lavoro che è, da quasi tre secoli, ammirato e gustato dai dotti e dalle 
persone colte non solo d'Italia, ma del mondo, meno poche eccezioni, qualcheduna insigne bensì, 
come sarebbe il Galileo, ma sempre eccezione.</p>
               <p>E così? Dicendo dianzi, che l'epopea cavalleresca era morta, abbiamo noi negato che il 
<title>Furioso</title> le sopravviva? Il Tasso medesimo, prescrivendo che <quote>
                     <p>«il 
soggetto del poema eroico si prenda da storia di secolo non molto remoto

<note place="foot">
                           <p>
                              <bibl>
                                 <title>Dell'Arte poetica</title>, ibid.</bibl>
                           </p>
                           <p>L'inconveniente che il Tasso trova nell'antichità del soggetto, non parrà certamente a 
nessun lettore nè il principale, nè il vero. E si può vedere anche qui un indizio di quanto siano 
cresciute l'esigenze della storia. <quote>
                                 <p>«L'istoria di secolo lontanissimo,</p>
                              </quote> 
dice il Tasso, <quote>
                                 <p>porta al poeta gran comodità di fingere, perocchè essendo quelle cose in 
guisa sepolte nel seno dell'antichità, che appena alcuna debole e oscura memoria ce ne rimane, può 
il poeta a sua voglia mutarle e rimutarle, e senza rispetto alcuno del vero, come a lui piace, narrarle. 
Ma con questo comodo viene un incomodo per avventura non piccolo, perocchè insieme con 
l'antichità de' tempi è necessario che s'introduca nel poema l'antichità de' costumi: ma quella 
maniera di guerreggiare o d'armeggiare usata dagli antichi, e quasi tutte l'usanze loro non potriano 
esser lette senza fastidio dalla maggior parte degli uomini di questa età.»</p>
                              </quote> La 
ragion vera, e che ora vien subito in mente a ognuno, è che dell'antichità qualcosa si può sapere, e 
qualcosa si può indurre; e che per questo l'antichità c'interessa. Dacchè è divenuta studio d'eruditi 
filosofi, non può più esser materia da poeti. È come un manoscritto tarlato di qua, dilavato di là, ma 
nel quale, guardando attentamente, uno può leggere quello che rimane, e cercar di supplire a ciò che 
se n'è andato. L'invenzioni moderne sull'antichità sarebbero come gli scarabocchi che un ragazzo 
venisse a fare su quel manoscritto? o, se par meglio, come lo stampatello che ci scrivesse sopra un 
ragazzo grande.</p>
                        </note>»</p>
                  </quote>, intese forse di levar dal numero de' poemi vivi 
l'<title>Eneide</title>, il soggetto della quale è preso da tempi favolosi, cioè molto remoti anche 
per Virgilio? No, davvero: non parlava di ciò che si fosse potuto fare in passato, ma di ciò che si 
potesse far di novo. Così, dall'avere il pubblico europeo mantenuta in grand'onore la 
<title>Gerusalemme</title>, non mi par che si possa concludere che abbia voluto mantenere in 
attività l'epopea. Anzi mi par di vedere che, dopo la <title>Gerusalemme</title>, abbia proibito 
severamente di far più poemi epici.</p>
               <p>Mi si domanderà dove ho trovata questa proibizione. Rispondo che ci sono due maniere 
di proibire: una diretta e una indiretta; per esempio que' dazi enormi che fanno passar la voglia (a 
parte il contrabbando) di comprar le merci sulle quali sono imposti. E qualcosa di simile mi pare 
che avvenga nel caso di cui parliamo. S'è fatto del poema epico un'opera sovrumana, una cosa che, 
a tutto rigore, assolutamente, non è impossibile, ma che non bisogna mai aspettarsi di veder 
realizzata di novo. Che molti e molti scrivessero componimenti poetici di qualunque altra specie, 
nessuno se n'è mai maravigliato; che anche uno tenti di fare un componimento d'una specie nova, e 
sia. pure del genere narrativo, non pare strano. Ma che uno si proponga di scrivere un poema epico, 
proprio un poema epico, nella stretta significazione del termine, è una cosa che non si crede subito. 
Pare quasi la promessa d'un miracolo, una mira spinta al di là del possibile. Gli amici stessi del 
poeta se ne sgomentano, e quasi l'abbracciano con le lagrime agli occhi, come se andasse alla 
scoperta di terre incognite a traverso di mari indiavolati, a un'impresa più ardua e più pericolosa di 
quelle che si propone di descrivere, che so io? a un combattimento con degli esseri 
soprannaturali.</p>
               <p>E, certo, i lavori poetici segnalati sono una cosa rara e difficile, come tutti i lavori 
segnalati; ma se non s'intende (e, certo, non s'intende) che la difficoltà nasca dalla lunghezza 
materiale del componimento, non vedo bene il perchè questo deva essere così unico per la 
difficoltà, anche tra i segnalati. <quote>
                     <p>«Non c'è quasi una novelletta in cui gli 
avvenimenti non siano meglio distribuiti, preparati con più artifizio, congegnati con un'industria 
mille volte maggiore, che ne' poemi d'Omero»</p>
                  </quote>, disse il Voltaire

<note place="foot">
                     <p>
                        <bibl>
                           <foreign lang="fra">
                              <title>Essai sur le poème épique</title>; chap. 
II</foreign>
                        </bibl>.</p>
                  </note>. E l'espressione può parere esagerata; ma credo che la sentenza parrà vera in fondo, 
soprattutto se si applichi ai romanzi de' quali è venuta una così gran piena dopo che furono scritte 
quelle parole, e specialmente a que' pochi che sono rimasti celebri. Ora, quel congegno degli 
avvenimenti, quel subordinarne molti al principale, legandoli insieme tra di loro, è appunto ciò che 
nel poema epico si riguarda come la cosa più difficile e quasi miracolosa. Il rimanente dipende da 
altre facoltà, le quali, a chi mancano, bona notte; chi le ha avute in dono dal cielo, non si vede il 
perchè non le possa adoprar così felicemente nel poema epico come in altri componimenti. 
Inclinerei dunque a credere che quest'opinione d'una difficoltà specialissima della cosa nasca da un 
sentimento che si ha in confuso del difetto intrinseco della cosa medesima. Si chiama il poema 
epico un problema di soluzione inescogitabilmente difficile, perchè si sente che è la quadratura del 
circolo. Si dice: come farà la natura a produrre un uomo capace di rappresentare epicamente un 
grand'avvenimento? Quello che si pensa in nube è: .come farà un uomo a rappresentar bene un 
grand'avvenimento, travisandolo?</p>
               <p>Il Voltaire citato dianzi farebbe rammentare, se ce ne fosse bisogno, al lettore e a me una 
trasgressione fortunata di quel divieto, l'<title>Enriade</title>; la quale e ottenne, al suo apparire, 
un applauso quasi universale, e conserva ancora un'universale celebrità. Ma questo poema è 
appunto ciò che si potrebbe desiderar di meglio per conoscere quanto la difficoltà fosse cresciuta a 
quel tempo, e a quali espedienti abbia dovuto ricorrere il poeta, per darsi a intendere di superarla. 
Apro dunque l'<title>Enriade</title>, e trovo, prima dell'<title>Enriade</title>, un'<title>Idea 
dell'Enriade</title>, e una <title>Storia compendiosa degli avvenimenti sui quali è fondata la favola 
del poema</title>; e dopo il poema, una lunga filza di note storiche, e per di più un <title>Saggio 
sulle guerre civili di Francia</title>. Il Tasso biasima in qualche poeta del suo tempo qualcosa di 
molto meno, e per un'ottima ragione. <quote>
                     <p>«Perfettissima d'ogni parte è quella 
favola»</p>
                  </quote>, dic'egli, parlando dell'<title>Iliade</title>, <quote>
                     <p>«e nel 
seno della sua testura porta intiera e perfetta cognizione di sè stessa, nè conviene accattare 
estrinseche cose, che la sua intelligenza ci facilitino. Il qual difetto si può per avventura riprendere 
in alcun moderno, ov'è necessario ricorrere a quella prosa, che dinanzi per la sua dichiarazione porta 
scritta; perocchè questa tal chiarezza, che si ha dagli argomenti, e da altri sì fatti aiuti non è nè 
artificiosa, nè propria del poeta, ma estrinseca e mendicata

<note place="foot">
                           <p>
                              <bibl>Op. cit., Disc. II</bibl>.</p>
                        </note>»</p>
                  </quote>.</p>
               <p>Egregiamente; ma il punto sta nel non aver bisogno di simili aiuti. Certo, non aveva 
bisogno Omero d'accattare nè schiarimenti nè attestati dalla storia, poichè la faceva lui. La <hi rend="italic">Memoria</hi> era il suo mallevadore; e quella, bastava invocarla sul principio e, per 
un di più, ogni tanto. Non n'aveva neppure bisogno Virgilio, quantunque il caso fosse molto 
diverso. Le cose che raccontava non gli potevano, è vero, esser credute; non faceva lui la storia; ma 
non c'era, di quelle cose, una storia ch'egli potesse citare, nè che dovesse temere. E senza dubbio, 
anche al tempo del Tasso, c'era molto ma molto meno bisogno di tali aiuti, di quello che ce ne fosse 
al tempo del Voltaire. Il desiderio della verità positiva non poteva essere severo e fastidio so co' 
poeti, quando era di così facile contentatura con gli storici, quando la poesia conservava ancora 
tanta parte nella storia medesima. Infatti l'origini, in tanta parte poetiche, delle nazioni e degli stati 
erano ancora raccontate con i sicurezza, e accettate con docilità. E anche per i fatti meno remoti, il 
trovarli verosimili bastava per lo più e agli scrittori e ai lettori di storie, per non andar a cercare se 
fossero poi anche sufficientemente attestati. E, malgrado alcune proteste già antiche, non parevano 
fuor di luogo le parlate messe dagli storici in bocca ai loro personaggi: chè, in quel momento, li 
facevano proprio diventare loro personaggi alla maniera de' poeti.</p>
               <p>Credo che tutto questo non abbia bisogno di prove; ma mi si permetta di citarne un 
esempio notabile, d'un tempo alquanto anteriore, ma non tanto che, per questa parte principalmente, 
si possa considerare come un tempo diverso. Il Machiavelli, osservatore così vigilante e così 
profondo (quando però non prende per regola suprema de' suoi giudizi e de' suoi consigli l'utilità: 
regola iniqua e assurda, che è tutt'uno; e con la quale, per conseguenza, non c'è ingegno che possa 
andar al fondo di nulla), il Machiavelli, ne' suoi <title>Discorsi sopra T. Livio</title>, tra tante e 
così varie osservazioni, non ne fa, se non m'inganno, una sola di critica storica. Eppure, volendo 
dedurre i suoi ammaestramenti da' fatti, pare che la verità de' fatti dovess'essere per lui una 
condizione preliminare, non solo importante, ma indispensabile. Di più, prende per testo, ogni volta 
che gli venga in taglio, de' luoghi delle parlate di Livio, nè più nè meno che i luoghi dove Livio 
racconta. Anzi arriva a prenderne per testo uno dove lo storico, più poeta che mai, descrive de' 
movimenti interni dell'animo. Nel celebre capitolo sulle congiure, parlando de' 
<quote>
                     <p>«pericoli che si corrono in su la esecuzione»</p>
                  </quote>, dice: 
<quote>
                     <p>«E che gli uomini invasino e si confondino, non lo può meglio dimostrare T. 
Livio quando descrive d'Alessameno Etole (quando ei volle ammazzare Nabide Spartano) che 
venuto il tempo della esecuzione, scoperto ch'egli ebbe a' suoi quello che s'aveva a fare, dice T. 
Livio queste parole: <quote>
                           <p>
                              <foreign lang="lat">Collegit et ipse animum, confusum tantæ 
cogitatione rei</foreign>
                           </p>
                        </quote>»</p>
                  </quote>.</p>
               <p>Nessuno s'immagina sicuramente che noi vogliamo dire che il Machiavelli prendesse per 
fatti positivi tutto ciò che trovava nel suo autore. E, del resto, dicendo: <quote>
                     <p>
                        <hi rend="italic">non lo può meglio dimostrare T. Livio</hi>
                     </p>
                  </quote>, usa il linguaggio che 
avrebbe potuto usare ugualmente, se avesse citato un apologo; come, citando le parlate, ora dice, 
per esempio: <quote>
                     <p>«Annio loro pretore disse queste parole»</p>
                  </quote>, 
ovvero: <quote>
                     <p>«io voglio addurre le parole di Papirio Cursore»</p>
                  </quote>; 
ora: <quote>
                     <p>«il nostro istorico gli mette in bocca queste parole»</p>
                  </quote>, 
ovvero: <quote>
                     <p>«si può notare per le parole che Livio gli fa dire»</p>
                  </quote>. 
Ma è appunto questa indifferenza per la realtà positiva de' fatti storici, questo correre con la mente a 
ciò che possano aver di notabile come meramente verosimili, e fermarsi lì; è questo che abbiamo 
voluto notare in un uomo tale, come un saggio insigne d'una disposizione comune. Disposizione 
che, non essendo ragionevole, non poteva essere perpetua, e che al tempo del Voltaire, era tanto 
diminuita, da costringerlo a mettere, per meno male, tutti que' puntelli storici al suo edifizio 
poetico.</p>
               <p>Volevo aggiungere che, a un certo tempo, il Tasso medesimo, diede segno, in un'altra 
maniera, di sentire più di prima quelle incomode esigenze della storia, poichè nella 
<title>Conquistata</title> ne fece entrare molta più di quella che ne avesse messa nella 
<title>Liberata</title>. Ma, riflettendo che la proposizione parrebbe scandalosa, e che mi si direbbe, 
non senza sdegno, che è un levare il rispetto a un grand'uomo il prender sul serio una sua 
aberrazione; che è quasi un farsi complice delle critiche sciocche e insolenti, alle quali quell'uomo, 
tormentato, portato fuori di sè, sacrificò l'ispirazioni del suo ingegno, lascio la mia osservazione 
nella penna, e seguo tacitamente a dire tra me:</p>
               <p>Non furono sicuramente le critiche altrui, che mossero il Tasso a dare un maggior posto 
alla storia nel suo secondo poema; poichè la critica che gli facevano su questo punto (spropositata 
davvero, ma qui non importa) era in vece: <quote>
                     <p>«Che la <title>Gerusalemme 
Liberata</title> è mera istoria senza favola

<note place="foot">
                           <p>
                              <bibl>
                                 <title>Discorso d'Orazio Lombardelli intorno ai contrasti che si fanno sopra la 
Gerusalemme Liberata: Opere di Torquato Tasso</title>, Firenze 1724, t. VI, pag. 224</bibl>.</p>
                        </note>»</p>
                  </quote>; e Bastiano de' Rossi, suo principale avversario in quella guerra, 
degna pur troppo dell'Italia di quel tempo, gli oppone che: <quote>
                     <p>«Il poeta non è poeta 
senza l'invenzione; però scrivendo istoria, o sopra storia scritta da altri, perde l'essere interamente

<note place="foot">
                           <p>
                              <bibl>Degli accademici della Crusca, difesa dell'Orlando Furioso contra 'l dialogo dell'epica 
poesia di C. Pellegrino; Ibid. t. V, pag. 406</bibl>.</p>
                        </note>»</p>
                  </quote>. Dunque la cosa è nata da tutt'altra cagione. E posso ingannarmi, ma 
deve esser nata da questo, che avendo il Tasso presa quell'infelicissima determinazione di rifare il 
suo poema; e dando una ripassata alle cronache della crociata, per vedere a buon conto se qualcosa 
ci fosse da ritoccare anche riguardo alla storia, la storia abbia prodotto il suo effetto naturale, che è 
di parer più a proposito dell'invenzione, quando la materia è sua, e non dell'invenzione. E non gli si 
poteva dire: vattene in pace, chè la tua parte l'hai avuta; perchè la parte che la storia deve avere in 
un poema, o piuttosto la parte che si possa dare all'invenzione in un avvenimento storico, non era 
stata determinata al tempo del Tasso, come non lo fu dopo. Ne' <title>Discorsi dell'arte 
poetica</title>, scritti un pezzo prima, il Tasso aveva detto: <quote>
                     <p>«Lasci il nostro 
epico il fine e l'origine della impresa, e alcune cose più illustri nella loro verità, o nulla o poco 
alterata; muti poi, se così gli pare, i mezzi e le circostanze, confonda i tempi e gli ordini dell'altre 
cose, e si dimostri in somma più artificioso poeta, che verace storico

<note place="foot">
                           <p>
                              <bibl>Disc. II</bibl>.</p>
                        </note>»</p>
                  </quote>. E che più tardi gli sia parso che <quote>
                     <p>«alcuna parte 
dell'azione più illustre era tralasciata nella prima

<note place="foot">
                           <p>
                              <bibl>
                                 <title>Giudizio sovra la Gerusalemme di T. Tasso, da lui medesimo riformata</title>; 
lib. I. Ediz. cit., t. IV, pag. 132</bibl>
                           </p>
                        </note>»</p>
                  </quote> favola della <title>Gerusalemme</title>, formata con una tal norma, 
non trovo che ci sia punto da maravigliarsene. Chi mai, prendendo per misura d'un giudizio oggetti 
così indeterminati e nebbiosi, come: <emph>alcune cose</emph>, e <emph>o poco o 
nulla</emph>, e motivi così arbitrari e arrendevoli, come: <emph>se così gli pare</emph>, e l'esser 
più poeta che storico; chi mai, dico, potrebbe esser sicuro di portar due volte lo stesso giudizio su 
una stessa cosa? Perciò, quando il Tasso, diventato (per sua disgrazia) autore della 
<title>Conquistata</title>, dice: <quote>
                     <p>«Io, in quel che appartiene alla mistione del 
vero col falso, estimo che il vero debba aver la maggior parte, si perchè vero dee esser il principio, 
il quale è il mezzo del tutto; sì per la verità del fine, al quale tutte le cose sono dirizzate

<note place="foot">
                           <p>
                              <bibl>Ibid.</bibl>
                           </p>
                        </note>»</p>
                  </quote>, non trovo certamente in queste parole una norma più applicabile 
della prima, giacchè il dire: <emph>la maggior parte</emph> non dà un'idea più distinta che il dire: 
<emph>alcune cose</emph>; ma ci vedo l'imbroglio dell'assunto, e non l'aberrazione d'un 
uomo.</p>
               <p>Dunque si parlava dell'<title>Enriade</title> e della prosa che ci attaccò l'autore, 
dimanierachè questa volta la storia, non solo occupò un maggior posto nell'epopea, ma s'accampò 
anche di fuori. E cosa contiene questa prosa? Relazioni di cose antecedenti o concomitanti, che non 
potevano entrar nel poema, ma ch'erano necessarie per intenderlo bene; citazioni di storie, di 
memorie, di lettere, per avvertire il lettore, che il tale e il tal altro fatto cantato nel poema, è un fatto 
davvero; discussioni in forma, quando i fatti sono controversi; vite compendiose di questo e di quel 
personaggio, per dimostrare che ciò che gli si fa dire o fare nel poema, s'accorda col suo carattere, e 
con le sue azioni reali; e cose simili.</p>
               <p>Certo, quest'autore aveva qui, come quasi in tutti i suoi scritti e in verso e in prosa, 
anche degli altri fini; o piuttosto quel suo perpetuo e deplorabile fine di combattere il cristianesimo. 
E non è da dire come ci lavorasse, in un argomento dove gli orrori commessi col pretesto del 
cristianesimo gli davano un pretesto più specioso per accusarlo, e un mezzo più facile (per disgrazia 
sua e altrui) di renderlo odioso. Ma, indipendentemente da quest'uso speciale che il Voltaire potè 
fare di quegli aiuti storici, fu egli un suo capriccio il ricorrere ad essi? Non fu altro che la 
conseguenza dell'aver fatta entrare molta storia nel poema; come questo era una conseguenza della 
mutata condizione de' tempi, del non poter più i lettori veder nella storia un semplice mezzo per 
farne qualcos'altro. Fu perchè l'autore non trovava un miglior espediente (e n'avreste voi trovato un 
altro da suggerirgli?) per far conoscere la verosimiglianza speciale delle sue invenzioni col soggetto 
a cui le attaccava.</p>
               <p>Certo, era più semplice, più facile e soprattutto più conveniente all'arte quello che 
Orazio suggeriva al poeta del suo tempo (poeta epico o tragico, qui non fa differenza): 
<quote>
                     <p>«Attienti alla fama

<note place="foot">
                           <quote rend="block">
                              <lg>
                                 <l>
                                    <foreign lang="lat">Aut famam sequere, aut sibi convenientia finge,</foreign>
                                 </l>
                                 <l>
                                    <foreign lang="lat">Scriptor. Honoratum si forte reponis Achillem;</foreign>
                                 </l>
                                 <l>
                                    <foreign lang="lat">Impiger, iracundus, inexorabilis, acer,</foreign>
                                 </l>
                                 <l>
                                    <foreign lang="lat">Iura neget sibi nata, nihil non arroget armis.</foreign>
                                 </l>
                                 <l>
                                    <foreign lang="lat">Sit Medea ferox, invictaque; flebilis Ino;</foreign>
                                 </l>
                                 <l>
                                    <foreign lang="lat">Perfidus Ixion; Io vaga; tristis Orestes.</foreign>
                                 </l>
                              </lg>
                              <bibl>
                                 <foreign lang="lat">Hor., <title>De Arte poet.</title>, v. 119 et seq.</foreign>
                              </bibl>
                           </quote>
                        </note>»</p>
                  </quote>. Ma glielo poteva suggerire perchè nello stesso tempo gli proponeva de' 
soggetti come Achille, Medea, Ino, Issione, Io, Oreste: soggetti mitologici, che vuol dire e 
notissimi, e intorno ai quali non c'era, al di là di quella notizia comune, nè molto nè poco di 
positivo, di verificabile, da potersi conoscere. C'erano bensì alcuni che ne sapevano di più, ma 
cos'era questo di più? Una maggior quantità d'invenzioni arbitrarie, e, per una conseguenza 
naturalissima, varie e discordi. L'erudizione, in quella materia, non era, nè poteva essere altro che 
un accumulamento di cose la più parte diverse e opposte. Mancava la ragione dello scegliere tra 
tante attestazioni contradittorie, cioè la prevalenza dell'autorità: non solo una prevalenza reale, ma 
una apparente a segno di poter essere accettata generalmente dai dotti, e di poter conseguentemente 
indurre nel pubblico l'opinione, che, oltre quello che ne sapeva il pubblico, ci fosse qualcosa da 
saper veramente. Ciò che c'era di più omogeneo e, dirò così, di più uno in quella materia, era 
appunto la notizia comune, la fama; val a dire poco sopra ogni soggetto; e un poco altrettanto 
capace d'aggiunte arbitrarie, quanto incapace di positive. E quindi, per giudicare, e per giudicar 
francamente e speditamente della verosimiglianza relativa delle nove invenzioni col soggetto, il 
lettore, o lo spettatore, aveva già nella mente bell'e preparato l'altro termine del confronto

<note place="foot">
                     <p>Ho detto giudicare, perchè tale è l'operazione che fa la mente in quel caso; e l'essere 
accompagnata da emozioni, anche vivissime, non ne cambia la natura. Sono di que' giudizi facili, 
pronti, istantanei, che si formano e si succedono con un'indicibile rapidità nella mente, senza che 
l'attenzione ne trattenga uno solo, nè la riflessione ci torni sopra; que' giudizi che servono, dirò così, 
alla mente senza occuparla, e passano nel far l'effetto, correndo o a perdersi nella dimenticanza, o a 
nascondersi nel fondo della memoria, dove giacciono inavvertiti, finchè non venga a suscitarli, o a 
suscitarne qualcheduno, una qualche occasione, che può non venir mai. Quanti, per esempio, di 
questi giudizi non deve aver fatti in un momento, senza potere, un momento dopo, nè discernerli, nè 
contarli, un intendente di pittura, quando, al vedere per la prima volta un quadro, dice subito: è del 
tal autore! Anzi, cos'altro si fa se non concludere da una moltiplice e rapidissima successione di 
giudizi di verosimiglianza speciale, quando, al sentir riferire un detto, un fatto, una riuscita, di 
persone o di cose note, si crede o si discrede? E ognuno sa se tali giudizi siano qualche volta 
accompagnati da emozioni più vive e più profonde di quelle che l'arte possa mai eccitare.</p>
                  </note>. Quindi nulla di più adattato a quelle circostanze, del precetto, o piuttosto, del suggerimento 
d'Orazio; giacchè, in fatto d'arte, un precetto non può esser altro che l'indicazione d'un mezzo. Ma 
avrebbe il Voltaire potuto servirsi e contentarsi d'un tal mezzo? Cosa gli somministrava la fama, per 
comporre un'<title>Enriade</title> che non paresse una novella indegna del soggetto e del secolo? 
Senza dubbio, il pubblico sapeva qualcosa d'Enrico IV, di Caterina de' Medici, della Lega, 
dell'assedio di Parigi; ma sapeva che se ne poteva sapere molto di più; e a questo si rivolgeva, o 
volere o non volere, la sua aspettativa, ogni volta che quel soggetto gli fosse messo davanti, in 
qualunque forma. Chi avesse voluto tessere una tela poetica di verosimili su quel solo e magro 
ordito della cognizione comune di quel complesso d'avvenimenti, avrebbe delusa miserabilmente 
una tale aspettativa. Sarebbe parsa, e sarebbe stata (in questa parte, ben inteso) una continuazione 
dell'epopea di Chapelain, del P. Lemoine, di Desmarets e di Scudéri

<note place="foot">
                     <p>Autori della <title>
                           <foreign lang="fra">Pucelle</foreign>
                        </title>, della <title>
                           <foreign lang="fra">Louisiade</foreign>
                        </title>, del <title>
                           <foreign lang="fra">Clovis</foreign>
                        </title> e 
dell'<title>
                           <foreign lang="fra">Alaric</foreign>
                        </title>: poemi rimasti celebri di nome, parte per il 
fatto d'essere stati tali un momento, parte per essere stati derisi da un poeta di tutt'altra 
celebrità.</p>
                  </note>. Ecco dunque il poeta ridotto a somministrar lui medesimo . al lettore la materia di 
confronto necessaria per giudicare della verosimiglianza speciale delle sue invenzioni. E perchè 
questo non si poteva fare nel contesto stesso del poema, eccolo ridotto a uscirne fuori, per asserir 
formalmente e provare e discutere, col mezzo di quella ch'egli chiamò più d'una volta la 
<emph>vile prosa</emph>.</p>
               <p>Prendo dall'<title>Enriade</title> l'occasione d'osservare un altro grand'impiccio 
dell'epopea storica, voglio dire il maraviglioso soprannaturale.</p>
               <p>Ci deve o non ci dev'essere questo maraviglioso in un poema epico? Questione stata 
sciolta più volte, ma ne' due sensi opposti.</p>
               <p>E non so se alcuno o de' poeti o de' critici che nella <title>Poetica</title> d'Aristotele 
credevano doversi trovare, se non tutte, almeno le più importanti norme dell'arte, abbia notato il 
silenzio assoluto del maestro su questo punto così importante per loro. Silenzio che ad essi doveva 
parere strano, e che parrà naturalissimo a chi pensi che, quando Aristotele scriveva, la questione non 
era ancora nata, nè forse si poteva prevedere. Aristotele parla dell'epopea omerica, dell'epopea 
praticata e conosciuta al suo tempo, di quella che prendeva i soggetti dai secoli eroici: soggetti nei 
quali il maraviglioso era innato. Era quindi per Aristotele una cosa sottintesa. Fu dall'aver l'epopea 
presi per soggetto avvenimenti di tempi storici, ch'ebbe origine questa questione, la quale non pare 
che voglia aver fine. Da una parte, si dice che, senza il maraviglioso, il poema non può essere che o 
una storia versificata, o una storia alterata senza ragione; perchè dov'è la ragione di mutar le cause e 
le circostanze naturali e vere d'un avvenimento, per metterne in vece dell'altre, ugualmente naturali, 
ma false? Si dice dall'altra, che in mezzo a fatti noti o conoscibili, de' falsi prodigi paiono 
inevitabilmente eterogenei, come sono. Bone ragioni l'una e l'altra, diremo anche qui; ma bone a 
impedire e non a aiutare; dimanierachè l'epopea storica può dire al maraviglioso, come Marziale a 
quell'uomo d'umore variabile: <quote>
                     <p>«Non posso vivere nè con te, nè senza di te

<note place="foot">
                           <p>
                              <quote>
                                 <p>
                                    <foreign lang="lat">Nec tecum possum vivere, nec sine 
te</foreign>. <bibl>Martial. <title>
                                          <foreign lang="lat">In habentem varios 
mores</foreign>
                                       </title>. Lib. XII, Epigr. 40</bibl>.</p>
                              </quote>
                           </p>
                        </note>»</p>
                  </quote>. Dopo diciotto secoli, si trova ancora al bivio che incontrò ne' suoi 
primi passi: o privarsi del maraviglioso, con Lucano; o riceverlo per forza, con Silio Italico. 
Senonchè (ed è una cosa che giova ripetere) chi era poeta potè, seguendo o l'una o l'altra strada, 
dare delle prove accidentali del suo valore. Così doveva essere del Voltaire; il quale nel suo poema 
introdusse il maraviglioso, o piuttosto due specie di maraviglioso, il cristiano e l'allegorico. Ma non 
credo d'esprimere una mia opinione particolare dicendo che, quantunque abbelliti da immagini e 
vive e appropriate, e da sentenze e gravi e pellegrine (quando sono giuste), e il tutto in versi quasi 
sempre belli, e non di rado singolarmente belli, l'effetto che fanno, come parte dell'azione, è 
languido e stentato, e quasi di gente estranea e indifferente, che bisogna chiamar di novo ogni volta 
che si vuol farcela entrare.</p>
               <p>Il Voltaire che, come poeta, si servì del maraviglioso, opinò, come critico, che si potesse 
farne di meno, e, da quel che mi pare, non senza contraddirsi. Cosa non punto strana, perchè dove, 
in vece d'una massima certa, ci sono due opinioni probabili, può facilmente accadere che all'uomo 
medesimo piaccia di più ora l'una, ora l'altra. <quote>
                     <p>«Virgilio e Omero,</p>
                  </quote> 
dic'egli, <quote>
                     <p>fecero benissimo a mettere in scena le divinità. Lucano fece ugualmente bene a 
farne di meno. Giove, Giunone, Marte, Venere, erano ornamenti necessari all'azione d'Enea e 
d'Agamennone. Poco si sapeva di quegli eroi favolosi... Ma Cesare, Pompeo, Catone, Labieno, 
vivevano in tempi ben diversi da quelli d'Enea»</p>
                  </quote>. E Enrico IV, Mayenne, Potier 
e Mornay?</p>
               <p>
                  <quote>
                     <p>«Le guerre civili di Roma»</p>
                  </quote>, aggiunge, 
<quote>
                     <p>«erano una cosa troppo seria per tali giochi 
d'immaginazione»</p>
                  </quote>.</p>
               <p>E le guerre civili di Francia?</p>
               <p>Si dirà egli, che queste parole, applicate dal Voltaire alle divinità mitologiche, non 
possono convenire al soprannaturale cristiano? Rispondo che al soprannaturale non rivelato, ma 
inventato da un poeta, convengono nè più nè meno.</p>
               <p>Più notabile, per un altro riguardo, è ciò che dice poco dopo:</p>
               <p>
                  <quote>
                     <p>«Quelli che prendono i cominciamenti d'un'arte per i princìpi 
dell'arte medesima, sono persuasi che un poema non potrebbe stare senza divinità, perchè 
l'<title>Iliade</title> n'è piena. Ma queste divinità sono così poco essenziali al poema, che il passo 
più bello che si trovi nella <title>Farsalia</title>, e forse in qualunque poema, è il discorso col 
quale Catone, quello stoico odiatore delle favole, rifiuta sdegnosamente di visitare il tempio di 
Giove Ammone

<note place="foot">
                           <p>
                              <bibl>
                                 <foreign lang="fra">
                                    <title>Essai sur la poésie épique</title>. Chap. 
IV</foreign>
                              </bibl>.</p>
                        </note>»</p>
                  </quote>.</p>
               <p>Ognuno vede qual sia la forza di questo ragionamento: si potevano dire delle bellissime 
cose in disprezzo del politeismo; dunque il poema può stare senza il maraviglioso. Ma ciò che 
volevamo notare particolarmente, è quel riguardare l'epopea storica, non solo come una 
continuazione (era l'opinione comune), ma come un progresso dell'epopea primitiva, essenzialmente 
mitica. Come se quella che voleva esser la storia, e ch'era infatti presa per storia, e quella che, senza 
ottenere nè chieder fede, contraffà una storia, fossero la stessa arte, perchè la seconda ha imitate 
delle forme estrinseche della prima. Sarebbe un'arte di novo genere quella che, cominciata senza 
princìpi, li trovasse poi col cambiar l'intento e l'effetto, conservando delle forme estrinseche. E non 
sempre ciò che vien dopo è progresso.</p>
               <p>C'è un'altra specie d'epopee, nelle quali può parere a prima vista, che il soprannaturale 
sia a suo luogo; cioè quelle i di cui soggetti sono presi dalla Storia sacra. Ma basta questo per far 
riflettere che soggiacciono anch'esse, quantunque in un'altra maniera, allo stesso inconveniente 
dell'altre. Sono rifacimenti d'una storia; e storia nel senso più stretto, e più sdegnoso. Non è il 
soprannaturale intruso nel soggetto; ma è l'invenzione intrusa nel soprannaturale. Un, direi quasi, 
istinto rispettoso e sommamente ragionevole ci avverte che, nelle manifestazioni straordinarie della 
volontà e della potenza divina, la mente umana non arriva a trovare una regola del verosimile, come 
la trova nel corso naturale delle cose, e nelle determinazioni della volontà umana. Gli squarci 
mirabili che si trovano nel <title>Paradiso Perduto</title>, e la virtù poetica che ci si fa sentire 
quasi per tutto, non possono fare che non produca l'effetto d'un'interpolazione perpetua. E anche la 
<title>Messiade</title> ha de' pregi non volgari, e singolarmente quell'unione non infrequente del 
tenero e del sublime, che produce una commozione indistinta, e tanto più gradevole. Ma è un 
soggetto, quanto inesauribilmente fecondo d'applicazioni, altrettanto inaccessibile alle 
aggiunte.</p>
               <p>Termino qui questi cenni sull'epopea, per passare alla tragedia; intorno alla quale avrò 
ancora meno a trattenermi. E s'intende che non si tratterà se non della tragedia storica, e in quanto 
storica.</p>
               <p> Gl'inconvenienti che nascono in essa da ciò, differiscono e nel modo e nel grado, da 
quelli dell'epopea, per cagione d'una differenza essenziale nella forma de' due componimenti. La 
tragedia non adopra, come l'epopea, un istrumento medesimo e per la storia e per l'invenzione, 
quale è il racconto. La parola della tragedia non ha altra materia, dirò così, immediata, che il 
verosimile. I discorsi che lo Shakespeare, il Corneille, il Voltaire, l'Alfieri, mettono in bocca a 
Cesare, è tutta fattura poetica; l'azioni che Lucano racconta di Cesare, possono essere o inventate o 
positive. Quindi, nel poema la parola può produrre, ora un effetto poetico, ora un effetto storico; o, 
non riuscendo a produrre nè l'uno nè l'altro, rimanere ambigua. Nella tragedia è sempre la poesia 
che parla; la storia se ne sta materialmente di fuori. Ha una relazione col componimento, ma non ne 
è una parte

<note place="foot">
                     <p>Per prevenire una minuta obiezione, devo osservare che in qualche tragedia sono messe in 
bocca a uno o a un altro personaggio delle parole storiche; come appunto il <foreign lang="lat">Tu 
quoque, Brute</foreign>? di Cesare. Ma è un inconveniente raro e, per lo più, evitabile. Dico 
inconveniente, perchè l'effetto di tali parole è di richiamar la mente dal mero verosimile al reale. E 
so bene che ad altri può parere un vantaggio, un'occasione da non perdersi, questo poter far dire al 
personaggio ciò che l'uomo ha detto veramente. Ma non vedo come si possa trovar la poesia un'arte 
efficace e potente, e trovare insieme, che abbia a ricever forza da ciò che produce un effetto opposto 
al suo.</p>
                     <p>L'inconveniente poi non sarebbe evitabile nel caso citato, e in qualche altro, cioè quando 
le parole storiche siano celebri. Chè l'averle omesse il poeta non impedirebbe allo spettatore di 
rammentarsene; e il Cesare reale della storia verrebbe, nè più nè meno, a mettersi, nella mente di 
lui, a fronte del Cesare verosimile del poeta, come il Sosia di Plauto, a fronte di Mercurio: 
senonchè, ne' casi di cui parliamo, è il mortale che la vince. <foreign lang="lat">Praefulgebant eo 
ipso quod non visebantur</foreign>. E che vuol dir questo? Che la storia può volersi cacciare, e 
cacciarsi in effetto anche nel campo più esclusivamente proprio della poesia, quando la poesia s'è 
fatta storica. La storia registra molti, ma molti più fatti, che detti; e quindi è molto, molto più facile 
l'evitarla, facendo parlare le persone storiche, che facendole operare. Ma questi pochi detti hanno la 
stessa ragione de' fatti per volere il loro posto, e la stessa forza per prenderlo.</p>
                  </note>.</p>
               <p>La rappresentazione scenica poi accresce non poco l'efficacia della parola, 
aggiungendoci l'uomo e l'azione. E qui fa al nostro proposito l'osservare (cosa, del resto, degna 
d'osservazione anche per sè) come questi oggetti pre senti al senso, non solo non disturbino, con 
l'impressione della loro realtà, l'effetto della verosimiglianza pura voluto dall'arte, ma lo secondino 
e lo rinforzino. La ragione è che tali realtà non operano che come meri istrumenti dell'azione 
verosimile, e come tali le prende lo spettatore. Infatti, se un attore, nell'atto della rappresentazione, 
fa o dice qualche cosa che si riferisca alla sua persona reale o alle circostanze di essa, offende lo 
spettatore, trasportandolo alla considerazione di quella realtà. E cosa vuol dire questo avvedersene 
ed esserne offesi, se non che prima se ne faceva astrazione? E di qui viene che quanto più un attore 
par che faccia naturalmente, e quanto più commove, tanto più concentra la mente dello spettatore 
nel mero verosimile; quanto più gli rende presente l'uomo della favola, l'uomo o colpito dalla 
sventura, o accecato dalla passione, o minacciato da un pericolo ignoto a lui, tanto più gli sottrae, 
per dir così, e gli fa scomparir davanti la sua propria e reale personalità. Ed è la massima lode che si 
dia a un attore: era ciò che si voleva dire quando si diceva, per esempio, che Garrick era Hamlet, 
che Lekain era Orosmane. Non è la realtà presente, ma ordinata e subordinata al verosimile, quella 
che ne possa disturbar l'effetto; è la realtà storica, indipendente dal verosimile, e dalla quale il 
verosimile deve dipendere; la realtà storica, conosciuta o anche semplicemente conoscibile, e 
assente bensì dal senso, ma compenetrata col soggetto.</p>
               <p>Il vantaggio essenziale della forma, quest'altro vantaggio secondario, ma considerabile, 
e altri ancora più secondari, che non importa qui di rammentare, fanno che la tragedia possa, meglio 
del poema epico, schermirsi dalla storia.</p>
               <p>Ma ho detto schermirsi, e aggiungo: cedendo sempre qualcosa; perchè, anche da fuori, la 
storia riesce a farsi sentire, e a far valere le sue pretensioni. La relazione estrinseca, ma essenziale, 
che la tragedia storica ha con essa; e l'obbligo che ne nasce di trovare de' verosimili che siano tali 
relativamente al soggetto preso dalla storia, doveva produrre, e ha prodotti nella tragedia i medesimi 
inconvenienti, che nell'epopea: meno frequenti e meno sensibili, è vero; ma ugualmente crescenti 
con l'andar del tempo. E a metterli in chiaro, nulla potrebbe servir meglio degli argomenti ai quali è 
dovuto ricorrere un gran tragico, per veder di levarli.</p>
               <p>
                  <quote>
                     <p>«La questione</p>
                  </quote>, dice Pietro Corneille, <quote>
                     <p>se sia 
lecito far de' cambiamenti ai soggetti presi o dalla storia o dalla favola, pare decisa in termini 
abbastanza formali da Aristotele, quando dice <quote>
                           <p>
                              <hi rend="italic">che non si devono 
cambiare i soggetti ricevuti, e che Clitennestra dev'essere uccisa da Oreste, e Erifile da 
Alcmeone</hi>
                           </p>
                        </quote>. Questa tendenza però può ammettere qualche distinzione e qualche 
temperamento. È certo che le circostanze, o, se par meglio, i mezzi d'arrivare al fatto rimangono in 
nostro arbitrio: la storia spesso non ce li dà, o ne dà così poco, che è necessario di supplir con 
dell'altro, per render compito il poema; e si può anche presumere con qualche apparenza, che la 
memoria dello spettatore, il quale abbia lette altra volta queste circostanze, non l'avrà ritenute così 
fortemente, da farlo avvedere del cambiamento, abbastanza per accusarci di menzogna, come 
farebbe senza dubbio, se ci vedesse cambiare l'azione principale

<note place="foot">
                           <p>
                              <bibl>
                                 <title>
                                    <foreign lang="fra">Second Discours sur l'art 
dramatique</foreign>
                                 </title>.</bibl>
                           </p>
                        </note>»</p>
                  </quote>.</p>
               <p>Così, mentre la tragedia antica si fondava sulla cognizione che lo spettatore doveva aver 
de' soggetti, la moderna è costretta a fare assegnamento sulla dimenticanza. Aiuto infelice; giacchè 
non pare che deva esser bon segno in un'arte l'aver paura della cognizione. E aiuto, non solo incerto, 
ma precario; giacchè se lo spettatore che aveva dimenticate le circostanze storiche del soggetto, e 
potè quindi, alla prima recita, godersi senza disturbo l'invenzioni poetiche; se, dico, uscendo dal 
teatro con un novo interessamento per quel soggetto, va a rinfrescarsi la memoria nel libro dove 
aveva lette quelle circostanze, non sarà più, alla seconda rappresentazione, lo smemorato che 
conveniva al poeta. Aiuto, finalmente, ricorrendo al quale, il Corneille contradice sè stesso; giacchè, 
se le circostanze rimangono nell'arbitrio del poeta, cos'importa che lo spettatore si rammenti o non 
si rammenti quelle della storia? Ma che? il Corneille medesimo, nell'<hi rend="italic">Esame</hi> 
che aggiunse a' suoi componimenti, tocca più d'una volta l'alterazioni da lui fatte alla storia; e, per 
giustificarle, o anche per accusarsene candidamente, le manifesta; e leva così di sotto alla tragedia 
storica quella povera gruccia della dimenticanza altrui, che le aveva data. Darne di tali a un'arte, è 
un confessare che è diventata zoppa; e dargliele un Pietro Corneille, è un terribile indizio che non ci 
sia più il verso di rimetterla su' suoi piedi.</p>
               <p>Ma perchè ebbe egli bisogno di cercar delle distinzioni in un precetto così semplice, de' 
temperamenti per un precetto così discreto? Perchè il precetto riguardava una cosa, e il Corneille, 
seguendo una consuetudine già invalsa, l'applicava anche a un'altra cosa, e diversissima. Aristotele 
parla delle <emph>favole ricevute</emph>
                  <note place="foot">
                     <p>
                        <quote>
                           <p>
                              <foreign lang="lat">Acceptas quidem igitur fabulas</foreign> (<foreign lang="grc">mythous</foreign>) <foreign lang="lat">solvere non licet. Dico autem, seu 
Clytaemnestram necatam ab Oreste, et Eriphylen ad Alcmaeone</foreign>. <bibl>
                                 <title>
                                    <foreign lang="lat">Poet.</foreign>
                                 </title>, cap. XI</bibl>
                           </p>
                        </quote>
.</p>
                     <p>Il vocabolo <emph>mythos</emph> passò anche a significare la forma particolare data 
dall'azione da ciaschedun poeta; e in questo senso l'usa anche Aristotele, anzi la definisce: 
<quote>
                           <p>
                              <foreign lang="lat">Est autem actionis quidem imitatio fabula: appello enim fabulam 
hanc compositionem rerum</foreign> (<bibl>Ibid., cap. IV</bibl>)</p>
                        </quote>. Nel passo citato 
sopra, però, non può voler dir altro che <emph>miti</emph>, nel senso proprio e primitivo del 
vocabolo. Infatti, come si potrebbe intendere che Aristotele prescrivesse al poeta d'attenersi alle 
tante e diverse composizioni degli altri poeti? Una tale interpretazione repugna e alla cosa, e agli 
esempi addotti da Aristotele, che non sono esempi di composizioni, ma di semplici temi mitologici, 
come repugna al seguito del testo, che sarà citato or ora.</p>
                  </note>, e di queste dice che non si devono alterare; il Corneille parla di soggetti presi <emph>o 
dalla storia</emph>, o dalla favola, come se fosse tutt'uno. Ora, applicato alle <emph>favole 
ricevute</emph>, il precetto non ha bisogno nè di temperamenti, nè di distinzioni; poichè quelle 
non davano, nè imponevano altro al poeta, che appunto <emph>l'azione principale</emph>: 
Clitennestra uccisa da Oreste, Erifile da Alcmeone. I mezzi e le circostanze rimanevano davvero 
nell'arbitrio de' poeti. La storia in vece dà, insieme co' soggetti, anche de' mezzi e delle circostanze, 
che possono non accomodarsi con l'intento dell'arte. Quindi il bisogno di cambiarle, val a dire 
d'alterare i soggetti coi quali sono, per dir così, immedesimate. Che se la storia non le dà, le lascia 
desiderare; ma ciò non vuol dire che un tal desiderio possa essere appagato col mezzo 
dell'invenzione poetica.</p>
               <p>
                  <quote>
                     <p>«L'esempio della morte di Clitennestra»</p>
                  </quote>, 
aggiunse il Corneille, <quote>
                     <p>«può servir di prova alla mia proposizione. Sofocle e 
Euripide l'hanno trattata tutt'e due, ma con un intreccio e con uno scioglimento differente; e questa 
differenza fa che il dramma non è lo stesso, quantunque sia uno solo il soggetto, del quale i due 
poeti hanno conservata l'azione principale»</p>
                  </quote>.</p>
               <p>E per far questo, ebbero forse bisogno di temperare il precetto? Neppur per idea: 
l'eseguirono a un puntino, facendo l'uno e l'altro morir Clitennestra per mano d'Oreste; giacchè il 
precetto non richiede nulla di più. O piuttosto prevennero un precetto indicato alla pratica dalle 
convenienze dell'arte, prima che Aristotele lo promulgasse. E questo potere ognuno inventare, senza 
inconvenienti, un intreccio e uno scioglimento a modo suo, veniva dal non avere ognuno contro di 
sè, se non altri intrecci, e altre maniere di scioglimenti. Erano poeti contro poeti, verosimili contro 
verosimili, non legati ad altro che a fatti e a caratteri, tanto più fecondi per l'invenzione, quanto più 
digiuni di circostanze obbligate. L'inventarne di nove non era una licenza che i poeti dovessero 
prendersi; era l'operazione propria della poesia. E a un bisogno l'attesterebbe Aristotele stesso, il 
quale aggiunge subito: <quote>
                     <p>«Tocca poi al poeta a inventare, e a far buon uso delle 
(favole) ricevute

<note place="foot">
                           <p>
                              <quote>
                                 <p>
                                    <foreign lang="lat">Ipsum autem invenire oportet, et traditis uti recte</foreign>. 
<bibl>Ibid.</bibl>
                                 </p>
                              </quote>
                           </p>
                        </note>»</p>
                  </quote>. Dà come una conseguenza naturale del precetto ciò che il Corneille 
chiede come un temperamento. E quel precetto era in sostanza il medesimo che fu poi espresso da 
Orazio con le parole: <quote>
                     <p>
                        <foreign lang="lat">famam sequere</foreign>
                        <note place="foot">
                           <p>Altra obiezione possibile, e da non dissimularsi: Anche il teatro greco ebbe tragedie storiche, e 
sul suo principio; per esempio, <title>I Persiani</title> d'Eschilo. Non starò qui a mettere in dubbio 
se questo componimento possa esser riguardato come una tragedia: giacchè si potrebbe far lo stesso 
con altri dello stesso autore, il soggetto de' quali è preso da' tempi eroici. Dirò bensì che la tragedia 
greca non continuò per quella strada. Quelle di Sofocle e d'Euripide, e le molte di cui parla 
Aristotele nella Poetica, sono tutte composte sopra soggetti mitologici. Se il teatro greco fosse 
diventato storico, si sarebbe naturalmente trovato a' medesimi passi de' teatri moderni; e Aristotele 
sarebbe stato impicciato bene a trovargli le regole, se gliene avesse voluto trovare.</p>
                           <p>Anche il teatro latino ebbe tragedie storiche, e di soggetti romani, e chiamate perciò 
<foreign lang="lat">Praetextae</foreign>; e l'ebbe, se non così sul principio, cioè da Livio 
Andronico o da Nevio o da Ennio, certo non molto tardi, poichè tra le tragedie di Pacuvio, delle 
quali rimangono i titoli e de' frammenti, c'è un <title>Paolo</title> (Emilio), e tra quelle d'Azzio, un 
<title>Bruto</title> e un <title>Decio</title>. Orazio loda in genere quella specie di tragedie, come 
un tentativo d'idipendenza letteraria:
<quote rend="block">
                                 <lg>
                                    <l>
                                       <foreign lang="lat">Nil intentatum nostri liquere poetæ;</foreign>
                                    </l>
                                    <l>
                                       <foreign lang="lat">Nec minimum meruere decus, vestigia græca</foreign>
                                    </l>
                                    <l>
                                       <foreign lang="lat">Ausi deserere, et celebrare domestica facta;</foreign>
                                    </l>
                                    <l>
                                       <foreign lang="lat">Vel qui prætextas, vel qui docuere togatas.</foreign>
                                    </l>
                                 </lg>
                                 <bibl>
                                    <foreign lang="lat">
                                       <title>De Arte poet. </title>, v 285 et seq.</foreign>
                                 </bibl>)</quote> 
Ma il non dar lui alcun precetto per questa specie di componimenti, e l'accennarla soltanto, è una 
ragione di credere che non fosse molto coltivata; come il tornar che fa sempre sulla poesia 
d'argomenti greci, è un indizio, che questa fosse prevalente di molto. E un altro indizio per i tempi 
anteriori è il non essercene di Pacuvio che una sola, contro diciassette d'argomenti mitologici greci; 
e d'Azzio, due, contro più di cinquanta. Quintiliano, in quella breve rassegna che fa de' principali 
generi di poesia, e de' principali poeti (<bibl>lib. X, cap. I</bibl>), non fa neppure menzione delle 
<emph>preteste</emph>. Non ce n'è rimasta alcuna, ed è una disgrazia: letteraria, s'intende. E non 
si potrebbe prenderne un'idea dall'<title>Ottavia</title> di Seneca, o d'un Seneca, qualunque fosse; 
essendo opera di tutt'altri tempi, e di tutt'altro gusto.</p>
                        </note>
                     </p>
                  </quote>.</p>
               <p>Del resto, nè i temperamenti forzati del Corneille, nè i suoi sempre ammirabili 
capolavori poterono sottrarre la tragedia alle sue perpetue variazioni, e costituirla, per ciò che 
riguarda le sue relazioni con la storia, in una forma stabile e definitiva.</p>
               <p>Per nostra fortuna, o paziente lettore, non c'è bisogno di ripassare tutte quelle variazioni, 
nemmeno di corsa, come s'è fatto con I'epopea. Qui basterà accennare il fatto attuale, e le sue 
cagioni prossime. Del tempo intermedio non voglio rammentare altro che una variazione estrinseca, 
e che non toccava l'essenza stessa della tragedia; ma molto significante. Poco dopo la metà del 
secolo scorso, non so se un attore o un'attrice francese introdusse una riforma generale nel vestiario, 
rendendolo conforme all'uso del tempo in cui era finta l'azione. Prima dipendeva, in parte dalla 
moda corrente, in parte dal capriccio dell'attore, in parte da consuetudini che avevano quelle stesse 
origini; e ci poteva essere, per un di più, un qualche segno caratteristico, desunto dalla storia. Il 
Voltaire, non mi rammento in qual luogo, descrive l'attore che, nel secolo di Luigi XIV, 
rappresentava Augusto nel <title>Cinna</title>, con una gran parrucca, e sopra di questa un gran 
cappello a gran penne, e le penne lardellate di foglie d'alloro: il rimanente su quel gusto. Ma cosa 
voleva dir questo? Che gli spettatori erano più disposti di quello che furono poi, a veder nell'attore 
l'Augusto del poeta, l'Augusto verosimile, senza darsi tanto pensiero dell'Augusto reale della storia. 
L'introdursi questa fino nelle quinte a sindacare gli attori, ministri nati della poesia, e costringerli a 
prender le sue divise, era un segno del possesso ch'era andata sempre prendendo sulla tragedia, e un 
indizio del maggior possesso, che ci voleva prendere.</p>
               <p>Infatti, non tardò molto a principiare la rivoluzione drammatica, che vediamo ora 
vittoriosa. Era allora sentimento quasi unanime de' dotti e delle colte persone d'Europa, che la vera, 
la bona tragedia, quella che potesse soddisfare il bon gusto, e essere ammessa dal bon senso, era la 
tragedia nella quale fossero mantenute le così dette unità di tempo e di luogo. Unità, si diceva, 
proclamate da Aristotele, osservate fedelmente nelle tragedie greche, e soprattutto volute dalla 
ragione. Se poi Aristotele avesse proposte davvero queste unità; se nelle tragedie greche fossero 
davvero state osservate; se la ragione non avesse nulla a dire in contrario, non si cercava quasi da 
nessuno; e a chi ne cercasse, si dava sulla voce

<note place="foot">
                     <p>Le avessero attribuite a chiunque altro! Ma Aristotele, il quale insegna così apertamente e 
ripetutamente, che l'universale, il verosimile è la materia propria della poesia, opponendola alla 
storia, la di cui materia è il particolare, il reale, immaginarsi che potesse prendere per misura e per 
criterio del verosimile, la realtà materiale dello spettacolo, le circostanze reali dello spettatore! Era 
come far dire a un maestro di prospettiva, che una veduta, per esser verosimile, non deve 
rappresentare se non gli oggetti che potrebbero stare realmente nella misura del quadro. E perchè 
dice (<bibl>cap. II</bibl>) che <quote>
                           <p>«la tragedia si sforza di restringersi in un giro del 
sole, o di variarne poco»</p>
                        </quote> (pratica, che s'accordava benissimo con la natura de' 
soggetti mitologici), credere che intendesse con questo di stabilire formalmente un termine alla 
durata ideale dell'azione! lui, che, nella <title>Poetica</title> medesima, dove tratta della lunghezza 
della favola, protesta espressamente, che un tal termine non si può stabilire <emph>a 
priori</emph>. Dopo aver detto che la lunghezza materiale del dramma, non è una cosa che 
concerne l'arte, e venendo a parlare della durata ideale, dice: <quote>
                           <p>«per ciò che 
riguarda la natura della cosa, la durata maggiore è la più bella, purchè non sia tale da far perdere la 
chiarezza dell'insieme. Per dirla in una parola, la durata conveniente sarà quella che si richieda per 
fare che, con lo svolgersi delle cose, secondo il verosimile o il necessario, si passi dall'infelicità alla 
felicità, o viceversa». <foreign lang="lat">Terminus autem rei ex ipsius natura, semper 
quidem qui maior est, dummodo maneat intra eos fines ut una totus perspicuus sit, pulchrior est. Ut 
autem simpliciter, re definita, dicamus, in quanta magnitudine, secundum verisimile, vel 
necessarium, deinceps nascentibus rebus, contingit in res secundas ex adversis, vel ex rebus 
secundis in adversas mutari, idoneus terminus est magnitudinis.</foreign>
                              <bibl>Cap. 
V</bibl>.</p>
                        </quote>.</p>
                     <p>E siccome non è mai affatto inutile il conoscere l'origine degli errori che hanno avuta 
molta voga, in qualunque materia, così aggiungo che il vero autore del precetto delle due famose 
unità, fu, secondo ogni apparenza, il Castelvetro. Questo critico, nel suo commento, famoso 
anch'esso, della <title>Poetica d'Aristotele</title>, al primo de' luoghi citati qui, non solo prende 
per un precetto generale la menzione d'un fatto particolare, ma ci aggiunge di suo ciò ch'era 
necessario a farne un precetto, cioè una ragion generale. Ed è quella così anti–poetica, così 
anti–filosofica, così anti–aristotelica ragione della verosimiglianza relativa allo 
spettacolo e allo spettatore: ragione che fu poi allegata sempre, come fondamento principale del 
precetto. Di più, censura Aristotele del non averla applicata rigorosamente, per non averla ben 
conosciuta: il che è verissimo. E su quella ragione fonda poi anche l'altra unità, quella del luogo, la 
quale dalla <title>Poetica d'Aristotele</title> non si sarebbe potuta far uscire in nessuna maniera. 
Trascrivo qui le sue parole, nella loro nativa rozzezza, chiedendone scusa al lettore. <quote>
                           <p>
                              <hi rend="italic">L'epopea, narrando con parole sole, può raccontare un'azione avvenuta in molti anni, 
e in diversi luoghi, senza sconvenevolezza niuna, presentando le parole all'intelletto nostro le 
distanze di luogo e di tempo: la qual cosa non può fare la tragedia, la quale conviene avere per 
soggetto un'azione avvenuta in piccolo spazio di luogo, e in piccolo spazio di tempo, cioè in quel 
luogo e in quel tempo, dove e quando i rappresentatori dimorano occupati in operazione, e non 
altrove, nè in altro tempo. Ma così come il luogo stretto è il palco, così il tempo stretto è quello che 
i veditori possono a suo agio dimorare sedendo in teatro: il quale io non vedo che possa passare il 
giro del sole, siccome dice Aristotele, cioè ore dodici. Con ciò sia cosa che, per le necessità del 
corpo, come è mangiare, bere, deporre i superflui pesi del ventre e della vescica, dormire, e per altre 
necessità, non possa il popolo continuare oltre il predetto termine così fatta dimora in teatro. Nè è 
possibile a dargli ad intendere che siano passati più dì e notti, quando essi sensibilmente sanno che 
non sono passate se non poche ore, non potendo l'inganno in loro aver luogo, il quale è tuttavia 
riconosciuto dal senso</hi>. (<bibl>
                                 <title>Poetica d'Aristotele, volgarizzata e sposta per L. 
Castelvetro</title>. Basilea, 1576; pag. 109</bibl>).</p>
                        </quote>
                     </p>
                     <p>Nel commento al secondo luogo poi, rigetta la ragione assegnata da Aristotele alla 
durata speciale e relativa delle diverse favole; e richiama il suo autore a quella sua gran ragione 
della verosimiglianza relativa allo spettacolo e allo spettatore. Trascrivo anche qui: <quote>
                           <p>
                              <hi rend="italic">Vedeva Aristotele, che le favole della tragedia comunemente avevano fine alla fine 
della mutazione, e che le cose avvenute e contenute nella favola non si stendevano oltre il termine 
d'un giro del sole sopra l'emisfero, cioè oltre a dodici ore; e non riconoscendo la vera cagione di 
così fatto termine d'azioni raccolte in una favola, s'è immaginato che ciò sia per la capacità e per la 
contenenza della memoria degli uditori, quasi fossero per dimenticarsi le prime parti della favola, se 
contenesse un'azione di molti dì, quando udissero e vedessero l'ultime parti... Così breve termine 
non è stato posto alla favola della tragedia, dentro del qual s'opera per cagione della debolezza della 
ricordanza, ma per quella cagione, che già abbiamo assegnata, della rappresentazione, e dell'agio de' 
veditori, occupando tanto spazio di tempo la rappresentazione, quanto occuperebbe una verace 
operazione, e non potendo il popolo stare in teatro senza disagio intollerabile più di dodici ore</hi> 
(<bibl>Ibid., pag. 170, 171</bibl>)</p>
                        </quote>. E la taccia che si dava al Castelvetro era d'esser 
troppo sottile! Forte, però, lo fu davvero, poichè l'argomento messo in campo da lui, e invalso nel 
mondo letterario, potè far perder di vista, in questo particolare, a più generazioni, non solo di critici, 
ma di poeti, tra i quali de' gran poeti, che la poesia è poesia, che è un'arte, e che, per conseguenza, i 
mezzi che le si presentano per servire alla sua operazione, o non sono adattati, e deve rifiutarli; o 
sono adattati, e vuol dire che si può fare astrazione da ciò che hanno d'eterogeneo all'intento 
dell'arte. Ammettere che una tragedia (azione verosimile) possa esser rappresentata, è ammettere 
che la realtà, come realtà, delle cose che servono alla rappresentazione possa e deva non contar 
punto più di quello che la qualità reale di verde metallico si conti nel verde d'un albero dipinto. Dire 
che la tragedia diventa falsa, se la rappresentazione non s'accorda con le circostanze reali dello 
spettatore, è dire che un quadro rappresentante una nevicata diventa falso per chi lo guarda nel mese 
di luglio. Non si tratta, nè in pittura, nè in poesia, di <emph>dare ad intendere</emph> (stolta 
parola in un tale argomento); ma di rappresentare de' verosimili, cioè delle <emph>verità 
ideali</emph>.</p>
                     <p>In quanto poi all'essere que' due precetti fedelmente osservati nelle tragedie greche, il 
Corneille, ne' <title>Discorsi</title> citati sopra, addusse alcune prove in contrario; e molte più ne 
addusse poi il Metastasio nelle sue <title>Osservazioni</title> sopra tutte quelle tragedie; ma con 
tutto ciò, l'essere nelle tragedie greche osservati que' due precetti, fu ancora per molto tempo, 
<emph>il fatto</emph>.</p>
                  </note>. È inutile aggiungere che alla storia quelle regole non convenivano punto. E i tentativi che 
aveva fatti fino allora, e che andava facendo, per prendere un maggior posto nella tragedia, 
ottenevano bensì qualcosa: la tragedia, a costo anche di storpiarsi, faceva il possibile, per contentar 
la storia, ma salve le regole. Si parlava bensì d'un tal Shakespeare, che, o non curandole, o non 
sapendo neppure che ci fossero, era riuscito a far qualcosa da non esser buttato via. Ma se ne 
parlava come d'un genio selvaggio, d'un capo strano, con de' lucidi intervalli stupendi: una specie di 
montagna arida e scoscesa, dove un botanico, arrampicandosi per de' massi ignudi, poteva trovare 
un qualche fiore non comune. E, del resto, le cose che si citavano di quel grande e quasi unico 
poeta, erano cavate da que' suoi drammi ne' quali la storia ha meno parte, o non ce n'ha nessuna. 
Ecco però, che in Germania salta fuori un altro tale, chiamato Goethe, il quale, entrando nella strada 
del dramma storico, segnata dal genio selvaggio, e entrandoci, come accade ai grandi ingegni, senza 
intenzione e senza paura d'imitare, fa, da' suoi primi passi, prevalere presso la sua nazione la 
ragione della storia a quella delle due unità. Ma nella Francia, superba, da un pezzo, di poeti che 
avevano tenuta l'altra strada; nell'Italia, superba d'uno recente, era un'altra faccenda. Come! si 
diceva: le regole alle quali si sono assoggettati un Corneille, un Racine, un Voltaire, un Alfieri, 
senza parlare degli autori della <title>Merope</title> e dell'<title>Aristodemo</title>, parranno ora 
un freno incomodo all'ingegno, un ostacolo alla perfezione! Il campo dov'essi hanno fatte le loro 
gran prove, sarà diventato augusto! Proporre l'abolizione di quelle regole pareva, non so se più una 
temerità da non tollerarsi, o una sciocchezza da compatirsi. Ma che? la storia, per fare nella tragedia 
quella grande irruzione che s'era fissata di fare, aveva proprio bisogno d'abbattere quel baluardo; e 
l'abbattè. In Francia, non ne parliamo; e anche in Italia, da quello che sento, lo spettatore non ci 
patisce, e non si chiama offeso se, nel corso d'una tragedia, vede alzarsi una scena e venir giù 
un'altra, e se, in quelle tre o quattr'ore di seduta, il poeta pretende di fargli passare davanti alla 
mente più di quel benedetto giro di sole, nominato così innocentemente da Aristotele.</p>
               <p>E si veda come una cosa tenuta indietro per forza, si riscatti, quando gli riesce 
finalmente di venire avanti. Fino allora i soggetti che nella storia fossero meno particolarizzati, 
erano parsi i più opportuni alla tragedia, come quelli che lasciavano più campo all'invenzione. Se la 
storia tace, diceva il poeta, tanto meglio: parlerò io. Ora in vece sono i poeti che, quando i 
particolari mancano nelle storie propriamente dette, vanno a cercarne in altri documenti, di 
qualunque genere, affine d'arricchire il soggetto, anzi di formarlo. Ben contenti se riescono a dare, 
del fatto storico da essi rappresentato, un concetto più compito; più contenti ancora, se riescono a 
darne un concetto novo, e diverso dall'opinione comune. È appunto il contrario del <foreign lang="lat">famam sequere</foreign>; ma come poteva essere altrimenti? A una pretensione troppo 
contradittoria, il volere che la poesia, per essere efficace, non stia indietro delle cognizioni del 
tempo, ne secondi, anzi ne prevenga le tendenze ragionevoli, e che non se ne faccia carico, per 
rimaner più libera.</p>
               <p>Accennato il fatto, non mi resta che a fare alcune domande:</p>
               <p>C'è egli qualcheduno il quale creda che la tragedia possa tornare a mettersi negli antichi 
confini, e far di novo a confidenza con la storia, come ha fatto per tanto tempo? O crede qualchedun 
altro, che, con l'allargare i confini, si sia trovata finalmente la giusta misura della parte che la storia 
deva avere nella tragedia, e la vera maniera di comporla con l'invenzione? E se ciò non si crede, c'è 
qualche ragione di credere che questa misura e questa maniera si possano trovare in avvenire?</p>
               <p>Risponda e concluda il lettore.</p>
               <p>Venendo finalmente al paragone tra l'assunto comune all'epopea e alla tragedia, e 
l'assunto del romanzo storico, è facile vedere che la differenza essenziale sta in questo, che il 
romanzo storico non prende il soggetto principale dalla storia, per trasformarlo con un intento 
poetico, ma l'inventa, come il componimento dal quale ha preso il nome, e del quale è una nova 
forma. Voglio dire il romanzo nel quale si fingono azioni contemporanee: opera affatto poetica, 
poichè, in essa, e fatti e discorsi tutto è meramente verosimile. Poetica però, intendiamoci, di quella 
povera poesia che può uscire dal verosimile di fatti e di costumi privati e moderni, e collocarsi nella 
prosa. Con che non intendo certamente d'unirmi a quelli che piangono, o che piangevano (giacchè la 
dovrebb'esser finita) quelle età così poetiche del gentilesimo, quelle belle illusioni perdute per 
sempre. Ciò che ci fa differenti in questo dagli uomini di quelle età, è l'aver noi una critica storica 
chè, ne' fatti passati, cerca la verità di fatto, e, ciò che importa troppo più, l'avere una religione che, 
essendo verità, non può convenientemente adattarsi a variazioni arbitrarie, e ad aggiunte fantastiche. 
È di questo che ci dovremo lamentare?</p>
               <p>Ho detto: differenza essenziale; infatti, non è, come nell'epopea e nella tragedia (il 
rispetto dovuto agli uomini celebri, che hanno dato del loro alla cosa, non deve impedire di 
qualificar la cosa medesima), non è quella finzione grossolana, che consiste nell'infarcir di favole 
un avvenimento vero, e di più un avvenimento illustre, e perciò necessariamente importante. Nel 
romanzo storico, il soggetto principale è tutto dell'autore, tutto poetico, perchè meramente 
verosimile. E l'intento e lo studio dell'autore è di rendere, per quanto può, e il soggetto, e tutta 
l'azione, tanto verosimile relativamente al tempo in cui è finta, che fosse potuta parer tale agli 
uomini di quel tempo, se il romanzo fosse stato scritto per loro.</p>
               <p>Ma (e qui è l'inconveniente comune al romanzo storico con tutte le specie di poesia che 
inventano sopra un tempo passato) è scritto per degli altri. Mettiamo pure, che all'autore sia riuscito 
di comporre un racconto che agli uomini di quel tempo sarebbe parso verosimile. Un tale effetto 
sarebbe allora venuto dal confronto spontaneo e immediato, tra il generale ideato dall'autore, e il 
reale ch'essi conoscevano per esperienza; mentre, per produrlo in uomini d'un auro tempo, l'autore è 
ridotto a cercar di supplire all'esperienza con l'informazione, e di mettere, dirò così, in una sola 
composizione, l'originale e il ritratto. Non c'è il contrasto diretto tra il vero e il verosimile; ed è 
senza dubbio un gran vantaggio; ma c'è ugualmente o la confusione dell'uno con l'altro, o la 
distinzione tra di essi. Anzi c'è, in proporzioni variabilissime, ma inevitabilmente, e confusione e 
distinzione, come s'è dimostrato, forse più del bisogno, nella prima parte di questo scritto.</p>
               <p>Non c'è però da meravigliarsi che, durando la persuasione che la storia e l'invenzione 
potessero star bene insieme, sia venuto a un uomo di bellissimo ingegno il pensiero di comporli in 
una forma nova e più speciosa, e che dava luogo a una molto maggiore abbondanza e varietà di 
materiali storici. E c'è ancora meno da maravigliarsi che, messa in atto da quell'ingegno così 
immaginoso, e così osservatore, così fecondo e così penetrante, la cosa abbia prodotto nel pubblico 
di tutti i paesi colti quell'effetto straordinario che ognuno sa.</p>
               <p>Ma basterà quel vantaggio per assicurare al romanzo storico almeno una lunga vita?</p>
               <p>È una domanda poco allegra per chi gli vuol bene. Nelle cose abusive, le correzioni 
vivono alle volte meno dell'abuso; e non c'è per l'errore nessun posto più incomodo, e dove possa 
meno fermarsi, che vicino alla verità. Non si può dissimulare che ciò che acquistò nel primo 
momento più favore a un tal componimento, fu appunto quell'apparenza di storia, cioè un'apparenza 
che non può durar molto. Quante volte è stato detto, e anche scritto, che i romanzi di Walter Scott 
erano più veri della storia! Ma sono di quelle parole che scappano a un primo entusiasmo, e non si 
ripetono più dopo una prima riflessione. Infatti, se per storia s'intendevano materialmente i libri che 
ne portano il titolo, quel detto non concludeva nulla; se per storia s'intendeva la cognizione 
possibile di fatti e di costumi, era apertamente falso. Per convincersene subito, sarebbe bastato (ma 
non sono cose a cui si pensi subito) domandare a sè stessi, se il concetto de' diversi romanzi di 
Walter Scott era più vero del concetto sul quale gli aveva ideati. Era bensì un concetto più vasto, ma 
a condizione d'essere meno storico. C'era aggiunto un altro vero, ma di diversa natura; e perciò 
appunto il concetto complessivo non era più vero. Un gran poeta e un gran storico possono trovarsi, 
senza far confusione, nell'uomo medesimo, ma non nel medesimo componimento. Anzi, quelle due 
critiche opposte, che ci hanno dato il filo per fare il processo al romanzo storico, erano già spuntate 
ne' primi momenti, e in mezzo alla voga; come germi di malattie mortali avvenire in un bambino di 
floridissimo aspetto. E la voga, si mantiene poi sempre uguale? C'è la stessa voglia di far romanzi 
storici, e la stessa voglia di leggere quelli che sono già fatti? Non so; ma non posso lasciar 
d'immaginarmi che, se questo scritto fosse venuto fuori un trent'anni fa, quando il mondo aspettava 
ansiosamente, e divorava avidamente i romanzi di Walter Scott, sarebbe parso stravagante e 
temerario, anche riguardo al romanzo storico; e che ora, se qualcheduno avrà la bontà d'occuparsene 
abbastanza per dargli questi titoli, sarà per tutt'altro. E trent'anni dovrebbero essere un niente per 
una forma dell'arte, che fosse destinata a vivere.</p>
            </div2>
         </div1>
      </body>
   </text>
</TEI.2>
