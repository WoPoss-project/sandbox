<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Discorso della nobiltà</title>
      <author>Giovanni Botero</author>
    </titleStmt>
    <extent>28 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001512</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>I capitani del signor Giouanni Bottero [|] benese, abbate di Santo Michele della Chiusa ... Con alcuni discorsi curiosi.</title>
        <author>Botero, Giovanni</author>
        <publisher>per Gio. Domenico Tarino</publisher>
        <pubPlace>In Torino</pubPlace>
        <date>1607</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Correzione linguistica</item>
    </change>
    <change>
      <date>2005-05-16T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-16T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>Discorso della nobiltà</head>

<opener><salute>AL SERENISSIMO SIGNOR IL PRENCIPE FILIBERTO DI SAVOIA GRAN PRIOR DI CASTIGLIA, E DI LION, ETC. </salute></opener>

<p>La nobiltà è tanto degna e di tanto ornamento alla persona, che n'è  dotata, che Cristo, Signor nostro, non ebbe a sdegno d'adornarne la sua  sacratissima umanità, benché, per insegnarci l'umiltà, abbassò la chiarezza  reale del sangue di David con la povertà della santissima Vergine, sua madre e  di San Gioseppe, sposo di lei. Perché volse nasce nobil, sì, ma povero, acciò  che la nobiltà rendesse manifesta la descendenza sua da David, e da Abraham,  e la povertà sua noi a non far stima delle grandezze mondane, ammaestrasse. </p>
<p>Or sentendo io tutto il dì favellar di nobiltà, e non parendomi cosa  molto chiara, e bene intesa, ho preso ardire di farne un breve discorso, nel qual  mostro, che cosa ella sia et in che maniera s'acquisti e si conservi. E per  annobilir l'istessa nobiltà, io l'offero a Vostra Altezza Serenissima, nella cui  fronte e nel cui gratioso aspetto e costumi e maniere altro non si scorge, che  lume di nobiltà e di gentilezza, che la rende da chiunque la vede, quanto dir si  possa, amabile. Resti Vostra Altezza Serenissima servita di gradir e l'offerta,  benché picciola, con darle un'occhiata, e l'offerente, col mantenerlo  benignamente nella gratia sua, stimata da lui sopra ogni tesoro.</p>
<p>Sì come il numero e il tempo per debolezza dell'esser loro, non  contenti de' principii naturali, anche l'opera della ragione e dell'intelletto  umano alla perfettione loro richieggono, così la nobiltà per non esser cosa in  principii reali affatto fondata, molto dell'openione degli uomini si prevale.  Anzi perché ella dalla stima della moltitudine instabile e varia, dalla  consuetudine dei popoli, dagli statuti delle republiche mutabili, e differenti,  assai più, che dalla natura dipende, egli è malagevole impresa l'accettar quel,  ch'ella si sia, e il formarne dottrina risoluta. Ch'ella dall'openione degli  uomini in gran parte dipenda, molti segni addurre, molti argomenti  commemorare si possono. Primieramente in alcuni paesi non si fa tra il nobile  e l'ignobile distintione, come anticamente nell'Egitto, e ai tempi nostri  nell'Elvetia, e in molte parti dell'America. Appresso molti non tengono, che la  nobiltà altro sia, che un nome stimato dalla moltitudine. Onde Licofrone  diceva essere una cosa più tosto posta nel suono della voce, che nella sostanza  dell'effetto; Boetio, esser un nome vano, e di nissun conto. Galeno  l'assomiglia a un denaro, che sia in pregio, ove esso è zeccato, ma fuor di là,  di nissun valore. Ma che maggior argomento vogliamo di ciò, che che sia in  mano d'una republica o di un prencipe dar con una parola la nobiltà, ch'è  perciò chiamata dagli scrittori restitutione dei natali? Imperò che pare, che  quelli, che per questa via ingentiliscono, quasi purgati per la gratia del  prencipe, della macchia e lordura, della prima nascita, mondi e netti, e di  gentilezza e di nobiltà dotati, rinaschino.</p>
<p>Or per dir, con fondamento, quel, che in questa materia più conforme  alla ragione e al sentimento comune delle genti ci pare, diciamo esser due sorti  di nobiltà, delle quali l'una si può estrinseca, e l'altra instrinseca chiamare.  Estrinseca è quella che di fuora, o dal favor del prencipe o da un feudo nobile  o da qualche degnità o da altra cosa così fatta aviene; instrinseca quella che ha  principii reali in noi, e da noi dipende: e di questa siamo per parlare. Diciamo  dunque, che la nobiltà vien detta a noscendo, quasi noscibilità; e nobile vuol  dire una cosa chiara e conosciuta, come ignobile una oscura, e quasi ignota. E  perciò un uomo nato bassamente si dice, <foreign lang="lat">terrae filius,</foreign> e gli uomini di  vil natione,<foreign lang="lat"> sine nomine vulgus. </foreign></p>
<p>Dal che si comprende, che nobiltà importa una certa chiarezza di nome  e di virtù, per la quale l'uomo è tra gli altri reguardevole. Per il che i popoli  della Tracia giudicavano cosa generosa il portar la fronte di qualche segno  fregiata. Il non portar segno alcuno era d'ignobiltà argomento. Dimostrano il  medesimo i titoli di spettabili, clarissimi, illustrissimi, serenissimi: coi quali i  gradi della nobiltà vengono distinti. Imperò che spettabile è quello, che ha in  sé qualche cosa degna d'esser riguardata, se ben non è così a tutti manifesta.  Tali sono i dottori e gli uomini di filosofia, di medicina, di ragioni civile o di  altra così fatta dottrina forniti. Clarissimo quello, la cui virtù è già manifesta, e  per se stessa riguardevole. Illustre quello, la cui prodezza è non solamente  manifesta, e chiara, ma splendida, e luminosa. Serenissimo quello, la cui  chiarezza ha quasi più del celeste, che del terreno, più del divino, che  dell'umano. Onde si può compreendere che sendo, che nobiltà non è altro, che  chiarezza di nome, quegli sarà dell'altro più nobile, il cui nome sarà più  chiaro. Onde Vergilio congiunge giuditiosamente il nome di nobile col  famoso.
<quote rend="block">
<lg><l><foreign lang="lat"><hi rend="italic">Est locus Italiae in medio sub montibus altis,</hi></foreign></l>
<l><foreign lang="lat"><hi rend="italic">nobilis et fama multis memoratis in oris</hi></foreign></l></lg>
</quote></p>
<p>Ma che preminenza sarà quella, onde vogliamo, che la nobiltà e la  chiarezza derivi? L'uomo non ha mezo, col qual possa avanzarsi e far in  modo, che sia agli altri preferito, se non la virtù, e virtù chiamo ogni  perfettione dell'intelletto e dell'animo. Bisogna dunque dire, che la nobiltà è  una chiarezza, da opere di virtù non volgare procedente.</p>
<p>Ma che virtù sono più acconcie per dar così fatta chiarezza? Quelle, che per  apportar servitio alla republica, e beneficio alle genti, sono più manifeste e  note al popolo e ci mettono in riputatione e in stima presso a lui. Per il che tra  gli studii delle scienze quelli per illustrar e per annobilir una persona, meno  vagliono, che hanno più dello speculativo e del sottile, come è la logica, la  fisica, metafisica, geometria, artimetica e le altre cotali facoltà, bisognose di  ritiratezza e di solitudine. Imperò che non essendo tali professioni facilmente  intese e penetrate dal popolo e non recando molta utilità o servitio alla  republica, non possono né applauso partorire, né celebrità di nome a chi si sia,  arrecare. Quindi nasce, che si acquistano più facilmente nome e fama quelli  teologi, che in dichiarar la sacra scrittura o in predicare s'impiegano, che  quelli, che in sottigliezze scolastiche e in profonde dispute intendono. Però che  quelle virtù sono sopra tutte nobili che il popolo facilmente comprende e per  l'eccellenza ammira e per l'utilità istima. Tra queste tiene in primo luogo la  relligione, segue la fortezza militare et appresso la giustitia e la prudenza  civile. Tengono il quarto luogo le lettere e più le più popolari, e più plausibili,  l'oratoria, medicina, poesia, filosofia. L'ultime sono le arti ingenue e liberali,  quale è l'architettura e più la militare, che la civile, pittura, scoltura.</p>
<p>La relligione ha tanta forza per annobilire, che non solamente rende  chiari, e famosi quelli, che ne son dotati, ma gli colloca in cielo, e quasi  deifica. Gl'illustra in vita e santifica in morte. Sì che i re e gl'imperatori ne  venerano l'ossa e ne riveriscono le reliquie. Quindi procede l'onorevolezza e  la degnità, che gli ordini sacri e l'abito ecclesiastico e la profesione clericale  seco porta e la precedenza che le si deve e le si concede. Onde il clero, come  anche i nobili, vien bene compreso nel nome del popolo, ma non della plebe, o  del volgo. Gli antichi per annobilirsi con la relligione, la loro origine agli dei  riferivano. <foreign lang="lat"><hi rend="italic">Et mi genus ab Iove summo.</hi></foreign></p>
<p>Quindi nasce, che il Pontefice Romano, come vicario di Cristo e  prencipe della relligione, tenga il primo luogo tra i cristiani e li sia dai re e  dagl'imperatori senza contesa ceduto e che i cardinali, come consiglieri di  esso Pontefice abbino la man destra dei prencipi e siano ai re pareggiati. Non è  però cosa, che abbia la Chiesa, e la professione ecclesiastica maggiormente  essaltato, e a suprema eminenza condotto, che il disprezzo della superbia della  vita, delle ricchezze e di tutto ciò, che il mondo stima. Imperò che il poco  conto, che quegli antichi padri delle cose mondane tenevano, faceva, che essi  uomini quasi divini e di soprana virtù stimati fossino. Onde i re medesimi in  somma riverenza gli avevano, a essi le persone e le corone raccomandavano,  le facoltà e l'entrate, gli Stati e se stessi nelle mani loro rimettevano. Molto  anco l'orme loro seguitando, i regni e gl'imperii rinontiavano e le ricchezze in  povertà, i palagi in solitudini tramutavano. </p>
<p>Or egli è cosa chiara, che la grandezza con quelli mezi si mantiene, co'  quali s'acquista, e bisogna tener per fermo, che un Pontefice, e un prelato, che  non disprezza il mondo e la vita stessa, non farà mai cosa degna del grado,  ch'egli tiene nella Chiesa di Dio. Non si può alzar da terra chi non preme la  terra. E Dio ha voluto, che la Chiesa fosse così riccamente dotata, e di grosse  entrate, e di amplissimi Stati e regni aggrandita, acciò che occasione e di  essercitar la beneficenza e di dar essempio di povertà col dispregio de' tesori  avesse. Insegnò eccellentemente questo capo della nobiltà ecclesiastica Carlo  Borromeo, cardinal di San Prasseda, imperò che egli col rinontiar ampie e  ricche abbatie, con spogliarsi di utili e di fruttuose degnità, col mettere in non  cale la vita e se stesso, nonché le ricchezze e il mondo, sommamente chiaro e  glorioso divenne.</p>
<p>Segue la virtù militare, la quale perché suole molti servitii ora alla  grandezza degli Stati, ora alla salute de' popoli importanti produrre et è a tutti  manifesta, rende quelli, che in essa fioriscono, illustrissimi. Onde Oratio dice,  che il guerreggiare e il mostrar a' suoi cittadini i nemici, viventi in battaglia, è  cosa, che il trono di Giove attinge, et ha un non so che del divino. Così molti  bassissimamente nati hanno per la via dell'arme l'imperio romano, nonché  altre grandezze conseguito. Qual fu Pertinace, che di mastro di scuola divenne  imperatore, Massimino, che di guardiano di pecore, Galerio, che di  armentario, Massimiano, che di contadino, Michele, che di calafatto con la  spada in mano la strada alla grandezza imperiale s'aprirono. Con questa  medesima arte i Mamaluchi di schiavi soldani di Egitto e signori della Soria si  fecero. Con questa molti schiavi, vilissimamente nati, nelle prime degnità  dell'imperio turchesco, ai governi delle provincie, e al maneggio d'imprese  importantissime tutto il dì pervengono. Con questa Tamerlano di mulatiere il  primo personaggio de' suoi tempi divenne.</p>
<p>Nell'Indie orientali la nobiltà è tutta nei Bramani e nei Nairi, de' quali  quelli alla religione et alle cose sacre presiedono, questi l'arme e la militia  essercitano. Quelli, che Bramani o Nairi non sono, non solamente senza  nobiltà vivono, ma non la possono neanche mai conseguire. Ogniuno è  obligato a essercitar il mestier del padre e di quello vivere, con tanta  soggettione e sommessione verso i nobili, che non hanno ardir pur di  guardarli. Invero tra tutte le vie d'acquistar nobiltà, quella dell'arme è la più  universale. </p>
<p>La giustitia e la prudenza civile, che in far leggi, in formar republiche,  in governar popoli e in mantener quietamente gli Stati si maneggia, vale ancor  essa molto per aggiunger nobiltà; con questa s'annobiliscono e quelli, che  danno le leggi, qual fu Solone, Licurgo, Numa Pompilio, e quelli, che le  interpretano, e ne agevolano l'intelligenza e l'essecutione; e per questa via a  degnità amplissime saliscono.</p>
<p>Mi domandarà alcuno, qual sia via più degna, la militare o la civile?  Rispondo, che sì come la giustitia, che è la virtù, con la quale le città e si  formano e si mantengono, e i popoli si reggono, e si governano, alla fortezza,  che è virtù propria degli uomini guerrieri, così anche la virtù civile alla  militare di gran lunga precede. Nondimeno, perché gli effetti della militare  sono più apparenti e manifesti, e fanno più strepito e rumore, che gli effetti  della civile, di cui frutto nobilissimo è l'impedir i rumori e i tumulti, perciò  acquista maggior fama e gloria presso alla moltitudine il vincer una battaglia,  l'espugnar una fortezza, e il fare qualche simile altra fattione con l'arme in  mano, che il mantener in pace e in quiete una città. </p>
<p>Anzi nella guerra medesima, se bene da maggior virtù procede il  vincere con l'arti di Fabio, che con quelle di Marcello, e con l'ingegno, che  con la froza, nondimeno il popolo stima ordinariamente più un capitano, che  termini una guerra con un fatto d'arme, che un altro, che senza effusion di  sangue la fornisca. Il che mostrò chiaramente il popolo romano quando  pareggiò Minutio a Fabio, e preferì i vanti di Mario al merito di Metello. La  moltitudine si pasce di cose nuove, e che cosa è più piena di novità, che la  militia? Ove hanno più parte i casi, e gli accidenti improvisi, le occorrenze  impensate, e i successi inaveduti, che nella guerra? Onde chi nell'arme  felicemente riesce e le imprese o per virtù o per arte a buon fine conduce, resta  presso al popolo chiarissimo.</p>
<p>Si aggiunge a ciò che i servitii, che da un capitano si ricevono, hanno  ordinariamente apparenza maggiore, che quelli, che ci fa un uomo civile, parte  per la grandezza del pericolo, dal quale ei ci riscuote, parte per la prestezza  dell'effetto. Imperò che con la vittoria di una battaglia, che in due o tre ore e  in manco si ottiene, si mette spesse volte in salvo una città e in sicuro una  provincia, onde ne segue fama, anzi gloria chiarissima. E perciò e Camillo e  Mario, per le sconfitte date, da quello ai Galli e da questo ai Cimbri, onde  seguì la liberatione e la salvezza della patria, furono quello secondo, questo  terzo auttore di Roma chiamati. Questa grandezza di benefitio, e prestezza  d'opera non suole comparire così facilmente né così spesso nelle attioni civili,  come nelle militari, perché la toga non è così efficace e pronta all'operare,  come la spada in tagliare i nodi gordiani e le difficultà, che si sogliono  nell'alte imprese attraversare. Ma se aviene però, che con maniere civili  qualche servitio di rilevo alla republica prestamente si arrechi, quello sarà da  gloria e da fama non minore accompagnato. Tal fu quello, col quale Fabio e  Valerio sopranomi di Massimi conseguirono e quel, col qual Pacunio Calavio  achetò il popolo di Capua, e a' tempi più moderni quel Nicolò Renzo, che  sollevò Roma a speranza della pristina grandezza e di Michel di Lando, che  riordinò Fiorenza.</p>
<p>Nicolò di Renzo di cancelliere del Campidoglio si fè capo del popolo  romano, cacciò via i due senatori, che la città per il Pontefice, allora assente,  governavano, e col dar voce di voler la republica romana all'antica grandezza  ricondurre, a maneggiar il tutto e a chiamarsi tribuno della pace, della libertà,  della giustitia si pose, e fu tanto il credito e la riputatione, che si acquistò, che  gli vennero tosto dalla più parte dei potentati d'Italia oratori, e il Petrarca gli  scrisse quella canzone, <hi rend="italic">Spirito gentil etc.</hi> Scrisse al Papa, che se ne  fosse tosto dovuto venire a far residenza a Roma, scrisse a Ludovico Bavaro e  a Carlo di Boemia, che fra certo tempo in Roma, per mostrar le loro ragioni  sopra l'imperio, comparissero. Né fu mai atto più illustre, né più famoso,  benché non si sapesse egli nell'acquistata auttorità e grandezza mantenere.</p>
<p>Michel di Lando, sendo tutta Fiorenza sozzopra, e andando ogni cosa a  sacco, e a ruba, egli, che pettinatore di lana era, montò su l'audienza de'  signori e dicendo alla plebe, ch'ella era delle città e del palagio padrona, e che  perciò a suo piacimento ne disponesse, ne fu a una voce da tutti confaloniere e  governatore della republica gridato. Il che egli, benché scalzo e mal vestito  accettando, fece tosto le forche su la piazza dirizzare, e andar bando, che pena  la vita non fosse più alcuno ardito di stendere sopra le altrui facoltà la mano, e  creati nuovi magistrati, riformò la republica. Onde in somma riputatione e  stima ne salì.</p>
<p>Non è di minor onorevolezza la prudenza, che in acquistarsi la gratia  dei prencipi e in procacciarsi auttorità presso loro, in consigliarli, e in  maneggiarli accortamente s'impiega, di quella, che in governar città e in  regger popoli si adopra. E invero, sendo che la più parte degli uomini nobili e  di qualche chiarezza suole nelle corti vivere, o in esse usare, molto giova alla  nobiltà la prattica della corte, massime se tu sei o in gratia, per la dolcezza  delle maniere o in auttorità per la grandezza dell'ingegno, presso al prencipe.  Imperò che sendo, che i prencipi e per la delicatezza della complessione e per  la commodità sono grandemente inclinati ai piaceri, due sorti d'uomini soglio  apò loro riuscire. L'una è di quelli, che per qualche gratia e dote naturale della  persona o dell'ingegno o per secreta convenanza d'umore e di sangue o per  somiglianza di costumi o per conformità di genitura, sono acconci a porger  piacere o dar loro intrattenimento, contentezza e satisfattione; l'altra è di  quelli, che per la grandezza del giuditio e dell'esperienza delle cose umane,  possono dai travagli, che lo Stato e il governo dei popoli porta seco, in tempo  o di pace o di guerra, sgravarli. Saranno di tutto punto compiti quelli, che il  dolce con l'utile mesceranno. Qual fu Mecenate, e Proculeo presso Augusto  Cesare.</p>
<p>Che diremo della medicina? Questa arte non fu mai da' Romani  essercitata, né tenuta per cosa degna della gravità loro. Onde Plinio scrive, che  sino al suo tempo, <foreign lang="lat"><hi rend="italic">Romani non rem damnabant, sed artem medicam.  Ideo Esculapio templum extra urbem fecerunt, iterum in insula.</hi></foreign> E poco  appresso, <foreign lang="lat"><hi rend="italic">solam hanc artem Grecanicarum nondum exercet Romana  gravitas.</hi></foreign> Nondimeno oggi ella è stimata arte nobile, sì per gli effetti,  che ne derivano, che sono la sanità e la vita, come perché ella apre la strada ai  suoi professori nelle corti, anzi nelle camere secrete, nella gratia e  nell'amicitia de' prencipi grandi. Onde facilmente e lor consiglieri, e ministri  d'importanti affari riescono, e a grandissime facoltà pervengono.</p>
<p>Seguono gli studii, a' quali s'attende o per vaghezza di sapere, quale è  la filosofia e la matematica, o per diletto d'intrattenimento, quale è la poesia, e  le lettere umane. Imperò che chi dubita della nobiltà di Omero, di Virgilio, di  Platone, e di simili altri, o filosofi o poeti, che son tutto il giorno da tutto il  mondo celebrati e ammirati? I buoni scrittori non solamente sono essi nobili e  chiari, ma fanno anche tali quelli, che lor piace. Onde dice Claudio Vopisco  nella vita di Probo imperatore, <foreign lang="lat"><hi rend="italic">omnes omnium virtutes tantas esse,  quantas videri eas voluerunt eorum ingenia, qui unius cuiusque facta  descripserint,</hi></foreign> del qual parere fu anche e Salustio e M. Catone e Aulo  Gellio, ma chi è più nobile Omero o Achille, Vergilio o Enea, Livio o Cneo  Pompeo? Senza dubbio che Achille e Enea e Pompeo, perché le arme son da  più, che la poesia e l'istoria, e gli effetti loro son più illustri e più popolari di  gran lunga anche, che le dispute de' filosofi e de' teologi.</p>
<p>Tengono l'ultimo luogo alcune arte, che per il molto ingegno, che vi si  ricchiede, assai della nobiltà participano, qual è la pittura, e la scoltura, che  sono quasi cugine, o sorelle della poesia, e l'architettura, che in fabriche di  palagi o di fortezze reali e in altri magnifici e preclari edificii s'impiega. Con  queste si sino annobiliti gli Appelli, Lisippi, Bonaroti, Rafaeli, Stassicrati,  Vitruvii e gli altri, che col pennello, con lo scarpello e con la squadra hanno il  lor nome immortalato.</p>
<p>Queste sono le cirtù e le arti, con le quali la chiarezza del nome e la  preminenza, che rende l'uomo nobile, si acquista. E la Chiesa romana altro per  il Papato, nonché per le degnità inferiori, non ricerca, che la virtù e la dottrina,  che renda l'uomo atto all'uffitio, che gli viene imposto.</p>
<p>Ma se bene quello è veramente nobile, che si è reso con la virtù chiaro, né  altro si ricerca, nondimeno perché ciò non è per tutto bastevole, massime tra i  cristiani, pare, che la nobiltà perfetta, oltra alla virtù, due altre conditioni  ricerchi. L'una, per la qual abbia credito, l'altra, per la quale abbia facoltà di  virtuosamente operare. Imperò che, come disse Oratio
<quote rend="block"><lg>
<l>passa ne' figli la virtù del padre.</l>
<l>De' forti nascono forti e tori e pardi,</l>
<l>né mai produsse polli infermi e tardi</l>
<l>il falcon, re delle pennute squadre.</l></lg>
</quote></p>
<p>Et è cosa verisimile, che di progenitori virtuosi nasca prole anco  virtuosa, e se bene ciò non sempre succede, perché veggiamo di parenti ottimi  e prudentissimi esser nati figliuoli pessimamente conditionati, di che fanno  fede Caligola, Claudio, Nerone, Domitiano, Commodo, e a rincontro uomini  vilissimi aver avuto onoratissima successione, nondimeno ordinariamente  aviene, che la virtù dei parenti passi nei figliuoli. Onde Aristotile chiama la  nobiltà virtù della schiatta, quasi che non sia propria della persona, ma del  sangue, e che sia una facoltà di procrear uomini ingenui, e ben inclinati. E  vuole, che questa sia confermata almeno con tre successioni. Ma se bene non  sempre il padre comunica al figliuolo la virtù, gli comunica però sempre la  chiarezza, che è quasi parto della virtù. </p>
<p>Alcuni mettono in disputa, se la nobiltà della madre conferisca alla  gentilezza della prole. Chi dubita di ciò? Imperò che sì come il padre porge la  facoltà formativa, così la madre somministra la materia della prole. E se la  nobiltà è una chiarezza che procede dalla virtù, non essendo molte donne di  minor virtù dotate, che molti uomini, chi negherà, che le donne non siano  conseguentemente atte a render nobile e gentile la prole? Anzi, in molte parti  non si ammettono alle degnità ecclesiastiche, né alle secolari quelli che la  nobiltà materna non provano.</p>
<p>L'altra cosa, che si ricerca alla perfettione della nobiltà, sono le  richezze, con le quali l'uomo possa virtuosamente operare. Imperò che sì  come il mercadante e il banchiero ha bisogno di credito e di contanti, così  all'uomo nobile si ricerca e la chiarezza del sangue, che credito e riputatione  gli aggiunga, e di più l'entrate, e le richezze, con le quali il credito e la  riputatione conservi. Onde alcuni sono stati di parere che la nobiltà non sia  altro, che richezze inveterate. E Simonide asseriva, quelli esser nobili, che son  nati di parenti per gran tempo facoltosi, e Aristotile nella <hi rend="italic">Retorica</hi> dice,  che le richezze sono parti della nobiltà; Euripide, che la nobiltà è posta nella  ricchezza. Teofilo Alessandrino, che le richezze donano antichità di famiglia  agli uomini nuovi, e San Geronimo scrivendo a Elbidia, <foreign lang="lat"><hi rend="italic">nobilitas  mundi nihil aliud est, quam inveteratae divitiae.</hi></foreign></p>
<p>Mi domandarà alcuno, qual sia più necessario alla nobiltà, la schiatta o  le richezze? Rispondo, che la schiatta conserva intrinsecamente la nobiltà, le  richezze estrinsecamente, quella ti fa nascere nobile, ti rende capace d'ogni  prorogativa della nobiltà, queste spianano la strada agli onori civili e militari e  aprono la porta alla gratia e all'amicitia de' prencipi, porgono il modo  d'essercitar la liberalità e la magnificenza, di conciliare l'amore e l'affettione  dei popoli e di abitare, vestire, praticare, vivere splendidamente e con una  certa onorevolezza, che rende l'uomo illustre e chiaro, nel che abbiamo  dimostrato esser posta la nobiltà. Le medesime richezze conservano essa  nobiltà, perché non ti lasciano cadere in miserie e in necessità di far cose  indegne del tuo grado. </p>
<p>La schiatta ti dà titoli, significanti chiarezza, le richezze i gradi della  nobiltà distinguono, imperò che il primo grado è di quelli, che hanno tanta  proprietà, che si possono co' suoi frutti sostentare. Onde questi in Spagna si  chiamano idalghi di solaro conosciuto, e in Italia gentiluomini, perché vivono  d'entrate e non fanno essercitio vile. Il secondo è di quelli, che non solamente  d'entrata si sustentano, ma vivono anche con qualche onorevolezza e  splendore, e questi si chiamano cavalieri, quasi che non solamente abbino  solaro, ma anche stalla e commodità d'andar a cavallo. Il terzo grado è di  quelli, che oltra alle cose sudette, hanno vassali e qualche titolo, e questi si  chiamano signori e titolati e baroni, sì che la prima nobiltà si può chiamare  idalgia o nobiltà civile, la seconda nobiltà cavaleresca, e la terza nobiltà  signorile. Il quarto grado è di quelli, che non solamente sono signori, ma  prencipi, le cui facoltà non richezza, ma potenza si dicono. Ma tra i prencipi  nobilissimi sono quelli, che non hanno superiori. Il quinto grado è della  nobiltà regia.</p>
<p>Sì che si vede, che con le richezze cresce la nobiltà e di civile  cavaleresca, e di man in mano signorile, e principale, e regia diviene. E la  ragion si è, perché la chiarezza e preminenza, nella qual l'esser nobile  consiste, si conseguisce con l'operare, e per operare non è cosa nissuna più  necessaria e più importante, che le ricchezze, che si dicono facoltà, perché  ogni cosa ci facilitano.
<quote rend="block">

<lg lang="lat" rend="italic">
<l>Omnis enim res divitiis paret quas qui construxerit ille,</l>
<l>clarus erit, fortis, iustus, sapiens, etiam Rex.</l></lg></quote>
</p>
<p>Onde il primo e 'l secondo grado è di quelli, che hanno qualche  copia delle cose, che la terra produce, gli altri di quelli, che non solamente  sono padroni di terreni, ma d'uomini ancora. E questi, se il lor dominio è  ristretto infra qualche terra o luogo, conti o marchesi o duchi di quei luoghi si  chiamano, ma se si allarga a paesi e a popoli, conseguiscono nome di prencipi  e di mano in mano di re e di monarchi. Sì che si può dire, che la nobiltà abbia  il suo principio dalla virtù, la perfettione dalla schiatta, il lustro dalle  ricchezze. </p>
<p>Due case sono oggi nella Cristianità tra tutte nobilissime: l'una è la  casa d'Austria, per rispetto delle ricchezze, l'altra è quella di Savoia, per  l'antichità della schiatta; con ciò sia cosa, che la casa d'Austria avanza tutte  l'altre nell'ampiezza degli Stati, della quale, per esser cosa a tutti nota, favellar  non mi accade. Quella di Savoia va già il settecentesimo anno, che con una  felicissima successione di maschio in maschio si è gloriosamente propagata. Sì  che da Beroldo, capo della casa, sino al Serenissimo Carlo Emanuel, si  contano ventisette prencipi, de' quali dicianove hanno succeduto figliuoli a'  padri e gli altri non hanno mai passato il secondo o il terzo grado trasversale e  tutti sono nati di legitimo matrimonio. Cosa che Don Giovanni di Velasco,  contestabile di Castiglia, discorrendo di ciò cortesissimamente meco, diceva,  esser cosa rarissima, per non dir singolare. Or sendo queste due case unite  insieme nelle Serenissime principesse e ne' Serrenissimi prencipi, figliuoli di  Carlo Emanuelle, duca di Savoia e di Donna Catterina d'Austria, si può dire,  che la nobiltà sia al suo colmo pervenuta.</p><trailer>IL FINE</trailer></div1></body></text></TEI.2>
