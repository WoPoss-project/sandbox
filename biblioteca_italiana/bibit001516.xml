<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Quaresimale</title>
      <author>Roberto Caracciolo</author>
    </titleStmt>
    <extent>526 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001516</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Opere in volgare</title>
        <author>Caracciolo, Roberto</author>
        <editor id="ed">Esposito, Enzo</editor>
        <editor id="ed2">Mordenti; Raul</editor>
        <publisher>Congedo</publisher>
        <pubPlace>Galatina</pubPlace>
        <date>1993</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date/>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Narrativa</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>TIL</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>TIL</name>
      </respStmt>
      <item>Correzione linguistica</item>
    </change>
    <change>
      <date>1999-05-10T00:00:00.000+02:00</date>
      <respStmt>
        <name>Marco Bottoni e Flaviana Mazza</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-10T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 type="part"><head>Prologo de maestro frato Roberto al Re de Neapoli in l'opra sequente.</head>
<p>Me avete astretto, o Illustrissima Corona del iustissimo
Imperio regale de Neapoli, cum Vostre ammonizione gravissime a me
pensare in modo di precetto obligativo, che in questo tempo devoto
de l'astinenzia quarentanna, per consolazione del spirito Vostro
zentile e prudente, ve ponga per scritto gli sermoni de
Evangelii, che intendo predicar al Vostro populo neapolitano
nella primavera inanci Pasca, acciò che, non potendo molte
volte la vostra Maiestà regale cum proprie orecchie recevere el
suono del Vostro servo orante, avesse almanco lei al suo piacere
in scritti el senso de l'Evangelio da leggere cum riposo.</p>
<p>Non è certamente da altri questa santa voluntade, che dal buono
spirito in Voi adoperante, cioè che Voi grande e glorioso per
reame temporale, ve vogliate far dotto e pasciuto del reame
celeste per intelligenzia penetrante.</p>
<p>E questo non credo faceti per curiosità superba, ma più; presto
per umanità naturale, che sempre fu domestica al Vostro
antiquissimo sangue, e per zelo anco de virtude, che
pienissimamente se insegnano da la dottrina del Vangelio.</p>
 <p>O umeltade de Signore! O fervore de fede! O prudenzia de seggia
regale! Sì fatta cura avete de' beni temporali, che lo eterno
Dio non se posponga, ma cum diligenzia fervente se cerchi ad
Onorarlo, ed a' statuti di Lui cum capo inchino conformarse.</p>
<p>Non più; voglio estendere el parlare, perché la Maiestà Vostra
sacrata in lo tempo de afflizione non cerca laude de' suoi
meriti, ma umiliazione cordiale. El Vostro precetto m'è parso
tanto divino, che cum affetto sforzarome farlo in parte contento,
non già fidando del mio studio, ma de la grazia che ve ha infuso.</p>
<p> Or prendarete cum dignazione la piccola offerta del Vostro
suggetto. </p>
<p>Fornito è lo progresso di Proemio in lo sequente scritto de
Frate Roberto.</p></div1>
<div1 type="part"><head>Al nome del bon Iesu, incomminza el primo sermone in la quarta
feria, principio del zezunio.</head>
<head>DE LA ESTINENZIA.</head>
<p>Cum ieiunatis, nolite fieri sicut hipocritae tristes: parole
sonno de la Santa Scrittura, originalmente di santo Mateo nel
sesto capitolo, transunte ne lo Evangelio d'oggi.</p>
<p> Si legge nel Genesis al primo capitulo questo notabile parlare
degno di riverenzia quanto sia verbo che abbia fatto Idio:
Faciamus hominem ad imaginem et similitudinem nostri, ut presit
piscibus maris et volatilibus celi et bestiis quae sunt in
universa terra("Facciamo l'uomo - disse l'onnipotente Idio - ad
imagine e similitudine nostra, il qual abbia a signorezare a li
pesci del mare ed a le volatile di 'l cielo ed a le bestie che
sonno in tutto l'universo"); dove se intende el fine per il
quale Idio ha creato l'uomo. Tutte le cosse che fa Idio, son fatte
ad alcun fine ragionevele, comme dice Aristotile nel libro De
celo et mundo: Deus et natura nihil agunt frustra ("Dio e la
natura non fanno cossa alcuna indarno").</p>
<p>Creò Idio il suole a questo fine, che fusse a perpetuo lume e
riscaldamento di corpi umani e mortali, comme è sentenzia di
Moises nel Genesis al primo capitulo: Fecit autem Deus duo magna
luminaria: luminare maius, ut preesset diei, et luminare minus,
ut preesset nocti ("Fece Idio dua grandi luminari: il luminare magiore, che soprafusse al giorno, ed il luminare minor, che
soprafusse a la notte").</p>
<p>E generalmente discorrendo tutte le cosse con lo intelletto,
halle Idio fatte a bon fine: essendo adunque l'uomo nobilissima
creatura - comme vuole Salamone ne la Cantica dicendo de la
natura umana in figura de la sposa: O pulcherrima mulierum, egredere,
et abi post vestigia gregum tuorum ("O bellentissima de le donne,
essi fuora e va drieto le vestigie di tuo gregi") - deba lui esser fatto al fin nobilissimo de tutti gli altri.
Questo fine non può esser cossa creata, perché niuna cossa creata
è sufficiente a saciare lo appetito ragionevele de l'uomo,
essendo quello per alcuno modo infinito; ciò è non per natura ed
essenzia ma per obietto, perché non se sacia el nostro conoscere,
ed ancor el volere, non ma' in cosa infinita. Meritamente
conchiuderemmo Dio essere ultimo fine e reposo de la umana
mente, ed esser l'uomo creato a fin de conoscere Dio esser summa
verità, ed amar quello comme ben perfetto. Questo volse dir
Augustino, comme allega el maistro de le Sentenzie (secundo
libro, distinzione prima, capitulo primo): Fecit Deus hominem ut
summum bonum intelligeret, intelligendo amaret, amando
possideret, possidendo frueretur (Lo eterno Idio sì fece l'uomo
- dice Aurelio Augustino - acciò che intendesse il summo bene,
intendendo lo amasse, amando il possidesse, e possidendo l'avesse
a fruire").</p>
<p>Questo non si può fare di qua perfettamente in questa valle
umbrosa e selva oscura e in questo mare salso, turbido e anco
periculoso di questa breve e odiosa vita; ma quando nui seremmo
a la propria patria, la quale ogni anima generosa debba
desiderare, allora conosceremmo Dio perfettamente ed amaremolo,
in Lui ripossando comme in ultimo fine.</p>
<p>Conviene adunca, mentre nui vivemmo tra i mortali, exercitarsi
in atti virtuosi, acciò che l'uomo per opera de virtù pervenga a veder Idio. E benché ogni virtù abbi a far l'omo simile e grato a Dio - come sono orazione, vigilie, elemosine,
iustizia, pazienzia, castità - appare a me che sopr'a tutte
disponga a questo la virtù de l'astinenzia da' cibi materiali, la
quale vien chiamata zezunnio da la santa madre Chiesia.</p>
<p>Per lo nostro presente principio, carissimi, voglio oggi farve
una piccola ed utele dechiarazione de l'astinenzia santa; ed acciò
voi me intendiate meglio, teneremmo questo ordine tutta questa
quarentana, cioè distinguendo ogni sermone in tre parte. E così di questo primo serà la prima parte ieiunii diffinitio, la secun ieiunii obligatio,la terza ieiunii fructificatio.</p>
<p>Circa la prima, nota che son due specie de zezunio, uno è temporale, l'altro spirituale: temporale è astenerse da' cibi
corporale quando bisogna; spirituale astenerse da' vicii.</p>
<p>Lassando el secundo, parlaremmo oggi del zezunio corporale, e poneremmo tre diffinizione, secondo che in tre modi è chiamato
questo zezunnio.</p>
<p>Primo è chiamato 'naturale', e questo se diffinisse in tal
modo: Ieiunium nature est carentia omnis cibi vel potus ("Ieiunio de la natura si è mancamento de ogni cibo over bere"). Di tal zezunio dimanda san Tomaso d'Aquino, nel quarto
de le Sententie, si l'è virtù, e conchiude ultimamente che
non è, perché la virtù convienne solamente ai buoni, ma questo
zezunio convienne a tutti universalmente, però che Giudei, Mori,
Turchi e Cristiani buoni e tristi sonno zezunnii, inanci che
manzeno, el tempo che precede el manzare.</p>
<p>El secundo è chiamatto zezunio 'morale', e questo se chiama
astinenzia, cioè guardarsi dal manzare superchio, per stuvare
ed estinguere il diletto carnale; e questo, secundo santo Tomaso
(quarto Sententiarum), è uno atto di virtù morale, ditta
astinenzia, sottoposta a la virtù cardinale ditta temperanzia.
Questo è diffinito da Isidoro cossì: Ieiunium est parsimonie
virtus abstinentiaque ciborum ("Dizunio è virtù di moderanza ed
astinenzia di cibi").</p>
<p>El terzo è zezunio ordinato da la Chiesia a satisfazione per li peccati, ed è diffinito: "Ieiunium est singularis abstinentia
cibi et potus ad satisfaciendum pro peccatis cadens sub precepto"
("Dezunio è singulare astinenzia del manzare e del bere a
satisfazione per li peccati cadendo sotto precetto"). Questo
cominzòe Cristo nel deserto, ove quaranta zorni non manzòe
(Mathei sesto et Luce quarto capitulo: "Iesus autem cum
ieiunasset quadraginta diebus et quadraginta noctibus, postea
exuriit"). E questo basta per la prima parte principale.</p>
<p>La secunda parte sarà ieiunii obligatio. Se adimanda si sotto
pena di peccato mortale tutti siano tenuti a dizunare in la
quadragessima; responde san Tomaso (Secunda secunde, questione
centessima quadragessima settima): "Se nui parliammo del zezunio
morale, cioè guardarse dai cibi inordinatti e superchii, tutti
siammo tenuti per legge naturale". O papatuori! O gulosi! O
udri da vino! Molti carnalaci tanto son datti al vicio di
gola, che gli apparebbe morire a star una volta senza disinare
over andar in letto senza cena: di quegli si può dire che hanno
fatto un dio del suo corpo, però che per tal sollicitudine de
papare divienne l'uommo peggio ca una bestia.</p>
<p>Or considera quanto Dio te ensegna usare il cibo
temperattamente. Dice un filosofo: "Dio ha datto a l'uomo dui
occhi, due orecchie, due mane, e solamente una bocca", a dar ad
entendere, secundo che scrive san Iacobo nella Epistola (primo
capitulo), che "l'omo debe aldire assai e parlar poco e manzar
sobrio". Quante infirmitade nascono nei corpi umani per troppo
cibo? Assai. Ed ancora non manzare da ogni ora comme bestia. Io
adimando perché ha ordinato Dio e la natura el cibo a l'uomo. O
tu chi inanci messa vai alla botta! Non lo hallo ordinato,
per mantenere la natura, che l'uomo non manchi? Manzando dunque
fuori di necessità, tu fai contra natura, perché tu cerchi la morte di te stesso.</p>
<p>Dicetemi un puoco, o segnor miei: dove credette voi che
nascano tante e diverse infirmitade in li corpi umani, gotte,
doglie di fianchi, febre, chitarro? Non d'altrovi princi-
palmente, se non da troppo cibo e molto delicato. Tu hai pano,
vino, carne, pesce, e non te basti, ma cerchi a' tuoi convite vin
bianco, vin nero, malvasie, vin de Tiro, arosto, alesso,
zeladia, fritto, frittelle, capari, amandole, fiche, uva
passa, pome, confezione; ed empii questo tuo sacco di fece.
Empite, scònfiate ed allàrgate la bottunatura, e doppo el manzare va e gèttite a dormire comme un porco! </p>
<p>Ben se può chiamar felice el tempo passato, del qual scrive Severin Boezio (Libro de la filosofica consolazione):"Felix
nimium prior etas contenta fidelibus arvis nec inerti perdita
luxu facilique sera solebat ieiunia solvere glande".
Anticamente l'omo viveva de giande e frutti, che da se stessa
producea la terra; come dice Salamone ne l'Ecclesiastico, 'il
principio de la vita de l'uomo si è pane e acqua', "Initium vite
hominis panis et aqua".</p>
<p>Conciosiacossa adunque che 'l cibo temperato abbi a conservar
l'uomo in sanitade, ancora el guarda dai vicii, perché,
levato le ligne del fuoco, non arde lui tanto forte. El fuoco de l'uomo è la carnalitade, è la fece de la luxuria. Leva le ligne
dal fuoco, cioè manza sobriamente, mette el freno a la gola , e
te vederai avere uno intelletto pellegrino e nobele, le virtude
te piaceranno e le cosse de Dio te appareranno belle. Ecco per
raggion naturale in qual modo ogni uommo è obligato a zezunare.</p>
<p>Ma el secundo zezunnio che commanda la Chiesia - cioè fare
astinenzia da carne, manzare una sola volta el giorno ne l'ora di
la nona - a questo ognuno è obligato chi pò, e ne li anni de la descrezione e nel tempo determinatto, comme è la quarantanna
e le vigilie de' santi commandatte (lo hai nel decreto De
consecratione, distinzione quarta, capitulo Non oportet e
capitulo Placuit.</p>
<p>Ma tu me adimandarai se ciascadunno chi non zezunna pecca
mortalmente. Ed appare che sì. Ecco la raggione. Ciascunno che fa
contra el precetto del suo prelatto pecca. Questa è sentenzia de
Paulo (Ad Romanos, terzio decimo): "Qui autem potestati resistit,
damnationem incurrit" ("Colui il quale resiste al suo mazore, sì
incorre a dannazione"). Ma quello chi non zezunna nel tempo
appontato fa contra el precetto de la Chiesia, che è
presidente de' cristiani, comme è detto per le auttoritade del
Decretto. Adunque, chi non zezunna pecca. Respondo secundo san
Tomaso nel quarto de le Sententie e secundo Ricardo nel
quarto, chi dicono: "La legge che Dio, ed anco le persone del
mondo, obliga ad osservarla li suggetti, quanto egli osservar
la possono raggionevelmente".</p>
<p>Ma quando l'uomo fusse astretto a qualche altra necessità,
non è sottoposto a la legge, comme hai Extra de observatione
ieiuniorum consilium; el se dice: "La necessità non ha legge".</p>
<p>Prende questo exempio e guardime bene. Commanda Dio ne l' Exodo,
vigesimo: "Non furtum facies". Eli è un povero con tre
figliuole, chi more di fame: non truovava guadagno; el va a
robbare. Pecca costui? Me appare che nonne. Nota però tu
indescretto: el povero con la sua famigliuola robba per vivere?
Se destingue qua de ciò ch'el tuole. Verbigrazia è entrato el povero in casa del ricco ed hagli tolto assai dinari, vestimente,
panni, ed altri argenti con molta robba: a questo modo dico ch'el
pecca mortalmente e ch'el merita non una forca, ma ancora diece.
Tu dirai: "Oh, egli è povero, necessità el caccia". Non è vero, ma la sua avarizia ed ingordisia de la robba. Ma s'el
avesse tolto una quarta de vino, un staro de farina, quattro
over cinqui ducati, non peccarebbe; over non merita punizione
alcuna quanto al seculo, perché questo appare iusto titulo de
necessità. Ritornando donque al proposito: quando l'uomo non
zezuna, non per disprezio de Chiesia, né anche per gulosità, non
pecca; cioè quando el fusse debile, enfermo, povero e vecchio,
donna de parto, el non pecca.</p>
<p>Se adimanda s'el peccarebbe uno zezunando el giorno de la
dominica: se responde che sì, perché el fa contra la consuetudine del populo cristiano.</p>
<p>Se dubita in qual ora se debbe manzare: dicono i dottori che
communamente circa la ora di nona. La raggione è perché Adam in tal ora, per gola, fu scacciatto dal paradiso; una altra è perché Cristo morì ne l'ora de la nonna. Entende che, posto che l'uomo anticipasse un puoco el tempo, non romperebbe per questo el precetto.</p>
<p>Se adimanda se, per bever da sera, se rumpa el zezunio: dico
che nonne. Ma manzar pane non è licito. S'il fusse però chi non potesse aver confezione o frutti, e' può egli tuori uno boccone ver dui di pane, acciò che 'l vino non gli facesse noia al stomaco.</p>
<p>Se adimanda se 'l superiore fa bene a dispensare circa el
zezunnio. Respondo: se la caggione è patente, cioè tu sei infermo o vecchio, non è bisogno dimandare consiglio al sacerdote; ma se la cossa fosse dubia, quando tu sei debile e dubiti ciò che tu debbi fare, allora sei obligatto a dimandar licenzia al tuo proprio vescovo over al tuo pievanno.</p>
<p>Se adimanda - Piero è in peccato mortale - utrum el zezunio
ch'el fa gli sia meritorio. Dico ch'el non è meritorio de vita
eterna, ma glie fa altre tre benigne utilitadi: la prima, perché
egli è obediente a la Chiesia; la secunda, perché zezunnando el stringe i movimenti carnali e combatte col vizio; la terza, el merita minor penna, o di qua o in purgatorio.</p>
<p>Ed acciò che vui possiatti più allegramente sequittare el sacro zezunnio, voglio che vediamo el premio e la utillitade e lo frutto di questa santa astinenzia. E ben chi sieno innumerabeli,
al presente nui ne prenderemmo cinqui frutti, i quali ci
demostrano cinque piaghe nel corpo de Cristo Iesu.</p>
<p>E questa serà la terza parte principale.</p>
<p>Or leva adunque, anima devota, il tuo intelletto, e guarda nella
man destra de Cristo nostro Dio e fratello, e vederai una fiamma
de amore infocatto che se chiamma 'refrenazione', che duoma el
corpo e i membri che per troppo manzare sonno usciti e
riscaldatti contra la raggione.</p>
<p>Lo exempio abiammo da Paulo zezunante (Prima ad Corinthios,
nono): "Castigo corpus meum et in servitutem redigo, in frigore
et nuditate" ("Castigo il mio corpo ed in servitute li pono in
freddo e nudità").</p>
<p>Domentre che Eva fu zezuna, la stette im paradiso; manzatto
che ella ebbe, la fu scacciatta fuori. Pertanto se dice ne la
Epistola d'oggi (Iollis secundo): "Convertimini ad me in toto
corde vestro in ieiunio, et fletu et planctu, et scindite corda
vestra et non vestimenta vestra, ait Dominus Omnipotens". Dice
lo eterno Idio, per el suo profeta ditto Iol, a li miseri
peccatori, persuadendo a loro che se debano convertire, se
hanno a cara la loro salute, dicendo in questo modo:
"Convertitive a me con tutto il cuor vostro e straziati li vostri
cuori e non le vestimente".</p>
<p>Quale è quello omo sì superbo che non divenga umile per astinenzia del cibo? Chi è tanto luxurioso che non si faza
casto per manzare temperato?</p>
<p>E ancore, diletta anima, risguarda la man del tuo sposo amoroso
Cristo, cioè la sinistra, e vedi una altra fiamma chiamatta
'illuminazione de intelletto'.</p>
<p>Dice santo Ieronimo: "Moises ha ieiunato quaranta giorni in el
monte, e da poi recevette la leze dal Signore". Dicetime il
vero: non se entende meglio la maitina una lezione, una
predicazione, ca doppo el cibo? Certamente sì! Esso Ieronimo:
Tres pueri ieiunio revelationes somniorum a domino invenerunt, et
leguminibus vescentes pulchriores et prudentiores ceteris inventi
sunt". La istoria hai nel libro di 'l profeta Daniele; per
tanto esso Ieronimo diceva: "Pinguis venter non gignit tenuem
sensum" ("L'uomo grosso chi manza e bevi assai è impossibile
ch'el abbi bon vedere, saldo consiglio over prudenzia
grande"). Però i Romani aveano per legge non far mai consiglio
se non da matina. Li Apostoli riceverono el Spirito Santo zezunni
e non pieni di mosto, comme ha Actuum capitulo secundo.</p>
<p>Alza ancora, o anima de Cristo servente umile, la
intenzione tua, e risguarda il suo destro pie' sanguinatto, e
vidrai ussire un razo ed una fiamma ardente, chiamatta
'placazione'.</p>
<p>Non è cossa al mondo che tanto placa Dio, quando è adirato contra nui, quanto è il zezunnio.</p>
<p>Leggi il testo de Iona (terzio capitulo). "Ie disse Dio:
'Vanne, e dirai a quel populo indiavolatto de Ninive: Di qua a
quaranta giorni Ninnive serà summersa ...'. E sequita nel testo:
"Precepit autem rex dicens: 'Homines, et iumenta ... et pecora
non gustent quidquam ... et vestiti sunt saccis a maiore usque ad
mino-rem' ..." ("Il re ha comandato dicendo: 'Li uomini e li
zumenti e le piecore non gustano cossa veruna, e sonno vestiti di
sacco dal mazore infina al minore' ..."). Tutti, per sino a le
peccore, zezunareno e fecero penitenzia. Ove tu hai che Dio gli
perdonòe. Se voi avete in la terra pestilenzia, fluxi,
tentazione, fastidii, malenconie, zezunatte spesso e trovarette
cosse maravigliose.</p>
<p>Lieva poi, anima mia, l'occhio tuo, risguarda il pie' sinistro
del tuo Cristo e vedi ussire una fiamma che se chiamma
'triunfazione di tre inimici'.</p>
<p>Primo: dentro la carne l'omo per lo zezunio riporta vittoria de
li diabolici spiriti; onde tu hai (Mathei sesto [ma quarto]) che
Cristo doppo el zezunio ebbe vittoria contra el tentatore
demonio: 'ed ecco che li anzoli se approximorono per
servirgli'.</p>
<p>Secundo: se triunfa e vincesi ancora li nimici corporali, comme
hai Libro Danielis che Daniel zezunòe giorni vinti e uno, e poi,
messo per Nabucodonosor nella caverna de li leoni, non ebbeno
ardire approximarse a lui, tanta fu la virtù del suo zezunio
ch'ela astrinse la forza de' leoni. Pertanto dice Ambrosio:
"O sacrum ieiunium! O abstinentia virtutum triumphatrix et
regina! Tu demones comprimis, tyrannos confundis, fortissimos
ferarum vel bestiarum ungues excindis, leonum ora contundis; tu
vinculis ferreis illorum dentes alligare potens es" ("O santo
zezunio! O astinenzia de le virtù triunfatrice e regina! Tu
premi li spiriti maligni, confundi li tiranni, scarci le
fortissime ungue de le fere bestie, tu contundi e seri la
bocca di leoni; tu sei potente a ligare li loro denti cum ligammi
di ferro").</p>
<p>Terzio: se adopera cosse ardue per forza del zezunio. Onde dice
Ambrosio: "Magna denique est ieiunii speciosa militia: nam Helias
ieiunio celum clausit, ieiunium filium vidue suscitavit ab
inferis, ieiunium pluvias e celo deponit, ieiunium ignem de celo
eduxit, ieiunus Helias raptus est in celum , in curribus et in
equis igneis ascendit. Magna ergo immo maxima virtus ieiunii est.
Quis talia unquam audivit qui ieiunus impetravit?". De quante è
grande la battaglia del dizunio dice santo Ambrosio: "perché
Elias profeta mediante el dizunnio ebbe inchiudere il cielo, il
dizunio resuscitò da morte el fiolo de la vidua, il dizunio fece
piover dal cielo, il dezuno ha cavato foco dal cielo, e dezunando
Elias è ratto; e così ebbe ascendere el cielo con carri e cavalli focosi. Grandissima è adonca la virtù del dezunnio".</p>
<p>Ascende ultimatamente, divotto cristiano, e abraza Cristo tuo
sposo e guarda nel suo petto, e trovarai del cuore piagatto
ussire una fiamma di amore ardente e brusare ogni aghiacciato
cuore, chiamata 'glorificazione'.</p>
<p>El corpo umano, assutigliato e quasi fatto spirituale per
astinenzia, fa l'uomo di stato felice e beato digno. Questo me
appare cossa raggionevele, perché il cibo e la gola ne tolsi il
paradiso e serròe la porta di quello, el zezunio nel rende e
aprine la porta.Però Augustino, laudandolo, dicea: "Ieiunium mentem purgat, sensum sublevat, carnem spiritui supponit, cor contrictum et humiliatum facit, quod Deus non spernit. Concupiscentiae nebulas dissolvit, libidinem extinguit, castitati lumen portat,
verbositatem non amat, humilitatem commendat, hominibus autem
prestat vitam beatam" ("Il dizunio sì purga la mente, releva il
senso, sottopone la carne al spirito, fa il cuore contritto ed
umile, lo quale Idio non dispreza, discaza le nubule de la
concupiscenzia, estingue la libidine, porta lume a la castità ed
a li omini concede vitta beata"), a la quale Dio ne conduca in
secula seculorum. Amen.</p>
</div1>
<div1 type="part">
<head>Feria quinta: DE LA ORAZIONE</head>
<p>"Domine, puer meus iacet in domo paralyticus" (Mathei octavo).</p>
<p>Oggi obstupisce l'anima razionale e lo spirito umano, imaginando
con solliciti sospiri le aspre e pietose parolle che al suo
fattor Idio oggi glie convien dire del giovenetto, cioè de la
raggione umana: non sottoposta al consiglio del padre vecchio,
cioè Dio, ma più presto accostata al senso e ancora a la carne
vile, se sente ferita ed impiagata, giace destensa e colligata
in casa, cioè nel corpo vile, vive paralitica, privata per
alquanto de vita di grazia; ond' ela crida al Signore: "O dolce
Maistro, o Padre pietoso, porgemi mano, dammi soccorso, mundami
dal mio grave peccato". Responde el Consolator grande, el sopran
Medico, dicendo: "Ego veniam, et curabo eum" ("Io verrò e il
curarò"). Vedo che sei nella valle gettato e caduto dal monte
alto: cridi e chiammi, suspiri, prieghi, supplichi e porgi
orazione pietose; onde io te voglio exaldire. Meritamente,
adunque, la nostra anima, posta in Cafarnaum (che vuol dire
'confusione'), dimanda essere amaestrata per qual virtù può l'omo empetrare grazia da Dio e adiutorio più ca per alcuna altra virtude. Responde Cristo, nostro Maestro e primo Teologo, che li
è una virtù chiamata 'orazione' da li dottori. Dice ergo l'anima: "O tu predicatore fervente del divino Verbo, tre dubii voglio da te oggi essermi dichiarati: primo, che cossa è questa orazione; secundo, comme la se debbe fare; terzio, quanta è la eccellenzia di essa. O quanto io, Padre, da te saròi contenta, amaistrata me abbi in questi tre dubii".</p>
<p>Sta adunche attenta, anima, e guarda a me.</p>
<p>Per la prima dechiarazione io te rimando al dottore santo
Tomaso, nel quarto Sententiarum (ed anco ne la Secunda secunde,
questione ottuagessima terzia) che dice: "Oratio est actus
rationis significans per officium nostri oris" ("La orazione è
uno atto, una operazione, che nasce de la ragione, cioè da
l'intelletto dell'omo, e questa se notifica per lo officio de la
bocca").</p>
<p>E nota, carissimo, questo exempio: imagina el cor de l'omo
essere uno organo in chiesia; e pensa che l'intelletto sia quello
che mena i folli. Poi fa questa opinione, che la voluntà de l'omo
sia el maistro, cioè il sonatore, perché la voluntà è regina e maistra nel reame de l'anima, comme dice Aristotile (terzio De anima). Quando nel cuor nostro se rivolta qualche cossa, cioè desiderandola avere - comme è sanità, vita longa, figliuoli ed altre simel cosse - la ragione de l'intelletto soffia con mantesi, cioè incita, invita, commove l'uomo persuadendogli: 'Adimanda, supplica, priega!'. Allora la voluntà che siede comme maistro comincia sonare, cioè adimandare, pregare e dire: 'Domine, o Segnore, o Padre dolce, o perfetto Dio, adiuttami, perdonami; Maistro, io sonno infermo: rendime sanitade; son
povero: provede a la mia famiglia; ho tre figliole, non ho da
maritarle: largitor de li duoni, tu Dio, provedi ai nostri
bisogni'.</p>
<p>Hai adunque in qual modo la orazione è uno monimento non
propriattamente naturale, non sensuale, non bestiale, ma
raggionevele, perché el vien da la ragione (dico quando l'omo
adimanda a Dio con l'intelletto cosse licite e necessarie).
Pertanto il greco teologo Giovanne Damasceno dice: "Oratio est
petitio dicentium a Deo". Anselmo, dottore venerabile, dice:
"Oratio est ascensus mentis in Deum" ("La orazione è una
elevazione de la mente in Dio, dimandandogli adiuto nel
bisogno").</p>
<p>Dimandano qua i dottuori se la orazione se debe far solamente a
Dio overo ad altri santi. Respondo: adimandare una cossa ad uno
se pò intendere in tre modi, overo, comme a quello chi pò exaldire; secundo, comme a collui che pò empetrare e per nui dimandare; terzio, comme a quello che pò far l'uno e l'altro, cioè empetrare ed exaldire.</p>
<p>Or, se l'uomo vole impetrare e ricever una grazia, convien ch'
el la dimanda da Idio solo, e non da creatura alcuna.Te lo dechiaro per tri modi: prima - Mathei sexto - dice Cristo:
"Orantes dicite: Pater noster, qui es in celis: sanctificetur
nomen tuum. Adveniat regnum tuum...".
 Secundo, per la profezia de David (Salmo vigesimo primo): "Tu
autem in sancto habitas, laus Isral. In te speraverunt patres
nostri, speraverunt et liberasti eos, ad te clamaverunt et salvi
facti sunt" etcetera. Terzio, per raggione: la raggion detta e persuade a l'uomo che 'l dimanda ciò ch'el vole da quello che lo pò dare quando li piace; questo è solo Dio, il quale è e dal qual procede ogni ben, comme è sentenzia de santo Iacobo (primo capitulo): "Omne datum optimum, et omne donum perfectum desursum est, descendens a Patre luminum" ("Ogni cossa ottima ed ogni dono perfetto sì procede de lo eterno Idio").</p>
<p>Secundo: se può pregare e fare orazione ad uno comme a collui
che può empetrare, over pregar per te, ed esser tuo procuratore
in palacio de Dio; ed in questo modo possiamo fare orazione a'
santi, non che egli te posseno dare cossa alcuna, ma posseno
essere avvocati nostri apresso a Dio. E questa sentenzia te provo
per tri modi. Primo, per auttoritade del pazientissimo Iob (capitulo quinto): "Voca, si est qui audiat, et ad aliquem sanctorum convertere" ("O
anima - dice lui - crida verso el paradiso, chiamma chi te piace,
prendi qualunque avvocatto vuoli al fatto tuo").
Secundo, te 'l provo per exempio de la Cananea (Mathei
quintodecimo capitulo): "Andovi lei da li discipuli, doppoi che
Iesu Cristo non la volsi exaldire, ed egli pregoron per lei,
dicendo a Cristo: "Domine dimitte illam, quia clamat post nos"
("Signore lassa quella, perché crida drieto nui"); e Cristo
allora glie disse: "Vade, fides tua te salvam fecit" ("O dona,
vatene, perché la fede tua te ha fatto salva").
 Terzio, per raggione: i santi che sonno in paradiso sonno in
perfetta caritade ed amano Dio ed il prossimo; lo amor perfetto è
in adiutare chi ha bisogno; se adunque tu ricorri ad uno santo,
pregandolo che inanci Dio el sia tuo avvocatto per aver figliuoli
o ricchezze, lui essendo amatore del proximo, non pò far che da
Dio nol dimandi grazia per il proximo. Ma benché tutti i santi
sieno boni avvocatti, o cristiani, o madre mie devotte, e siano
molti che vedano la voluntà de Dio verso vui, credette vui ch'el
sia alcuno tra quegli beati spiriti che ami più Dio, e ancora nui
poveri mortali, e veda la voluntà divina nel proprio lumme eterno
meglio ca la Verzene Madre? Nol credette! O Maria, Maria, o Maria
regina de' cieli, o avvocata di miseri, o speranza suola di
cristiani, tu sola poi avvocare efficacemente per nui.
 A tutti i santi ha concesso Dio qualche grazia particulare;
comme a santo Sebastiano defensione de peste, ad Apollonia
liberazione da male de denti, a Lucia contra il male de li occhi.
*(E cossì discorri per tuo piacere a li altri)*
Ma a la sua dolce madre Dio glie ha aperto tutto el tesauro de
ogni grazia con mane aperte, dicendo: "Prendi, o madre. Fa de
Idio ciò che te piace". E però, o cristiano, la Santa Chiesia quando la canta le letanie, ad ogni santo fa prieghe, una volta
dicendo "Sancte Petre, ora pro nobis", "Sancte Iohannes, ora pro
nobis", "Sancte Francisce, ora pro nobis"; ma quando la vienne
a la Madonna la crida tre volte, dicendo "Sancta Maria, ora pro
nobis; Sancta Dei Genitrix, ora pro nobis; Sancta Virgo Virginum,
ora pro nobis". Non senza caggione, segnori mei, cioè, però che
la è Madre de speranza, Madre de grazia e Madre de
misericordia.</p>
<p>Terzio: se può fare orazione a Cristo crucifixo: prima, in
quanto uomo (e allora dice la Chiesa: "Christe, audi nos"; 'sie
nostro avvocatto inanci el padre tuo'); secundo, in quanto Dio
(ed allora la Chiesa dice: "Christe, exaudi nos... Fili Redemptor
mundi, Deus, miserere nobis").</p>
<p>*(Hai adunque conchiusa la prima parte. Or prendi la secunda)* </p>
<p>La secunda parte è in veder la forma e il modo de orare. Notate
qua, o anime devote, che la orazione debbe avere quattro
condizione.</p>
<p>La prima, che la sia con innocenzia e puritade. Se per caso san
Gioanne Batista pregasse essendo in peccatto mortale, del qual
nol fusse contritto, non meritarebbe essere exauditto da Dio. A
questo sentimento parlava santo Giovanne evangelista nel
Vangelio suo (capitulo ottavo [ma nono]), dicendo: "Scimus quia
peccatores Deus non exaudit" ("Sapiamo che Dio non exaudisse li
peccatori").</p>
<p>Secundo, la sia con riverenzia ed umiliazione, contemplando lo
oratore che l'uomo è cenere e polvere inanci Dio, lege del cielo
e di la terra. Per questa raggione el publicano fu exalditto,
non il fariseo (Luce decimo ottavo capitulo): "Publicanus autem a
longe stans percutiebat pectus suum, nec audebat oculos suos ad
celum levare, dicens: 'Deus propicius esto michi peccatori'...".
Dice el vangelista misser san Luca che el publicano, posto in
orazione, stavasi da lonze e battevasi il petto, dicendo: 'O
clemente e misericordioso Idio, siati propicio a mi
peccatore'.... Per tanto diceva David, nel Salmo, "Cor
contritum et humiliatum, Deus, non despicies" ("Dio non disprezza
mai il cuor, el quale è contritto ed umiliato").</p>
<p>Terzio, la debbe esser con fede e speranza. Per questo rispetto
dicea santo Iacobo apostolo nella Epistola sua (primo capitulo):
"Postulet autem in fide nihil hesitans" ("Domandi cum fede, non
dubitando in alcuna cossa"). Per questa caggione disse Cristo a
Marta (Iohannis XI capitulo): "Si credideris, videbis gloriam
Dei" ("Se tu crederai - disse Cristo - vederai la gloria de
Dio").</p>
<p>Quarto: con perseveranzia, cioè orar spesso. Se a la prima volta
o secunda o terza e più altra Dio non te exaldisse, non te
turbare, non te deffidare, o anima tribulata, ma batti, batti,
persevera, che Dio serà sforzato exaldirte.</p>
<p>O Cananea afflitta! O tribulata madre! O duro ed implacabel
figliol de Dio dicendo: 'Vattene, tu se' una cagna; partite, tu
se' una infidel pagana'. "Ah Domine, miserere mei: filia mea male
a demonio vexatur" ("Ah Signore, abi misericordia di me: la mia
fiola sì è malamente molestata del demonio infernale"). Tanto
cridò, tanto pianse, tanto perseverò, che il dolce cuor de Iesu
Cristo rivoltato glie disse: "O muliere, tu me hai vinto, tu me
hai sforzato: vattene, la tua fede è grande, te sia adempito el
tuo volere". O forza, o triunfo de virtù! La parolla de l'uomo
può tanto chi Dio è asforzatto; e però el meglio che l'uomo possa fare, è spesse volte fare orazione a Dio per ogni giorno. Non ch'el sia necessario quanto a Dio, chi senza orazione vede i
nostri cuori ed entende i bisogni, non che le nostre orazione
immutano ciò che Lui ha ordinatto, ma acciò che, se Dio avesse
ordinatto darne qualche bene mediante el nostro pregare, non
manchi da nui, cioè che per negligenzia perdiammo esso bene.</p>
<p>Circa la terza parte, diremmo che la eccellenzia e virtù de la
orazione è grande e potente ed ha cinque proprietade e potenzie.</p>
<p>Primo, la vale ad impetrare perdonanza e misericordia da Dio
(Psalmus trigesimo primo): "Tu remisisti impietatem peccati mei.
Pro hac orabit ad te omnis sanctus" ("O signore, tu hai remisso
la impietà del mio peccato", etcetera). Lege Isaia (trigessimo
ottavo capitulo): "Ezechia voltò la facia al muro e pregò cum
lacrime. E Dio disse al profeta: 'Va, e dirai ad Ezechia, re de
Ierusalem: Io te ho perdonato la vitta. Ecco che aggiongendo
quindici anni sopra el tuo vivere, e te cavarò de le man de
Faraone'...".</p>
<p>Secundo, la vale ad accrescimento de grazia. Chi è in grazia e
fa orazione a Dio merita che la prima grazia glie sia
accresciutta. Lo exempio abiammo negli Apostoli, che, bene
essendo luori amici de Dio, fussero confirmatti in grazia,
ricevuto el Spirito Santo invisibelmente, nondimenno perseverando
in orazione lo riceveron poi apparescentemente, comme abiamo
negli Atti di Apostoli (secundo capitulo): "Et dum orarent,
factus est repente de celo sonus, advenientis spiritus
vehementis; (...) et repleti sunt omnes Spiritu Sancto, (...)
loquentes magnalia Dei".</p>
<p>Terzio, la vale a piena vittoria de inimici. Mentre che siammo de
qua in questo corpo terreno, siammo in continua battaglia: la
carne contra el spirito, el spirito contra el senso, comme è
sentenzia de Paulo guerreggiante: "Caro concupiscit adversus
spiritum, et spiritus adversus carnem" ("La carne se desidera
contra el spiritu, ed el spiritu contra la carne").</p>
<p>Però el nostro Iob tribulatto dicea (Iob, septimo capitulo):
"Militia est vita hominis super terram" ("La vita de l'uomo è
combattimento sopra la terra"). La orazione ne fa vincitori in queste
guerre. Abiammo lo exempio in Moises, el quale menando
el populo contra li inimici per andare in terra de promissione,
li Giudei combattevano contra Amalechitti, e con el suo re.
Moises, essendo vecchio, staseva da largo ripossatto in
terra, ed in quel mezzo li inimici superchiavano, perch' e' tenea
le man giunte e la lingua mutta. Vedendo questo, Moises chiammò
doi gioveni forti, e sì se facea sustentar le braze in alto e
le mane destese (or vede comme sto io), e tanto orava de continuo
che 'l suo inimico fu vinto, morti lor cavagli e tagliati in pezi
tutti gli uomeni d'arme.Questo volea dire Gioanne Crisostomo: "StabatMoyses in monte, sed precibus precinctus".</p>
<p>Quarto, la vale in conforto de le tribulazione. Sei tu
affannata? Sei tu inferma? Sei povera? Hai tu angustie? Corre a
la orazione e Dio te adiutarà. Però el profeta citaredo David
dicea nel Salmo: "Ad Dominum cum tribularer clamavi, et exaudivit
me". Lo hai oggi nel Vangelio del pregar del centurione per lo
fameglio infermo.</p>
<p>*( Or dirallo in questo passo.)*</p>
<p>Quinto, la vale ad acquistar el paradiso, il quale è nostra
vera e perfetta casa ed ultima felicitade, riposso fermo.
Pertanto dice el cantor David: "Unam petii a Domino, hanc
requiram, ut inhabitem in domo Domini omnibus diebus vite mee".
Preghiammo Dio spesso ch'el ne faza abitare in cossì bello
pallazio, qui vivit in secula seculorum. Amen.</p>
</div1>
<div1 type="part">
<head>Feria sesta: DE LA ELIMOSINA</head>
<p>"Cum facis elemosinam, nesciat sinistra tua quid faciat dextera
tua" (Mathei quinto [ma sesto]).</p>
<p>Posto ne li precedenti giorni, devotissimi in Cristo Iesu, le
due principale opere satisfazziorie a Dio, zezunio ed orazione
(el zezunio contra el vicio carnale di gola, la orazione è contra
el vicio spirituale de la superbia), resta a trattare de la terza
virtù, cioè elemosina e pietade, contra el terzo peccato, cioè
avarizia, la quale lo apostolo Paulo chiamma idolatria, però che
l'uomo sensuale tanto è accecatto de l'amor proprio, ch'el adora
el dinaro per Dio ed in luoco de Dio, obediandogli e stentando
più per quello ca per Dio.</p>
<p>Il rimedio è nella pietà del prossimo per opera de elemosina.
Pertanto, carissimi mei, oggi de questa farovi tre
contemplazione: la prima serà elemosine diffinitio, la secunda
elemosine conditio, la terza elemosine premiatio.</p>
<p>Circa la prima parte, la elemosina se descrive in questo modo:
"Elemosina est opus, ex quo datur aliquid indigenti, ex
compassione, propter Deum" ("Elemosina è una opera, da la quale
se dà alcuna cossa al bisognante, per compassione, per amore de
Dio"). Onde la elemosina fi denominatta da 'Eli', che vuol dir
Dio, e 'mois', che vuol dire acqua, quasi "acqua de Dio". Sì
comme l'acqua è necessaria al viver umano, cossì la elemosina al
povero bisognoso. Questa elemosina in tanto è meritoria, in
quanto è fatta per amore de Dio, e vale assai; quando l'uomo ha
compassione al proximo povero, questa compassion fa ch'el glie
dà elemosina, e falla per amor de Dio. In la elemosina Dio più
guarda l'animo tuo ca la robba che tu dai, comme hai nel
Decretto, quatrigessima secunda distinzione, capitulo Quiescam e
capitulo Levi. Però dice Cristo (Mathei quinto [ma sesto]; ed in
questo Vangelio): "Cum facis elemosinam, noli tuba canere",
etcetera ("Quando tu faci elemosina, non voler sonare la
trombetta"), il qual atto soleno exercitare quelli i quali sono
cupidi de apparer esser buoni e in verità non sono. Imperò contra
di questi parla esso nostro Salvatore, dicendo: "Amen dico vobis, receperunt mercedem suam" ("In verità dico a vui, questi
receveteno la lor mercede") - dice Cristo de quegli che per
vanagloria porgeno la elemosina -. Falla adunque per amor de Dio.</p>
<p>Circa la secunda parte, notaremmo che sei adornamenti debbe
aver la elemosina.</p>
<p>El primo è chiamatto 'gratiositas': el bene dèbbesse far con
l'animo alliegro e volentiera, non comme molti chi fanno la
elimosina a forza, con puoco piacere, ed appare a luor che
l'abbiano gettatta via. Item cum la faccia allegra, o tu avaro,
o ricco spietato: vienne el povero e adimàndate un soldo per
amor de Dio; tu stai, pensi e ripensi; el povero pur dimanda;
finalmente tu metti mane a la borsa, e da'gli quattro dinari col
viso turbatto sì fattamente che 'l pare al povero mille anni a
fuggire da te.</p>
<p>Aldi Salamone (Ecclesiastici decimo ottavo [ma XXXV]
capitulo): "In omni dato hilarem fac vultum tuum" ("In ogni cossa
datta - dice Salamone - fa el tuo viso allegro"). Però Paulo
(Prima [ma Secunda] ad Corinthios, nono capitulo) dice: "hilarem
datorem diligit Deus". </p>
<p>Item con parolle benigne e dolce dice lo avaro al povero:
"Tuoli, tuoli, e va con Dio!". El povero frate adimàndite el
pane e tu li dice: "Ah gaioffo, pittocco, vattine in malora!".</p>
<p>Aldi, o santuza, perché poi a te serà detto: "El sai tu". Guarda
a me, o avaro: nel giorno estremo levaranno li poveri tutti con
voce grande a l'aere contra di te dicendo ad uno ad uno: "O
dannatto avaro, esurivi, et non dedisti mihi manducare; sitivi et
non dedisti mihi bibere, nudus eram et non coperuisti me,
infirmus et non visitasti me" ("I' ho abuto fame e non me hai
pasciutto, azo abuto sete e non m' hai dato da bere, era nudo e
non me hai vestito, sum stato infermo e non me visitasti").</p>
<p>O grande Idio! O iusto iudicatore! Oggi fa di questo avaro cruda
vendetta! Allora voltaràsi Cristo pio, Cristo Redentore, e
diralli: "O ricchi avari, ite, ite, maledicti in ignem eternum!",
"andati, andati, maledetti, al foco eterno" (Mathei vigesimo
quinto).</p>
<p>Starà un povero alcuna volta, o ricco crudele, una ora a
l'usso, e batte, batte; e poi li dice: "Va con Dio". O ingrati
de' divini beneficii, o animi canini, o figlioli del diavolo,
andaretti al foco eterno, seratti privatti di beni superni!</p>
<p>Date adunque, o cristiani mei, o vui donne da bene, date
voluntiera e allegramente. Sia fatta la elemosina dal cuore, e
non facetti comme fanno li fanciulli. Sapeti vui comm'è che
fanno? La madre glie dà in mano un pezo di pane grande e ben
puoco di caxo; manzatto presto lo caxo, voltano il pane e
rivoltan con fastidio e poi per disprezzo lo danno ad altri
fanciulli. Cossì al proposito fanno li avari.</p>
<p>Cossì adonca possemo conchiuder che non fu mai al mondo omo
chi devenesse povero per far elemosina, né anco i suoi figlioli,
se la fanno volentiera, benché la faceno spesso. </p>
<p>El se lege nella Vita di santi padri. Era uno ricco chi
combatteva ogni giorno con uno suo vicino poverello artisano. El
ricco avea quattro figlioli, due schiave, dui servi, quattro
figliole e la sua donna: in tutte erano in casa circa
quattordici. El povero avea nove figliole, tri figlioli, una
serva e la donna sua: erano in casa circa quindeci.</p>
<p>Or aldi cossa marevigliosa. Dicea el ricco dentro di sé: "Io ho
a far le spese a quattro figlioli, ho a maritare quattro
figliole"; però in casa sua vivea a la contadina per miseria,
una incristara de vino in tavola e tre de acqua a far bone
spese.</p>
<p>El povero avea in casa bon pane, bon vino bianco e vermeglio e
sempre aparecchiatta la mensa cum bone vivande in abundanzia.
Qualunque povero battesse a l'usso sempre ie dava elemosina. Or
un zorno questo zentiluomo dimandava questo calzolaro poverello e
ie dice: "Amico mio bello, tu se' un grande pazzo; tu se' povero
ed ogni giorno hai pesci, carne, caso e frutti in casa tua, e più
sorte. Se tutti li gaioffi di questa terra cento volte per
giorno vegnesseno a casa tua, sempre ie daresti elemosina. Povera
la vitta tua! Non te ricordi tu de le tue figliole, che non se
potrano maritar ed andarano in cattiva via? Io chi ho quindeci
migliara de ducatti in valore non farebbe tante spese!".</p>
<p>O grande e iusto Idio! Aspetta. Quanto più el povero donava, tanto ogni giorno cresceva più in roba, intanto ch' el maritò
nove figliole grassamente e con onore. El ricco ogni giorno
impoveriva: ora era robatto, ora el foco glie brusava le case,
ora la tempesta levava le biave e lo vino, per tal modo che in
puochi anni venne a tante povertà e miseria che glie conveneva
dimandare elemosina a li parenti. Stava rechiuso in casa per
vergogna. Finalmente el maritòe due sue figliole a dui figlioli
di quel povero: devenne l'altra di quelle meretrice, la quarta se
feci monaca per forza de fame. O duro iudicio! O terribel
sentenzia! </p>
<p>Datti adunque, o tiranni avari, o crudeli robbatori, datti al
povero del bene che Dio ve ha datto. La robba non è vostra, non
mia, ma è de tutti: Dio ve la presta che fruati in vostri
bisogni quanti ve basti; del resto siatti dispensatori de Dio
verso quegli che sonno nudi. Vui facetti contra el voler de
Dio, ascondendove ed appropriandove i beni de Dio, gettando i
poveri da canto. Dio poi da te ingrato leva de subito ogni suo
duono, e mandandote a casa calda.</p>
<p>El secundo ornamento de la elemosina è detto 'largitade'.
Siatti larghi nel dare, carissimi mei (Thobie quarto capitulo:
"Si multum tibi fuerit, abundanter tribue, si modicum de modico
impartiri stude", "Fa la elemosina largamente secundo la tua
facultà, o puoca o assai che abi"). Non se trovò mai persona
fatta povera per dar voluntiera elemosina. Questo diceva lo
apostolo confortandone a far bene (Secunda ad Corinthios, nono
capitulo): "Qui parce seminat, parce et metet", "Chi poco semina,
poco ricoglie". Ed anco questo te conforta el maestro Iesu
Cristo (Luce, VII [ma VI] capitulo) dicendo: "Omni petenti te,
tribue", "Da' la elemosina a tutti quegli chi te la dimandeno".</p>
<p>Questo servò uno santo padre, il quale dava elemosina a tutti
quegli chi gliela chiedevano; or finalmente avendo dati li
dinari, la robba, poi le case, ultimo le vestimente, non avendo
più che dare, disse ad un povero che 'l chiedeva
importunamente: "Fratello, io non ho altro ca me stesso; ecco,
me duono a te"; e gettossi tra le sue braze.</p>
<p>El terzo ornamento se chiama 'proprietade'. Non se vol fare
elemosina de la robba d'altri, ma de la sua propria. Cossì facea
el iusto Iob (XIII [ma XXXI] capitulo del suo libro). El dice: De
velleribus ovium mearum calefactus est pauper ("De la lana de le
mie peccore vestiva el nudo, over el povero").</p>
<p>O robatori, o usurari, o ladri di bene e del sangue de' poveri,
non facetti elemosina de usura de enganni de robe vendute e
comprate iniustamente con falsitade e busie! La vera elemosina,
over oblazione, per vivi e per morti, acciò la sia meritoria e a
Dio gratta, convien che la venga da la tua fatica, con tua
industria e tuo sudore. Questo volse dare ad entendere Dio nel
Genese, quando el scacciò Adam del paradiso dicendo: "O Adam, in
sudore vultus tui vesceris pane tuo". Ancora el Spirito Santo
dice per el savio Salamone (se tu hai letto Proverbiorum terzio
capitulo): "Honora Deum de tua substantia"; e non dice: "de
altrui robba".</p>
<p>Il quarto ornamento ch' è chiamato 'liberalitade', cio è: farla
liberalmente senza precio e servizio.</p>
<p>Io ve voglio recitare, a vui donne specialmente, una
piacevolezza da non amarla. Avendo io una quarentanna
predicatto in una nobel citade, venne a me una pizocora più
volte a confessar suoi fatti, e fecime dir molte misse, e donommi
poi elemosina da soldi trentaquattro. Fatto questo, me chiesi li
facessi scriver Salmi penitenziali; ed io el feci e costommi
circa mezzo ducato lo libro fornitto: datto che io glilo ebbi, fu
pagatto de gran mercè. Ho ditto a proposto che li
trentaquattro soldi a me datti non furono elemosina fatta con
liberalitade, ma più presto con usura in lei. </p>
<p>Vui donne similmente aretti qualche vicina povera, e daretegli
ora un pane, ora dui, ora vino: non lo facetti per elemosina -
guardate a me che ve dico el vero - ma più tosto per aver da
quella qualche servizio; comme è quando voletti andar a trovar
donna Beatrice o donna Catteruzza: la facetti vegnir con voi e
perder tre o quattro ore di tempo, nel quale la aguadagnarebbe
più ca quello ie avetti datto. "Amen dico vobis, receperunt
mercedem suam": questa elemosina con tale intenzione te giova
nulla.</p>
<p>Or bastano questi quattro ornamenti de elemosina per la secunda parte.</p>
<p>Circa la terza parte, vediammo de la remeritazione de la
elemosina. Io trovo che la elemosina te remerita de cinqui
premii.</p>
<p>Primo, la te duona 'multiplicazione de beni temporali'. O quanti
buoni cittadini e perfetti zentilomeni fatti son ricchissimi per
dar volentiera elemosina! Però dice el Vangelio: "Date et dabitur
vobis" ("Date ai poveri e Dio darà a voi").</p>
<p>O cari mei cristiani, recordateve di quella famme grande e
universale che fu in Ierusalem, dove le madre più volte furon
trovatte manzare i figlioli. El profeta Elia caminando aggionsi
a casa de una vidua povera, in quel tal tempo affamato, che avia
solamente una libra de oglio ed un poco de farina: la siera
ella diedi la elemosina e cena al detto Elia. Aldi cossa
marivigliosa! Per tutto el tempo de la carestia non ie mancò
oglio nel vase, né farina in la cassa, comme se ha nel terzo di
Re (decimosettimo capitulo).</p>
<p>Lo secundo premio se chiamma 'impugnazione e vittoria da
inimici' (Ecclesiastici secundo [ma XXIX] capitulo: "Super scutum
potentis pro te adversus inimicum pugnabit"). Quanti baroni e
segnori al mondo son statti vittoriosi nelle battaglie, per aver
da prima fatto elemosine a' poveri, over chiese e monasteri, e
basta!</p>
<p>El terzo premio se chiamma 'Dei placatio'. Molte volte Dio
adiratto contra uno populo, se acquieta per ellemosine, comme hai
Proverbiorum capitulo vigessimo primo: "Munus absconditum
extinguit iras" ("La elemosina data per amore de Dio secretamente
estingue la ira del nostro giudice Iesu Cristo"); comme tu hai
ancora ne l'Exodo, più volte Dio corrozatto contra el populo,
faceva esso populo offerire duone assai a Dio, ed esso se
placava.</p>
<p>El quarto premio è detto 'peccatorum purgatio'. Non fu mai sì
grave peccato al mondo che per la elemosina Dio non gli perduoni.
Tu hai Ecclesiastici capitulo quarto: "Sicut ignem ardentem
extinguit aqua, sic elemosina extinguit peccatum" ("Comme l'acqua
asmorza el fuoco, cossì la elemosina asmorza el peccato").</p>
<p>Nui abiamo lo exempio inanci li occhii: Nabucodonosor, essendo
statto rebello ed inimico de Dio, divenne pazzo e fu scacciatto
dal reamme suo, né Dio gli volea perdonare. Dechiarolli Daniel el
somno vedutto dal re, ed ello disse comme componto a Daniele:
"Comme potrò mai io tornar in grazia de Dio, acciò me perdonni?".
Risposi Daniel in queste parolle: "El mio consiglio piaccia a la
maistade regale. O inclito re, fa che tu redimi li tuoi peccati
cum elemosine, e le tue iniquitade in avere pietà e misericordia
circa li poveri ed abisognanti".</p>
<p>Quinto se chiamma 'vite eterne condonatio'. Per la elemosina se
acquista el paradiso, comme disse Tobia al suo figliolo: "Fili,
bona est oratio cum ieiunio, sed melior est elemosina. Elemosina
enim liberat a morte et ipsa est que purgat peccata et facit
invenire vitam eternam" ("O figliolo, bona è la orazione cum il
dizunio, ma meglior è la elemosina, perché la elemosina libera da
la morte, ed essa è che purga li peccati e fa trovare vita
eterna").</p>
<p>La elemosina, benché l'uomo la faza in terra ed appara a molti
gittata via, nondimeno la nasce e fa frutto in paradiso. Or
adunque ogni uomo, quanto a lui è possibele, usi voluntera pietà
e misericordia a' poveri, che tutti i sacri libri non cridano
altro, come tu hai Thobie primo [ma quarto] capitulo: "Noli
avertere faciam tuam ab ullo paupere" ("Deh, non voltare la tua
faza da nissuno povero"); Luce duodecimo capitulo: "Vendite que
possidetis et date ellemosinam" (dice e commanda Cristo Iesu
beneditto che vui debiati vender ogni cossa che possideti e date
elemosina a li poveri); Luce sesto capitulo: "Estote
misericordes sicut et Pater vester celestis misericors est" (o
cristiani, audite quel che ve persuade el vostro Redentore, cioè
chi siati misericordiosi verso il povero e besognoso cossì comme
el vostro Creatore e Padre celestiale è misericordioso);
Deuteronomio quintodecimo capitulo: "Non contrahes manum, sed
aperies eam pauperi". Deh, audi ancora, cristiano devoto, quel
che dice Idio nel Testamento Vecchio dicendo: "Non serrare né
chiuder la tua mane al povero, ma aprila". E cossì acquistaremmo la grazia di qua e la gloria di là, a la quale Dio per la sua
grazia e pietade se degna de condurre nui, dove l'abiammo a
fruire e consequenter beatificarse, per infinita secula
seculorum. Amen.</p>
</div1>
<div1 type="part">
<head>Sabbato: PREDICA DE LA MADONNA MOLTO BELLA</head>
<p>"Erat navis in medio maris" (Mathei [ma Marci] sesto capitulo).</p>
<p>*(Oggi dechiara el Vangelio secondo la littera, e poi dirai
moralmente che ...)*</p>
<p>Questa nave è la gloriosa Verzene Maria posta, in nostro
soccorso, in mezzo de nui naviganti in questa valle de miseria.
E comme el populo cristiano ha deputatto la dominica in memoria
de la resurezzione de Cristo, cossì la Santa Chiesia ha ordinato
el sabbato in memoria de nostra Donna.</p>
<p>Ma, segnori mei, per principio del nostro parlare voglio in
vostra persona dimandare questo dubio: quale è la raggione che
più presto el sabbato ca alcuno altro giorno la Chiesa celebra
in onore de la madre de Cristo?</p>
<p>Or notatte, cristiani, sei piccole e grosse raggioncelle.</p>
<p>La prima se chiamma 'ratio passionis'. La passione di santi
Martiri è celebratta in qualche giorno de l'anno, comme san
Stefano a' vintisie di decembre, e cossì degli altri. La Verzene
Maria fu martirizatta in corpo e in anima dolendo tutto el
venere santo continuo ed eziandio tutto el sabbato sequente, ma
perché el venere è dato al martirio de Cristo, è cossa onesta che
'l sabbato sia datto al martirio de la sua buona Madre.</p>
<p>La secunda raggione se chiamma 'quietazione'. Dio in sei giorni
creò ed ordenò tutte le cosse fatte; ma el sabbato se ripossò,
comme hai Genesis primo capitulo: "Die autem septimo requievit ab
omni opere quod patrarat. Cossì el figliolo de Dio, venendo in
terra, non trovò riposso se non nel ventre de Maria, comme hai
Ecclesiastici vigesimo quarto capitulo: "In omnibus requiem
quesivi, et in hereditate Domini morabor. Tunc precepit, et dixit
mihi Creator omnium; et qui creavit me requievit in tabernaculo
meo".</p>
<p>La terza se chiamma 'complezione'. Nel sabbato compii Dio tutte
le cosse creatte. Cossì nella Verzene Maria furon compiitte tutte
le cosse recreatte, cioè per la opera de la Redenzione.</p>
<p>La quarta se chiamma 'benedizione'. Dio benedisse solamente el
giorno del sabbato. Cossì la Verzene Maria fi benedetta da le creature tutte.</p>
<p>La quinta se chiamma 'mediazione'. Comme el sabbato è mediante
tra el venere, chi è de tristizia, e la dominica, che è de
letizia, cossì Lei, o peccatori, o cristiani, è mediatrice tra i
nostri errori e Dio. Guai a noi se cossì non fusse. </p>
<p>La sesta se chiamma 'confessionis'. Nel tempo de la passione
tutti negareno la fede de Cristo: Piero e li apostoli fugerono.
Solamente in Maria rimasi la fede: debitamente adunque a Lei è
deputatto el giorno del sabbato in zezunio, in laude, in gloria. </p>
<p>Vedaremmo ora tre particelle del Vangelio: primo, perché Maria
fi detta nave; secundo, la dignitade di questa nave; terzio, la
sua pietade.</p>
<p>Circa la prima: fi detta nave la Vergene per rispetto de le
mercanzie ch'ela portò, le qual furono le virtude sue intrinsece,
cioè umilitade, virginitade e feconditade. Per umilitade piace a
Dio, per la virginitade a li anzoli, per fecunditade a tutto el
mondo. Fuorno ancora in lei le bone merce, cioè el frutto del suo
ventre. O Maria, o nave dignissima, di te parla el savio figliolo
de David, tuo padre, nel libro di Proverbii dicendo: "Facta est
quasi navis institoris, de longe portans panem suum" ("Fatta è
Maria comme nave mercandantesca che porta el suo pane da
longe"). Aldi qual pane è questo: questo è pane celestiale,
del qual dice esso figliolo de Maria (Iohannis capitulo sesto):
"Ego sum panis vivus, qui de celo descendi" ("Io sum pane vivo,
il quale desesi dal cielo"). Questo pane è venutto più longe ca
de Sorria, cioè dal cielo. Dio è fatto uomo, el creatore
creatura, lo immortale mortale. Questa nave era in mezzo del
mare, cioè in mezzo de la Santa Trinitade, per predistinazione,
del Padre, Figliolo e Spirito Santo. Questa sia la prima parte.</p>
<p>Secundo: vediammo la dignitade di questa nave, la qual consiste
maximamente nel grande arboro di mezzo, del qual parla Ezechiel
profeta (sesto decimo [ma XXVII] capitulo), dicendo: "Cedrum de
Libano tulerunt, ut facerent sibi naulum" ("Hanno tolto del bosco
uno alto cedro, per far l'arboro a la nave"). Questo arboro de
cedro, o cristiani, egli è Cristo nostro fratello ed anco
Segnore, el quale è assimigliatto al cedro per el frutto del cedro: el pomo del cedro nella parte di fuora è dolce, dentre è
un puoco acetoso; manzandolo inseme gli è di mezzo sapore, tra e
la dolce e lo acetoso. Queste tre differenzie de sapori
significano tre sustanzie in Cristo: la sua divinità fu
dulcissima, la sua carne fu piena de amaritudine; ma l'anima
parte aveva de amaritudine, in quanto parea abandonatta da Dio
Padre e lassata in proprie forze, parte aveva de dolcezza e
gaudio, in quanto fruiva e gustava la divina essenzia, con la
quale era unitta. E questo per la parte secunda.</p>
<p>Circa la terza, vediamo la pietà de questa nave,</p>
<p>Se dice:"Erat navis in medio mari". O peccatuori umiliatti, o
penitenti devoti, notatte le parolle del Vangelista: per lo mare
se entende le peccatuori tornatti a penitenzia, i quali per li
luori peccati son pieni de amaritudine. O amaricatta anima, o
peccatore, piange amaramente, e la nave Maria serà in tuo
adiutto. Enne Maria in mezzo del mare, cioè mediatrice tra Dio e
lo peccatuore vile. E però meritamente è assimigliatta Maria a
l'aurora, al sole, ed anco a la luna; onde el se canta di lei
(Canticorum sesto): "Que est ista que progreditur quasi aurora
consurgens, pulchra ut luna, electa ut sol", etcetera? ("Quale è
questa che camina, la qual se leva comme l'aurora, bella come la
luna e leta come il sole?").</p>
<p>Primo, è assimigliatta a l'aurora, che è in mezzo del giorno e
de la notte; cossì Maria è mezanna tra el giorno che è Dio e la
notte oscura che è il peccatuore scuro e niero per lo peccato.
Onde el profeta dice a tale anima: "Denigrata est facies tua
super carbones" ("La tua faccia è denigratta più ca li
carboni"). Va questa anima inanci la faccia de Dio, e Lui non
la conosce, avendola creato pura, munda e nobele. Le dice poi
Dio: "O povera creatura, quanto sei abbassata, svilitta, più nera
ca 'l carbone del camino. Vanne, fugge sventurata creatura, vanne
al fuoco con li tuoi frategli diavoli, piange!". Poi l'anima
sciaguratta duolese e cridda e non trova adiutto; abandonatta da
tutte le creature, fatta inimica de Dio, la pensa ogni modo de
disperare e darse nelle mane de l'inimico suo; ed ecco el
soccorso, corre Maria e piglia questa anima e glie cridda: "O
smemorata, o pazza, o poverella creatura, vienne meco, entra in
questa nave". Camina e vanne Maria con questa anima inanci el suo
Figliuolo, e dicegli: "O Figliuolo mio dolce, quantunque el
peccatore merita ogni male, ed ancora el fuoco, risguarda el
sangue sparso, risguarda, o caro figliuolo, che io son chiamatta
madre dei peccatuori ed avvocatta de li tristi e fonte de le
grazie: voglio che tu perdoni a questa anima". Responde el
Figliolo: "O mulier, magna est fides tua: fiat tibi sicut vis",
etcetera ("O donna, grande è la tua fede: sia a ti concesso e
fatto come tu vogli").</p>
<p>*( Dirai a tuo modo)*.</p>
<p>Secundo, è assimigliatto a la luna. Sì comme la luna lusi di
notte e tra i setti pianeti è più presso a la terra, cossì la
Verzene Madre luse, resplende e illumina i peccatori, dando a
quegli molte volte illuminazione de boni pensieri; ancora, è vi-
cina a' peccatore, perché presto soccorre a quegli. O cristiani,
qual è quello cossì sceleratto, ladro, superbo, tristo, vizioso,
ribaldone, ladro, assassino, omicida, adultero, sacrilego, over
cattivo in ogni errore, chi ricorrendo a le braze de Maria,
dimandandogli adiutto, non sia lei presta e sollicita a
exaudirlo? Pertanto se canta ne l' Ecclesiastico (capitulo
vigessimo nono [ma XXIV]): "Transite ad me omnes qui
concupiscitis me, et a generationibus meis adimplemini; Spiritus
enim meus super mel dulcis"; "correte - dice Maria - che io son
la nave, correte a me vui chi me affettate, e io presto ve
accontentarò e seròvi scudo e lanza in tutti i vostri bisogni".</p>
<p>Terzio, è assimigliatta al sole, perché comme el sole è nobile e
perfetto sopra tutti gli altri pianetti, cossì Maria è perfetta
sopra le altre creature. Però se legge ne la Cantica di Salomone:
"O pulcherrima mulierum, egredere, et abi post vestigia gregum
tuorum". E comme per lo sole nascono tutte le cose da la terra
(pane, vino, oglio, etcetera), cossì per mezzo de Maria nascono e
descendeno da Dio tutti li duoni e grazie sopra li cristiani.</p>
<p>Guardateme un puoco, o carissimi mei: io me reputo in grande
onore esser de l'ordine del serafico Francisco; ma quanto onore
se debbano pensare avere receutti quegli chi sonno ne l'ordine
di Santa Maria, comme sonne frati de Servi ed alcune suore e
vestitte religiose?</p>
<p>Questa nave fu figuratta nel Genesi, dove la Santa Biblia narra
de la nave che fece Noè, al qual Noè Dio favella dicendo: "Finis
universe carnis venit coram me; fac tibi arcam de lignis
levigatis et ingredieris tu et filii tui, uxor tua et uxores
filiorum tuorum" ("La fine de tutta la carne, cioè de l'umana
generazione, si è devenutta al mio conspetto ... Fa adonca una
arca in la quale tu e i tuoi figlioli e la tua muglie e le muglie
di tuo' fioli abiati ad intrare"). E tutti quegli chi se
trovoron fuori di quella arca furon somersi dalle acque, e tutti
quegli chi entroron dentro fuoron salvi.</p>
<p>*( Reducela al proposito de Maria.)*</p>
<p>Pertanto, o donna, o tribulatto cristiano, quando tu hai
affanni, tribulazione e sei in qualche infirmitade o periculo,
corri ne l'arca, vanne a Maria, che per certo non te lasserà
perire!</p>
<p>Bene, adunca, dice il tema assunto che la gloriosa Vergene
Maria è nave, cioè soccorso di peccatori, la quale pregammo
devottamente che priega il suo dilettissimo fiolo Iesu Cristo,
che ne perdoni in questa vita per grazia ed in l'altra per
gloria, per infinita secula seculorum. Amen.</p>
</div1>
<div1 type="part">
<head>Dominica prima: A CHE MODO EL DEMONIO VOLSE TENTARE CRISTO.</head>
<p>"Ductus est Iesus in desertum a Spiritu, ut tentaretur a
diabolo" (Mathei quarto capitulo).</p>
<p>Sì comme Cristo nostro
Redentore volse morire, acciò che lui morendo fussemo vivificati
nui che eravamo morti per lo peccato, cossì volsi esser tentato,
per dar consolazione e conforto a nui tentati.</p>
<p>Truovo al presente tre caggione, che mossero Cristo a voler
esser tentatto dal diavolo: la prima, ut nostras tentationes
vinceret; la secunda, ut diabolo quod esset filius Dei
occultaret; la terzia, ut temptatis facilius condescendere
pateret.</p>
<p>Sapea el diavolo per le Scritture e per li profeti che 'l
figliol de Dio dovea nascere, e che esso dovea perdere el suo
dominio. Pertanto con grande sollicitudine cercava quando dovea
nascere questo Messia, onde, comme dice san Gioanne Crisostomo,
aldendo el diavolo l'angelo annunciare ai pastori la natività de
Cristo, li angeli cantare "Gloria in altissimis Deo" etcetera,
Gioanne Battista al fiumme Iordanno monstrarlo con el dido, nel
battesmo descendere sopra lui el Spirito santo, zezunare quaranta
giorni e quaranta notte, lo suspicava per questi fatti esser
figliol de Dio. Ma vedendolo poi aver fame, patir sete etcetera,
dubitava di quello.</p>
<p>Volendosi adunque certificare s'el era Dio over uomo puro, lo
assaltò de tre varie tentazione, con le quale nel paradiso el
vinse el primo uomo. El tentò Adam de gola, ed anco lo vinse,
comme hai Gennesis primo [ma terzo] capitulo, dicendo: "Vanne e
manza di quello frutto e mai non morirai"; tentollo de
vanagloria dicendo: "Vui saretti comme dei"; tentollo de
avaricia, promettendogli eccessiva de scienzia de bene e di male,
dicendo: "Vui saperiti e cognoscereti lo bene ed el male".</p>
<p>Cossì eziandio per questi tri modi volsi tentare Cristo. E
prima de gola: vedevalo essere uomo e che naturalmente el dovea
aver fame e sete; onde el glie disse: "Si Filius Dei es, dic ut
lapides isti panes fiant" ("Se tu sei figliolo di Dio, commanda
che queste petre se fazano pane"). Ma el Maestro chi sapea
tutto, saviamente risposegli dicendo: "Non in solo pane vivit
homo, sed in omni verbo, quod procedit de ore Dei", quasi voglia
dire: conciosiacossaché l'uomo sia composto de due nature, una
materiale, e questa è il corpo umano, dimensionatto,
quantitativo, e composto de' quattro elementi (comme è sentenzia
di Aristotele nel libro De la phisica e per tutti i libri
naturali) eziandio sia composto de una altra parte che è
spirituale, non già materia elementale, ma uno simplice spirito
vivificante da Dio creatto, mandato ed infuxo nel corpo già
organizatto nel ventre materno, comme è sentenzia de Moises
profeta (Gennesis primo [ma secundo] capitulo): "Inspiravit Deus
in faciem hominis spiraculum vite".</p>
<p>Vedendo Cristo e considerando che l'anima è più nobile e più
preciosa ca 'l corpo, e che lo inimico glie facea menzione del
cibo material del corpo, e niente de l'anima o del suo cibo,
conchiuse tra sé: "Questa tentazione è cattiva e diabolica".</p>
<p>A casa or nota, carissimo. Lo inimico vedendo non poter nulla,
disse fra se stesso: 'Costui me pare persona da bene;
communamente queste cosse spirituale e bone creature, se non son
vinti da carnalità, o gola o avarizia, almanco son puochi chi non
se lassino vincere da la vanagloria over superbia'. Allora, comme
dice san Giovanne Crisostomo, assunselo el diavolo e menarolo
sopra el tetto del tempio e dissegli: "Se tu sei figliol de Dio
mandite giuso di qua, che Dio te farà guardare da' suoi angeli",
etcetera. Imaginava el diavolo: 'Se costui se getta in terra e
non se faza male, saprò ch' egli è vero Dio'. Allora Cristo glie
risposi e disse: "Non temptabis Dominum Deum tuum, sicut scriptum
est, sed illi soli servies". E rimasi lo inimico dubioso, ed
imaginava trovare una altra arma fortissima chiamatta avarizia, e
menollo in cimma de un monte altissimo e monstrogli tutti i
reammi del mondo, e dissegli: "Io te donarò tutto ciò che vedi
se, cascatto in zenocchioni, me adorarai", e perché questo
vegneva a provocar Dio a corrozo, Cristo lo scacciò da sé e
dissegli: "Vanne Satanaxo (cioè a l'inferno). Egli è scritto:
adorarai el tuo Segnore Dio e servirai a lui solo!".</p>
<p>Questa è la istoria litteral del Vangelio.</p>
<p>Or, dilettissimi in Cristo Iesu, oggi vederemmo tri articuli
teologici e grandi dubii: el primo s'egli è peccato el tentar
Dio; secundo se la adorazione, detta latria, po' fi fatta a
l'inimico de Cristo senza peccato; la terza circa la littera,
perché volse Cristo esser tentato.</p>
<p>Circa lo primo dubio el se arguisse che tentar Dio non sia
peccatto, e farò io tale arguire.</p>
<p>Nota bene: Dio, maestro de la legge, non commanda alcuna cossa
che sia de peccatto; non è questo vero? Sì. Dio comanda per el
profeta Malachia. Dice el testo: "Inferte omnem decimationem in
horreum meum, ut sit cibus in domo mea, et probate me si non
aperuero vobis cataractas Celi"; el commanda Dio che debiammo
provare s'el ne ama.</p>
<p>Questo tal "provare" nella Scrittura non vuol dire altro ca
"tentare". El contrario se lege oggi: "Non tentabis Dominum Deum
tuum", ed è Deuteronomii sesto capitulo.</p>
<p>Che diremo nui qua, frate Roberto?</p>
<p>Or nota qua, valente uomo, che Dio te benedica (ed ancora me):
dechiariammo prima che vuol dir questo vocabulo "tentare".</p>
<p>"Tentar" propriamente vuol dir "fare argumento", over
esperienzia de una cossa, acciò la sia chiara per exempio. La
esperienzia de uno se può fare in dui modi: per parolle e con
fatti. Con parolle: io son ricco e non ho bisogno de quattro
ducatti. Nientedimeno andarò a Piero, chi è mio amico, e dirogli:
"O fratello, io me ritrovo in una grande necessitade, prestami
quattro ducati"; e farollo solo per provar s'egli è mio amico.
Item con fatti, quando l'uomo farà una cossa per veder comme el
compagno se muove e comme el gli è prudente. Al proposito, Dio
possiamo tentare con parolle, comme fecerono i Farisei a Cristo
(Mathei vigesimo secundo): "Maestro, debiammo dar censo a Cesaro
o nonne?". In questo modo, quando l'uomo fa orazione a Dio o a'
Santi, over dice alcune cosse del Vangelio, non che quasi ello
abbi bisogno di quella cossa, ma più tosto per vedere ed
esperimentare la potenzia de Dio, virtude e sapienzia, in questo
modo feceron i Farisei a Cristo dicendo: "O Maestro, abiammo
aldutto assai cosse fatte da te in Cafarnaum; fa' simel cosse
ancora qua in la tua patria". Non cercavano miracoli per
convertirse né per voler credere in Lui, anci più tosto per
curiositade e per veder cosse nuove.</p>
<p>Alcuna volta fi tentatto Dio con i fatti: quando l'uomo farà una
cossa per veder la potenzia de Dio, comme è verbi gratia, egli
è una santa creatura che è enferma gravemente, e gli è detto che
la chiammi el medico e prenda una medicina, non vuole far comme
glie vien detto, ma dice: "Lassiammo fare a Dio, chi è bon
medico"; e morirà. O pazza, o smemoratta, questo se chiamma un
tentare e voler provar Dio! E sì vai a casa calda. "O non è Dio
sufficiente a guarirme?" Sì, bene, ma tutte le cosse Dio ha fatto
con ordene: el ha fatto el medico, acciò che in li bisogni tuoi
tu ricuorri da lui; ha fatto erbe e medicine, acciò le usi per
necessitade, ha fatto el grano e lo vino, acciò che manzandolo
sostenti la tua vita. Ma ben vuole che, quando hai provatto erbe
e medicine e vedi che non te giovano, allora tu te poni
solamente in le sue mane, dicendo con David nel Salmo: "Ad
Dominum cum tribularer clamavi, et exaudivit me"; ed in uno
altro luoco: "Auxilium meum a Domino, qui fecit celum et
terram"; ed in uno altro Salmo: "Dominus custodit advenas;
pupillum et viduam suscipiet"; ed in uno altro: "Clamavit ad me
et ego exaudiam eum cum ipso, sum in tribulatione, eripiam eum et
glorificabo eum".</p>
<p>E adunque pacia a meterse in alcun periculo corporale, over
spirituale, de l'anima, con speranza presuntuosa, dicendo "Dio me
adiutarà"; questo è un tentar Dio, comme ho detto.</p>
<p>Quando adunque me adimandi s'egli è peccatto, io te rispondo:
conciosiacossaché tentare sia fare esperienzia e la esperienzia
se fa di quelle cosse, de le quale l'uomo non è certo, ogni
tentazione nasce da ignoranzia, over dubitazione di collui chi
cerca; chi adunque tenta Dio per provare ed entender quanta sia
la possanza de Dio, over sapienzia, non per necessità ma per
curiositade, pecca mortalmente comme infidele.</p>
<p>Al secundo dubio principale, cioè che cossa è latria, responde
san Tomaso in la terzia parte, e dice che la è uno culto che se
debbe fare a Dio solo e non ad altra creatura, cioè creder Dio esser summo ben perfetto, e Lui esser principio, caggione e fine
di tutte le cosse creatte in cielo ed in terra, e per umeltà e
devozione farse suggetto a Lui ed obbediente comme creatura al
Creatore, comme servo al suo segnore, comme figliolo al bon
padre. Pertanto se dice nella Lege Vecchia (Exodi vigessimo
capitulo): "Non adorabis deos alienos", ed in uno altro luoco:
"Videte quod ego sum solus,et non sit alius Deus preter me, ego
occidam et ego vivere faciam".</p>
<p>Nota qua, anima digna, quattro raggione, le quale principalmente
debbeno incitare ogni creatura ad adorare uno solo Dio.</p>
<p>La prima se chiama dignitade. Quanto più uno è in magior grado,
tanto el merita maggiore onore e riverenzia.</p>
<p>*( Discorre i stadi temporali, reggi, imperatori, duchi, e
spirituali vescovi, cardinali e papa, etcetera: dirai a tuo
piacere.)*</p>
<p>Dio è dignissimo sopra ogni creatura, perché egli entende e vede
ogni cossa , onde "Deus", sì denominatto a videndo, comme dice
san Paulo Ad Ebreos: "Omnia nuda et aperta sunt occulis eius"
("Ogni cossa è nuda ed aperta avanti el conspetto de Dio").
Questa dignità convienne solamente a Lui.</p>
<p>La secunda se chiama largitade. O dolce Idio, o Padre de
misericordia e Dio de tutte le consolazione, la vitta, lo essere,
la robba, i dinari, sanità, onore, dignità, segnoria, figliuoli,
mugliere, abundanzia, e 'l cibo da chi lo abiammo? Da Dio grande
e bono. Aldi san Iacobo (nella Canonica prima, primo capitulo),
canta forte e dirai: "Omne datum optimum et omne donum perfectum
desursum est, descendens a Patre luminum" etcetera.</p>
<p>O ingrata gente, vui cristiani falsi, inimici del summo Dio,
dove è la riverenzia, dove è lo onore che se fa a Dio? Aldi ciò
che menaza Dio per Isaia profeta (primo capitulo): "Ve genti
peccatrici, populo gravi iniquitate semini nequam" ("Guai a la
zente peccatrice, guai al populo iniquo", etcetera;
"dereliquistis Deum", etcetera.</p>
<p>Adorate Dio, laudate, ringraziatte e temettelo! Se non lo facette, toràve Dio la robba, i figliuoli, la sanità, l'aere
bono, i frutti de la terra etcetera.</p>
<p>*( Dirai a tuo modo.)*</p>
<p>La terza è chiamatta fideltà. E questo se appartenne a la fede
del cristiano. Quando el fanciullo vienne al batesmo, che dice el
sacerdote? El dice questo: "Abrenuncias diabolo et pompis eius?"
Responde el battezatto, over el compare che 'l tienne al batesmo:
"Abrenuncio". Promettiammo in quello atto osservar perpetua
obedienzia e riverenzia e fede al nostro sposo ed amoroso Iesu
Cristo. Onde, secondo la Legge Vecchia, chi rompeva la fede al
matrimonio era morto e lapidato; ma che merita quello chi rompe
la fede a Dio suo sposo? Lo inferno!</p>
<p>La quarta è chiammatta copiositade. In niunna legge de' Giudei o
Sarracini, Pagani o Turchi o Ebrei, son promessi tanto copiosi
beni quanto al cristiano. O Sarraceno, che te promette la tua
legge per le tue orazione ed elemosine ne l'altra vitta? Uno
fiumme largo scorrente ed abundante di latte e di melle. La lege
de' Giudei glie promette terre diviziose, comme hai nel Genesis
de Abraam; quando ebbi fatto a Dio la grata offerta del figliolo,
dissegli l'angelo da parte de Dio: "Possederà el tuo semme le
porte de' suoi inimici", etcetera. Ma Cristo che te promettelo?
Vita eterna, el paradiso, vivere in gloria con l'angeli.</p>
<p>Conchiudiamo adunque che a Dio, vero, uno e solo, dovesse
portare onore e riverenzia e adorazione. Cossì dice Paulo in le
sue Epistole: "Regi autem seculorum, immortali, invisibili, soli
Deo, honor et gloria". Ad quam, cetera.</p>
</div1>
<div1 type="part">
<head>Feria secunda: DEL IUDIZIO UNIVERSALE</head>
<p>"Venite, benedicti Patris mei, percipite paratum vobis regnum ab
origine mundi" (Mathei vigesimo quinto, ed in Evangelio
odierno).</p>
<p>Volendo oggi, dilettissimi, satisfare al Vangelio, nel qual se
tratta del sterminatto terrore averanno i peccattori ostinati e
rei nel terminar de l'universo, quando el vero, iusto ed
universal iudice verrà a iudicar tutta la gente e rendere ad
ognuno secundo i suoi meriti, vederemmo tri principali articuli
di esso iudicio. Primo, la verità del iudicio; secundo, la sua
probabeltà; terzio, la sua terribilitade.</p>
<p>O valente uomo, per tri modi voglio nui proviammo dovere essere
el vero iudicio: primo per raggione, secundo per testimonii,
terzio per exempio. Benché molte raggione se potrebbe adure,
bastaranno solo per lo presente giorno tre di quelle.</p>
<p>Una, e prima, se chiama 'divina iustizia'. Nota: ogni cossa
creatta ha potenzia determinatta ad operare, la qual se la non
l'adoperasse sarebbe vana, comme, per exempio, vano seria
l'occhio s'el non vedesse, la vigna o l'orto s'el non
fruttificasse, vana seria la casa se la non se abitasse; cossì
per maggior eccellenzia Dio increatto ha potenzia, sapienzia,
misericordia e iustizia: tutti questi attributi in Dio sarebben
vani e senza perfezione se non adoperasseno i suoi effetti.</p>
<p>La grande potenzia de Dio fu dimostratta ne la creazione de
l'universo, de la quale hai Gennesi (primo capitulo): "In
principio creavit Deus celum et terram "; la quale è operazione
infinitta, e però niuna pura creatura può creare alcuna cossa,
comme se conchiude da li dottori teologi secundo Sententiarum
etcetera.</p>
<p>La divina sapienzia fu dimostratta ne l'ornamento ed apparatto
de li cieli e de' quattro elementi. Però sequita el testo del
Genese: "Igitur perfecti sunt celi et terra, et omnis ornatus
eorum". O grande e sapiente fattor Dio! Ornò el cielo impereo
de angeli, el firmamento de stelle, la terra di piante ed arbori,
etcetera.</p>
<p>La misericordia se dimostrò nella umana redenzione, comme hai la
sentenzia de Ieremia: "Misericordie Domini, quia non sumus
consumpti".</p>
<p>Resta una cossa che ancora appara: la iustizia universale de
Dio. Ora Dio tienne la iustizia ascosa: l'uomo offende Dio,
biastemma, robba, luxuria, enganna altrui, tradisse, commette
usura e simonia, etcetera; e Dio tace, supporta col pie' di
piombo, non si move, dissimula, sta e vede e nulla iustizia
adopra.</p>
<p>Ma quando verrà el giorno che serà raggionevel che Dio punisca i
cattivi e premia i boni, allora se manifestarà la iustizia. Però
dice el profeta David, in persona de Cristo: "Cum accepero
tempus, ego iustitias iudicabo".</p>
<p>La secunda raggione è chiamata 'condecenzia'. Al bono e perfetto
giudice ed artifice apartiene che l'opre sue non rimangano
imperfette: per sino al presente non ancora compitta la pena dei
dannatti né consumatta la gloria dei boni. Dove è l'anima de
Faraone? In lo Enferno! De Giuda e de tutti i dannati? In lo
Inferno! O frate Roberto, dove sonno li lor corpi? Qui giuso da
nui in terra. Dove è l'anima di Adam, di Noè, l'anima di Abraam,
di Ioanne Batista, di Piero? In Paradiso. Lor corpi dove sonno?
In terra. E perché non son premiatti li corpi con le anime in
Paradiso? Non è Dio vero e iusto iudice? Non è faticatto el corpo
in gegiunare, orare, peregrinare e veggiare? Molto bene. O
adunque Dio non è iusto? Non è il vero! Pertanto verrà Dio a
iudicar universalmente tutti i boni e cativi, per dover render
premio over pena ai corpi accompagnatti con l'anima in lo Enferno
o in Paradiso.</p>
<p>La terza se chiamma 'manifestazione di gloria'. Al presente,
crescente la malicia di omeni, non se conoscono perfettamente li
beneficii de Dio.</p>
<p>Quanti boni ora son percossi da Dio? Quanti son persequitatti
poveri, etcetera? Quanti ribaldi e tristi, sceleratti ricchi
sonno onoratti, hanno figlioli assai e begli palacii. Aimè, o
omeni savii, Dio appar iniusto!</p>
<p>E comme se può conoscere lo amico de Dio da l'inimico, el bono dal cattivo? Chi è digno di beneficii de Dio e chi indigno? Male,
e male, e dico male! Pertanto conciosiacossachè Dio è tutto
iusto, comme è tutto bono e tutto savio, vuol la vera iustizia de
Dio che al bono sia rendutto bene, al cativo sia renduto male.
Questo non si fa di qua. Verrà dunque el iudicio, nel quale ai
boni Dio rendarà bene, ai cativi male, e questo iudicio estremo
serà terribile a li rei ed ai boni dolce?</p>
<p>Pertanto sequita oggi san Matteo: "et statuet oves quidem a
dextris, edos autem a sinistris. Tunc dicet iis, etcetera.</p>
<p>*( Dirai tutto el Vangelio qua)*</p>
<p>E questo sia per la parte prima principale.</p>
<p>La secunda se chiamma 'probabeltade' per testimoni, e questi
testimonii seranno di tre specie: el primo fu pagano e gentile,
l'altro del Testamento Vecchio, l'altro de la Legge Nuova.
"Redemptor meus vivit, et in novissimo die de terra surrecturus
sum... et in carne mea videbo Deum salvatorem meum". Primo, el
confessa Cristo dover resuscitare; secundo, el confessa la nostra
resurrezione, la qual serà nel tempo del iudicio quando el dice:
"et in novissimo die de terra surrecturus sum"; terzio, el
confessa la gloria de' beati dove el dice: "et in carne mea
videbo Deum salvatorem meum".</p>
<p>Prendi uno del Testamento Vecchio (e basti per ora), cioè Isaia,
terzio capitulo. Aldi quanto el parla chiaro: "Dominus ad
iudicium veniet cum senatoribus terre et principibus populi sui.
In die illa auferet Deus ornamentum terre... Et erit pro suavi
odore fetor... Et merebunt et lugebunt porte eius et desollatta
erit terra a facie Domini". Dice Isaia che el Signor verrà al
iudicio con li senatori de la terra e principi del suo populo; in
quel giorno Dio torrà l'ornamento de la terra e per el suave
odore serà fetore.</p>
<p>Or vegniammo al Testamento de Cristo. O Matteo, che dirai tu nel
vigesimo quinto capitulo de l'universal iudicio: comme serà 'l
fatto? O citadini, o ricchi mercadanti, che ve valerà el vostro
sapere, che el vostro dinaro, ove seranno i grandi pianti? E cantò lui cossì: "Ve, ve pregnantibus et parturientibus in illis
diebus. Et erit tunc tribulatio magna, qualis non fuit ab initio,
et plangent se omnes tribus terre. Et videbunt filium hominis
venientem cum potestate magna, et maiestate in nubibus celi. Et
mittet angelos suos cum tuba et voce magna, et congregabunt
electos a quattuor ventis, a summis celorum usque ad terminos
eorum". O quanto descrive dignamente el Vangelista lo ordine
de lo avvegnire del iudice in tre parte e tri ordeni: primo in
locare li boni e li cativi; secundo in remunerare i boni; terzio
in punire li rei. El testo: "Et statuet quidem oves a dextris
(cioè i boni), edos autem (cioè i cativi) a sinistris". Nota
che non senza gran cagione Cristo appella agnelli, over
pecorelle, i boni, cioè per rispetto de la sua inocenzia,
pacienzia ed operazione, che sonno utile a mille cosse, separati
ai capretti, perché sonno animali pazzi, cattivi, e sempre
puzano; cossì li cattivi.</p>
<p>Secundo, se mete la remunerazione de li boni, quando el testo
dice: "Tunc dicet rex iis qui a dextris eius erunt: 'Venite
benedicti Patris mei, possidete paratum vobis ab origine
mundi'".</p>
<p>O dolcissimo parlare! O voce iocunda e piena d'ogni suavitade!
Venette vui benedetti a la summa letizia, i quali setti statti in
tristizia de penitenzia. Venette vui umili, non dico a vui
superbi. Venette o elemosinarii, non vui ricchi avari. Venette o
casti, non vui luxuriosi. Venetti pacifici, non vui contenziosi.
Perché, per qual caggione debiamo vegnire? Perché avette servatto
l'opere de misericordia.</p>
<p>*(Dirai secundo che hai nel Vangelio.)*</p>
<p>Fatto questo, serà fornitta la secunda parte.</p>
<p>Vegniammo a la terza parte principale, cioè la terribilità de
pena de li cattivi, la qual pena glie darà quella voce: "Ite
maledicti in ignem eternum". O disgraziatta partitta, crudel
sentenzia! O povero peccatore, a chi recorrerai? a chi fuggerai?
Verranno li spiriti dannanti e te portaranno al fuoco. Allora
respondaranno li cattivi, volendose escusare, e diranno: "Domine,
quale è la raggione che ne fai dannati e sentenziatti cossì
crudemente?". Responderà Dio dicendo: "Esurivi, et non dedistis
mihi manducare", etcetera, comme hai nel Vangelio. Se
voltaranno dicendo: "O giudice de l'universo, benché la iustizia
richieda e voglia la nostra dannazione, pur te preghiammo,
Segnore, danne bona compagnia e pietosa!". Dirà Cristo: "Ite cum
diabolo et angelis eius!". "O Segnore, danne almanco penitenzia
leggera in terra o in l'aire o in acqua!". Responderà Cristo
dicendo: "In ignem!", in el fuoco!</p>
<p>"O Segnor, se pur nui debiamo esser dannati, usa con nui
meschinni questa pietade: tu sai, Signore, che iustizia senza
pietade è chiamatta crudeltade; se pur ne fa bisogno patir pena,
fa almanco che la sia limittatta, cento, ducento, over trecenti
anni! Aimè Segnore, or pietà te prenda de nui tapini!".</p>
<p>Allora Cristo, con la faccia terribele, con li occhii torti
(che comme dice Augustino, padre santo, li angeli ne averanno
grande paura, comme dice David profeta nel Salmo: "Tu
terribilis es; et quis resistet tibi? Ex tunc ira tua",
pertanto pregava Dio dicendo: "Domine, ne in furore tuo arguas
me, neque in ira tua corripias me") dirà a li rie: "Al fuoco
eterno, eterno, eterno!". O avari, o ladri, o simoniachi, o
traditori, o luxuriosi, vedeti el fin vostro, vedete la grava
sentenzia e convertitive al vostro Segnore Dio!.</p>
<p>Questa sentenzia serà irrevocabele. Onde el profeta David
parlando de Cristo dice: "que procedunt de labiis meis non faciam
irrita".</p>
<p>Son quattro cosse che più volte fanno piegar la mente del
giudice mortale contenutte in questi versi, cioè: "Quattuor ista:
timor, census, dilectio, rancor sepe solent hominum rectos
pervertere sensus". Questa sentenzia è cavatta dal Decretto, e
Bernardo devoto a questo proposito dice: "Iudex ille numquam
falletur verbis nec flectetur donis".</p>
<p>Trema, trema lo bono, trema più el cativo; trema, o papa;
tremate, o cardinali; trematte, o vescovi e vui prelati; tremate,
frati e pretti, monache, imperatori, regi, principi; tremate, o mercadanti e tu cittadino; trema, o povero; trema, ricco!</p>
<p>Sopra nui serà el giudice adirato, di sotto vederemmo l'Inferno
aperto ardente de fuoco, li demonii orribeli, li serpenti
venenosi apparecchiati, la tenebra oscura, la puza
insupportabele; li angeli del cielo taceranno, li santi martiri
cridaranno contra di nui vendetta, li nostri peccati ne
accusaranno, la propria conscienzia ne remordarà e consumarà; lo
aere, l'acqua, la terra, el cielo, pianeti, stelle, tutto lo
universo contra nui aprirà la voce. Lì trovaremmo tristizia senza
gaudio, tenebra senza luce, mal senza bene, pena senza riposso,
morte senza vita.</p>
<p>Però dice el tribulatto Iob: "Terra miserie et tenebrarum ubi
nullus ordo sed sempiternus orror inhabitat"; ed in uno altro
luoco: "In inferno nulla est redemptio. Miserere mei Deus, et
salva me!".</p>
<p>Adunque convertitive e temete Dio: connoscetilo ed amatelo,
frategli miei; servatte i suoi precetti, acciò meritiati aldire
quella voce: "Venite benedicti", etcetera.</p>
</div1>
<div1 type="part">
<head>Feria terzia: DE LE OPERATIONE DE L'ANIMA DOPO LA VITA PRESENTE</head>
<p>"Commota est universa civitas" (Mathei vigessimo primo; ed in
Evangelio odierno).</p>
<p>Voglio, dilettissimi, che nui vediammo in questa predicazione,
dopoi che abiammo vedutto del iudicio universale, che operazione
seranno de le anime, quando se partiranno da questa misera,
dolente e fangosa vita.</p>
<p>E' da sapere che le anime di fideli chi moreno hanno alcuni
luochi a sé deputati particularmente. Ma queste sonno in tre
differenzie: alcune sonno totalmente bone, e queste senza
indusiare vanno in paradiso, comme è l'anima de santo Piero e
santo Paulo, etcetera; alcune moreno in peccato mortale,
ostinatte, senza confessione e sacramenti, e queste vanno sotto
el centro de la terra, dove è el luoco de privazione de ogni
gaudio (e questo è detto lo Enferno); alcune sono né bone
totalmente, né ancora tutte cattive, e queste son quelle che
moreno con la santa confessione, etcetera, ma non hanno compitta
la penitenzia, ed è bisogno satisfacino e se purgano in qualche
luoco, e queste discendino ad un luoco chiamatto Purgatorio, le
quale, fornitto el suo tempo da Dio ordinatto, volano al santo
Paradiso.</p>
<p>Del qual Purgatorio questa matina vedaremmo tri articuli: el
primo ove è il Purgatorio; el secundo de la pena del Purgatorio;
el terzo de la condizione di quello luoco con suoi abitatori.</p>
<p>Circa el primo, stasetti attenti, o cristiani: li dottori
sacri, in el quarto de le Sententie, e maximamente san Tomaso e
Bonaventura, dimandano in qual luoco è questo Purgatorio, e
trovano che Dio punisse e purga le anime in molti luochi, ma
cinque più principali son noti.
 El primmo è sotto terra appresso a l'Inferno. Sotto la terra è
uno loco, el quale de continuo arde, e questo è distinto in due
parte: una è superiore ed alta, e questa è chiamatta lo Inferno;
l'altra è inferiore e bassa, e questa è chiamata Purgatorio. Di
questa parte inferiore parlava David nel Salmo dicendo: "Erusti
animam meam de Inferno inferiori" ("Segnore, l'anima purgatta tu la cava[sti] de l'Inferno"), non superiore, dove sonno i dannati,
perché mai mai non reussiranno; ma dicea de l'Inferno inferiore,
cioè di quella parte bassa chiamatta Purgatorio. E questa è la
differenzia che fanno li dottori tra Inferno e Purgatorio: tutte
quelle pene, tutto quel fuoco, tutto quel martirio, tutta quella
puzza che hanno i dannati, hanno quelli del Purgatorio; ma son
differenti in questo: la pena de l'Inferno è perpetua, continua e
infinita, quella del Purgatorio è finita e terminata.</p>
<p>Ancora se
trova in la Sicilia in uno monte chiamatto Etna altissimo fuoco
che arde de continuo, e non se consumma; in questo luoco, dice
santo Gregorio nel quarto del Dialogo, molte volte se sente voce
grande per sino al cielo cridare "Misericordia, misericordia!",
chiamare i padri e parenti.</p>
<p>El terzo luoco è in Hibernia, dove è a modo di uno pozzo
grandissimo, el quale empetrò san Patrizio da Dio: domentre lui
predicava, però che quella gente, a chi el proferiva il verbo de
Dio, era incredula, el pregò Dio che monstrasse qualche signo
miracoloso; e prese uno bastone ch'el portava in mano e feci uno
cerchio grande, ed incontinente la terra se apersi, nel qual se
alcuno glie descende ed abbi migliara e migliara de peccatti, e
fusse maggior ladro del mondo, si glie sta vivo dentro per tri
giorni, vien poi menatto fuori da l'angelo bono pollitto e
purgatto da tutti peccati; e se allora el morisse, el vola in
Cielo.</p>
<p>El quarto è in questo mundo: molti, comme dice san Gregorio nel
Dialogo, son puniti da acqua. Recita esso dottore in quel libro
che uno cardinale chiamatto Pascasio, andando a li bagni per una
certa infirmitade, el vesco de Capua anco lui per consiglio de'
medici andò a quegli bagni. Quando, circa le ventiquattro ore el
volea intrare in lo bagno, el vidi in un cantone sedere ne
l'acqua el cardenale, e dissegli: "O padre, che fai?".
Resposegli: "O figliolo, io purgo li mei peccati".</p>
<p>El quinto serà qua in terra per opera del fuoco, il quale nel
giorno del iudicio arderà la terra e tutti quegli chi se
troveranno di qua.</p>
<p>Se tu me adimandassi perché fa Dio questa punizione di qua ad alcune anime, respondo: per tre caggione. Prima, perché hanno
puochi peccati, meritano puoca e presta penitenzia. Secundo,
acciò che molte povere anime, che sonno dimenticatte da lor amici
e parenti, possino dimandar qualche adiutorio. O poveri nui!
Quanti padri e madre sonno abandonatti dai figlioli, essendo in
Purgatorio? Non farebben dire uno Pater noster per l'anima lor: o
ingratti figlioli! Pazzi sonno chi aspettano ch'e' figlioli
facino bene per l'anima sua! 'Cra, cra - dicon sempre - ben
faremmo, ben faremmo'; ed in questo mezzo tu stai in pena e lor
triunfano.</p>
<p>*(Dirai comme vuoli.)*.</p>
<p>La terza raggione: perché l'uomo ha fatto il male in quel luoco;
comme fa el giudice, chi empicca el ladro ove el ha robbatto,
cossì Dio. Tu hai peccatto in chiesia violando? Dio vuol che la
tua anima patisca in chiesa. Basta.</p>
<p>Prendi el secundo dubio, cioè se la penna del Purgatorio è
grande. A questa questione responde Augustino dotto, e sì se
pone nel Decretto in questa sentenzia: "Quello chi non ha
fornitta la sua penitenzia di qua, serà ne l'altra vitta
purgatto dal fuoco de la purgazione. Quel fuoco, bench'el non sia
eterno, nondimeno egli è maravigliosamente grave: el superchia
ogni pena che se possa patire in questa vita".</p>
<p>O grande Dio! Aldi cossa maravigliosa: chi non compirà la
penitenzia in questa vita presente - dice Augustino - convien
ch'el purghi i suoi peccati nel fuoco del Purgatorio, cioè inanci
ch'el possa andare in Paradiso.</p>
<p>Questo fuoco è materiale comme è il nostro, non ch'el sia però
eterno, e durarà per sino al iudicio; nondimeno el trapassa tutte
le pene sustenute mai di qua, ossia febre o doglia di capo e di
denti o gotte o doglie de' fianchi. Onde el se recita che uno
santo padre era statto attristatto più de cinque anni continui
nel letto per gravi dolore de fianchi e di gotte; ogni giorno
piangeva, dolevasi e lamentavesi de Dio dicendo: "O Dio, perché
me dai tanta penna? Che male ho fatto io?". Più volte el bono angelo glie apparve dicendo: "Abbi pazienzia, perché mancano
ancora dui anni de penitenzia da fare per i tuoi peccati appresso
a quegli cinqui che hai supportatto". El padre enfermo, aldendo
questo, strengeva le mane e cridava verso el cielo a modo de uno
leone: "O Dio, misericordia!". Dissegli l'angelo: "Fa cossì,
elegite qual parte te piace di queste due: over star dui anni in
questa enfermitade, over star dui giorni in Purgatorio". Or el
vecchio tutto alliegro risposi che più tosto volea star dieci
anni in Purgatorio ca dui anni enfermo comme in prima. Se
indorminzò poi, e di subito l'angelo menò l'anima al luoco del
Purgatorio; monstrogli quella terribeltade e fecilo entrare in
quel fuoco ardentissimo.</p>
<p>Sentutto ch'el l'ebbi un puoco di quella pena acerba, cominziò
incontinente a cridare: "Aimè, aimè! Non più, non più!".</p>
<p>Ed ecco lo angelo presto glie apparve, dicendo: "Che hai tu
padre?". "Aimè - disse lui - tu me hai traditto! Tu me prometessi non
lassarme più de due ore, e non più, e me hai lasciato più de
mille anni!".</p>
<p>Allora l'angelo ie giurò ch'el non gli era statto più de due
ore. Poi lo adimandò: "Volete vui, padre, remaner qua?".</p>
<p>"Non, per lo amor de Dio! - risposi quel vecchio - Ma presto,
presto, te prego, portami al mio letto!".</p>
<p>"Ma tu starai enfermo dui anni ", disse l'angelo.</p>
<p>"Non solamente dui anni - risposi lo enfermo - ma per sino al
giorno del iudicio son contento più presto ca ristar due ore in
questa pena".</p>
<p>Supportatte adunque, carissimi mei, quando Dio ve dà enfermitade
longhe; siatti contenti, o zoveni o vecchii che siatte, più
presto stentar un puoco di qua ca sentar le bastonatte di là.</p>
<p>Circa la terza parte de la condizione de le anime in l'altra
vita, dimanda san Tomaso, in quarto Sententiarum, se quegli che
sonno in Purgatorio sanno dove son sepulti li suoi corpi e da
chi.</p>
<p>O valente uomo, sta attento a me. Santo Augustino in uno libro,
ch'el fa De cura pro mortuis agenda, risponde cossì, e questa sentenzia se pone nel Decretto, terzia decima distinzione,
questione secunda, capitulo Fatendum: "Li morti per propria
condizione non sanno chiaramente ove son sepellitti li lor
corpi".</p>
<p>Ma tu dirai: "Non apparve san Stefano a santo Ambrosio, dicendo
che i corpi de' santi, e lo suo, eran sepelitti in vil luoco?"</p>
<p>Or dico che questo vienne per divina revelazione.</p>
<p>E nota questo passo. Dimanda Augustino se quegli del
Purgatorio sanno espressamente quagli sonno quegli chi fanno
orazione, over elemosine, per l'anime lor, e risponde che per
quattro modi lo possen sapere.</p>
<p>Prima, per divina revelazione fatta per mezzo di quello angelo,
che ogni giorno visita quelle anime. O pietoso Idio! Va quel bono
angelo dal padre cruciatto in Purgatorio e glie dice: "Non sai
tu che 'l tuo figliolo oggi ha fatto dire una messa per l'anima
tua?", etcetera.</p>
<p>Secundo, per manifestazione de le anime che se partino di qua.
Verbigrazia: ora tu, mio compagno, sai che io ogni giorno prego
Dio per mio padre e mia madre e per alcuni chi me adiuttano al
mio vivere; quando tu andarai di là, al Purgatorio, trovarai mio
padre, et cetera, e glie dirai: "Tuo figliolo ogni giorno priega
per te".</p>
<p>Terzio, quando egli sonno di qua, e che vedeno nui pregar per lo
passato poi che abiano questa vita, trovandosi in Purgatorio se
ricordano del nostro pregar per lor fatto.</p>
<p>Quarto, per esperienzia: ogni giorno se senteno allegeritti da
le pene, onde connoscono che sonno aiutatti per nui.</p>
<p>Una altra questione se move, cioè: egli è sepellitto un corpo de
una bona persona in luoco vile, utrum per questo ne abia pena la
sua anima. Responde Augustino che nonne, e mette lui questo
exempio: al ricco papatuore, che glie giovorono le pompe de le
exequie, i triunfi ricchi e grandi? Nulla: andò con quegli a casa
calda. Che nocimento ha datto a Lazaro, povero, impiagatto, esser
stato sepelitto in luoco desprezatto? Nulla: anci fu portatto
dai anzoli in Paradiso felice.</p>
<p>Ultimattamente se dimanda questa peregrina questione, cioè utrum le anime che sonno in Purgatorio abiano più utele per esser
sepellitti i luor corpi apresso a le chiese e apresso i boni che
son morti ca non essendo in tal luochi.</p>
<p>Questa questione è mossa da Augustino nel libro De cura pro
mortuis agenda, e da Graziano, terzia decima questione secunda,
capitulo Non extimemus. E dicono respondendo che ognuno
doverebbe sforzarse esser sepelitto apresso a quelle chiese ove
sonno assai corpi e ove concorreno molte brigatte a le messe ed
officii, comme sonno i chiostri de' frati menori e predicatori.</p>
<p>E questo per due raggione: la prima perché tutti i santi di
quella chiesa e tutte le anime in grazia de li corpi ive
sepelitti, pregano Dio per lui comme per suo proximo vicino.
Ancora, se molte gente vengono a quella chiesa tutte pregano per
li morti che sonno sepelitti in quello luoco, over cimiterio, e
tutte le orazioni, officii e prediche e misse, che ive se dicon,
valeno a lor anime: questa è ancora sentenzia di Gregorio nel
Dialogo.</p>
<p>Aggiongiammo qua una parolla per Dio, cioè: è licito pianger le
anime de' morti, le quale sonno in Purgatorio? Respondeno i
dottori che nonne. Una raggione li induce però che sonno in
meglior stato ca nui che vivammo, perché non posseno più peccare
comme nui chi andiammo de male in peggio.</p>
<p>Ancora: luor son certi de andare in Paradiso, nui incerti; son
scapoli dai demonii, nui servi. Piangiammo dunque nui e non lor,
ma preghiammo Dio: presto li cavi di tal pena. Amen.</p>
</div1>
<div1 type="part">
<head>Feria quarta: DE L'ESSER DEL PURGATORIO.</head>
<p><cit><quote>"Magister volumus a te signum videre"</quote> <bibl>(Mathei duodecimo
capitulo).</bibl></cit></p>
<p>*(Dirai el Vangelio a littera)*</p>
<p>Abbiammo a vedere nel giorno presente a che modo le anime da fi
purgatte nel Purgatorio, sentendo la mano de Dio valida, forte e
terribele, criddano ciò che scrive Iob pazientissimo in sua
persona dicendo (Iob, decimo nono): "Miseremini mei, miseremini
mei, saltem vos amici mei, quia manus Domini tetigit me"
("Pregatte, amice mei, adimandatte grazia a Dio e misericordia
per me").</p>
<p>Or prendiammo el tema in nostra persona e dichiammo a Dio per
compassione de le anime in purgazione poste: "Magister, volumus a
te signum videre", cioè comprendere, vedere ed entendere che tu
daghi adiutto a le anime del Purgatorio. Vederemmo al presente
in che modo l'alto Segnore Dio dimostri e usi pietade con le
anime del Purgatorio, intervenendo le nostre prieghe. Onde io
moverò tre questione di questo adiutto: la prima, s'egli è
possibele che le anime del Purgatorio se possano adiuttare da
nui; la secunda , quale son quelle cosse che ne moveno ad
aiutarle; la terza, con qual cosse possiamole adiutare.</p>
<p>Circa la prima, se arguisse per la parte negativa, per tal modo
solamente possiammo nui adiuttare quegli chi sono in luoco che ne
fa atti a poter conoscere e vedere i suoi bisogni: in Purgatorio
non siammo atti andare e sovegnire né mandare; ergo non se
adiuttaranno? In contrario, è la parte vera affirmativa
approbatta per la Chiesa, che ogni giorno cridda e dice che per
li morti se faza orazione continua. Onde tu hai nel secundo libro
di Machabei (capitulo duodecimo) che Iuda Maccabeo, fornitta la
battaglia grande ed orribele, mandò a offerir in Ierusalem al
templo duodese millia dragme de argento per le anime di morti,
sperando che Dio a quelle usassi misericordia per le offerte
fatte. Però canta la santa madre Chiesa: "Sancta ergo et salubris est cogitatio pro defunctis exorare, ut a peccatis
solvantur".</p>
<p>Santo Paulo (Prima ad Corinthios, capitulo duodecimo) fa questa
raggione: "In un corpo son molti membri, ed ive ove manca un
membro l'altro adiuta; la santa Chiesa è chiamata un corpo
mistico, del qual nui tutti siammo membri".</p>
<p>Ma se la natura nel corpo è sufficiente adiutarse de membro in
membro, cioè el membro sano lo defettuoso. Conciosiacossaché la
grazia sia maggiore, più potente e più forte ca la natura, potrà
uno membro mistico, cioè uno cristiano in grazia, adiutar
l'altro, che serà in grazia, bench' el sia in Purgatorio. In
contrario tu arguirai: quando l'uomo è morto non è più lui membro
di questo corpo. Respondo che, benché l'omo sia morto quanto al
corpo per natura, el vive però in anima per grazia. Questa è
openione de Augustino in Enchiridion; ed ancora tu lo hai nel
Decretto, terzia decima questione, secundo capitulo Tempus, ed
ancora el testo del Maestro de le Sententie nel quarto,
distinzione quatragesima quinta, capitulo Non est negandum: "Non
è da negare che le anime siano adiutate da la pietà de li suoi
amici viventi". Chi negasse questa veritade serebbe ignorante,
pazzo ed eretico.</p>
<p>La secunda parte principale è a vedere quale sono le raggione
che ne moveno a dovere sovegnire a le anime del Purgatorio e che
bisogno è in lor che affanno. Quattro raggione ne astringono, o
figliolo, o figliola, o parenti, ad aiutare le anime di nostri
morti.</p>
<p>La prima, perché duramente son cruciatte. Non è sì crudel
tiranno al mundo chi vedendo qualunque omo arder nel fuoco non se
movesse a pietade, bench'el non lo avesse mai più vedutto. Molto
maggiormente se doverebbeno movere i figlioli verso el padre e la
madre.</p>
<p>La secunda, perché son fuori el tempo del meritare. Se scrive ne
l'Ecclesiastes, quarto capitulo: "Mortui non habent ultra
mercedem", cioè facultà de meritare; l'uomo può meritare
solamente per fino ch'el è in questa vitta, coniunta l'anima col
corpo. Dopoi questo pazienzia.</p>
<p>La terza, perché son impregionati e ligati le man e piedi. Chi è
in prigione non pò vegnire a casa; el morto adunque ha bisogno di
nui. Oh, el non dimanda; el non può, perché tra lor e nui eli è
un caos molto grande, cioè un grande viaggio di qua e là
(Sapientie secundo capitulo: "Non est agnitus qui sit reversus ab
inferis").</p>
<p>La quarta, perché da lor viventi abiamo auto de grande beni.
Aimè, aimè! che molto siamo ingrati! Chi vive non ha l' occhio a
l'anima del morto, ma a la robba; de l'anima, niente.</p>
<p>Egli era un giovenetto studiante a Bologna; glie venne una
littera e lege: "Tuo padre è morte, a dieci giorni di questo mese
el mancò". Costui cominzò a lacrimare: "O padre mio!" etcetera.
Poi lege più oltra, e dice: "Te ha lasciatto una possessione ed
una casa bella". Costui cominzò a sospirare e non pianger più, e
dice: "O padre mio, quanto eri bono!". Va più oltra e lege: "Tuo
padre te ha lasciato erede suo e te ha donato tre milia ducatti e
ha fatto certi legati: del resto te lascia erede e messere".
Costui non piange né anco sospira più, ma dice a Dio: "Sia
benedetta l'anima sua!". Chiami compagni, vane a disnare;
portava la berretta sopra li occhi, parlava puoco, etcetera. Da
lì ad un mese tornò a casa, cioè a Parma, e ive se vestì
nobelmente. Ogni giorno con suoi compagni andava a sparaviero
triunfando. Mai, mai non fece dire una Ave Maria per l'anima del
padre! Tuo danno: robba, scacca, inganna per ingrassar
figlioli. Basta.</p>
<p>Circa la terza parte, io trovo quattro principali remedii, per
li quali possiamo adiutare i morti: el primo è la devota
orazione; el secundo donazione de ecclesie; el terzo celebrazione
de messe; el quarto adempimento de legati.</p>
<p>El primo è la santa e spessa orazione per li morti. El se lege
nel libro del Cantor parisino che ogni giorno, quando andava a
casa da sera, passando sopra uno cimitterio, sempre dicea el
salmo De profundis con la orazion da morti. Una sera tornando a
casa, dui suoi inimici el persequitavano e correndogli dredo el
voleano occidere; ed ecco parvi che li morti tutti se levassero,
e ciascuno avia in mano l'istrumento suo, cioè omini d'arme la spata, el fabro un martello, el marangone una manara, el
sartore una fòrvese, e correvano verso questi inimici,
Immediatamente fugeron tutti quegli odianti e questo fu pel
merito de la orazione fatta di longo.</p>
<p>Pertanto canta la Chiesa (secundo Machabeorum): "Santa ergo et
salubris est cogitatio pro defunctis exorare ut a peccatis
solvantur". E cossì desiderano i morti cridando ogni giorno:
"Miseremini mei! Miseremini mei!", etcetera ("Abiattime pietade
almanco vui, amici mei, perché Dio me ha tocatto con la mano de
iustizia").</p>
<p>El secundo ristoro, over adiutorio se chiamma elemosina. Di
questa parla santo Ambrosio e dice: "In terra seritur et
germinat in celo, plantatur inter pauperes et pullulat apud Deum.
Pecunia hic relinquitur misericordia autem nobiscum ad iudicem
fertur". Deh, aldi la esposizione de la sentenzia di santo
Ambrosio: "Tu, elemosina, se' seminata in terra, e frutto fai in
cielo inanci a Dio; tu, piantatta tra li poveri, fai fiori tra i
anzoli". Nui cristiani lasciammo i dinari qua in terra e la misericordia
con nui ne accompagna inanci al giudice grande Dio. Pertanto el
santo padre Augustino dicea: "Elemosina stat ante fores Gehenne,
et non permittit hominem in carcerem mitti" ("La elemosina comme
uno uomo armatto sta inanci la porta de l'inferno e non lassa
intrar ive dentro quello chi la ha fatto").</p>
<p>Recita Piero Cluniacese, dottore reverritto, che uno
mercadante facea cavare argento da uno monte. Cascò una grande
parte di quel monte e assai furon sepelitti ive sotto; la donna
del mercadante, credendo che 'l marito fusse morto sotto quella
ruina, per tutto uno anno ogni giorno daseva una elemosina di
pane e de vino e una candella per l'anima del maritto, eccetto
uno solo giorno. In capo de l'anno ricavando li abitanti di
cerco quel monte, fu attrovatto questo mercadante vivo, e
referiva comme ogni giorno uno giovene glie portava pane e vino e
una candella accesa per lumme: non fallì mai, eccetto uno
giorno.</p>
<p>Ergo se la elemosina vale a li vivi, valerà simelmente a li morti. Però santo Tobia diceva al figliolo: "Elemosina... purgat
peccata et facit invenire... vitam eternam".</p>
<p>El terzo ristoro o rimedio è la oblazione del corpo e del sangue
de Cristo. O quanto questo è bono rimedio! Questa è offerta non
di pane materiale, ma de la vera carne e sangue de Cristo, chi
valse tanto che Cristo offerendose se medesimo nel ligno al
padre meritò cavar tutto el mondo e tutte le anime che erano nel
Limbo e nel Purgatorio e nel sino de Abraam e mandarle al
Paradiso. E chi dubita, o cittadini litterati, che 'l corpo de
Cristo offerto nella Chiesa per l'anima di morti non daga
rifrigerio, adiuttorio e rimedio a quelle e sia sufficiente a
mandarle in vitta eterna? E notatte che tutte le elemosine,
orazione, zezunni, peregrinazione e altri beni che se fanno nella
cristianità, non vagliano tanto, tutti insiemme, quanto vale el
corpo de Cristo e lo sangue, ogni volta ch' el sia offerto sopra
l'altare. O pazza gente! Tu darai cinque ducati a chi va ad
Assisio per l'anima di tuo marito: e che glie giova quella
perdonanza fatta per tal modo? Dio lo sa, io no 'l determino. Ma
non serebbe meglio mille volte far celebrare le sacratissime
misse? Almanco di questo sacramento tu se' securo ch'el non te
inganna. Iohannis sesto capitulo: "Hic est panis qui de celo
descendit: si quis ex ipso manducaverit, vivet in eternum".
Quando el sacerdote rompe la ostia, e' ne fa tre parte: una per
quegli chi sonno in Paradiso a sua gloria; la secunda per li vivi
per defensione de grazia; la terza per li morti del Purgatorio
per adiuto lor e misericordia.</p>
<p>Tu hai quel miracol grande di santo Teodoro vescovo, comme i
suoi piscatori trovorono un pezzo de giaza nelle sue rete e lo
portorono al vescovo, il quale essendo gottoso lo mise sotto li
piedi per refrigerio. Ed ecco sentiva una voce che cridava: "Eh,
eh, eh!", lamentandose, e scongiuratta glie disse ch' ela era
una anima che purgava ive li suoi peccati. Poi el pregò facesse
dir trenta messe per lei; però chi meritò, sperava fi liberatta.
El vescovo le disse e in capo de trenta giorni el giazo fu
disfatto e l'anima volò in cielo.</p>
<p>Legge santo Gregorio nel Dialogo chi fece dire trenta messe per el monaco sepelito ne l'orto, etcetera. Questa è sentenzia di
santo Augustino (in lo Enchiridion, capitulo duodecimo) e di
Graziano (terzia decima, questione secunda). Non è da negare
che le anime di li passati in l'altra vita se possano
alleggerire da pene per la pietà di suoi amici, quando se
offerisse el sacrificio de l'altare. Molti dottori tengono che
per ogni messa che se celebra, vadano cento anime in Paradiso e
bene.</p>
<p>El quarto remedio è detto sollicita esecuzione de' testamenti
fatti. Amen.</p>
</div1>
<div1 type="part">
<head>Feria quinta: DE LA CONDIZIONE DE L'INFERNO.</head>
<p>"Miserere mei, fili David: filia mea male a demonio vexatur"
(Mathei quintodecimo capitulo).</p>
<p>L'anima tapina e sventuratta somersa ne le afflizione e pene
eternale, per esser sciolta e partitta dal corpo, separatta da
Dio per mortal peccato, sentendo le amare e grave pene,
connoscendo il suo errore, non per amor de l'onor de Dio summo,
non per contrizione e dolore, né anco vergogna del peccato, anci
più tosto constretta da la insuportabel pena del profundo abisso,
crida, e dice a l'alto fattore e punitor Dio: "Miserere mei",
etcetera.</p>
<p>O Segnor Dio! O bon padre pieno di pietade! La mia figliuola,
cioè l'anima mia, è afflitta e vexatta e tormentatta dal
demonio, ne l'Inferno. Aimè, Segnore, usa con mi misericordia!</p>
<p>Pertanto, avendo vedutto lo essere del Purgatorio, ogi vederemmo
la condizione de l'Inferno; e primo la sua necessitade, secundo
la sua locabilitade, terzio la sua qualitade.</p>
<p>Quanto a la prima parte, molti dubitano se 'l se pò provare
esser lo Inferno dove le anime in perpetuo patiscano pena; alcuni
dicon che non, e maximamente uno eretico chiamato Tertulliano,
chi teneva che le anime doppo la partita andaveno ed intravano
in diavoli, cioè l'anima de uno tristo morendo se mutava in uno
diavolo e l'anima del iusto se mutava in uno angelo.</p>
<p>Io voglio provar per tri modi questa opinione essere eretica:
primo per testimonianza, secundo per raggione, terzio per
exempii. E primo torrò el testimonio di pagani. Lege Virgilio (sexto
Eneidorum ed in molti altri luochi), il quale espressamente
confessa esser lo Inferno e mette a che modo Enea troiano vidi
l'anima de Bruto, nobel romano, ne l'Inferno, il qual Bruto
occisi i suoi figlioli. Ancora Macrobio, in libro De sonno
Scipionis, pone che le anime de' boni tutte vanno al circulo di
galacia, ma de' cattivi vanno a perpetua pena infernale. Ed ive
el provava per molte raggione l'anima esser immortale. Ancora
Tullio (libro Rhetorice) dice: "Videtur sapientibus esse paratas
penas apud inferos". Questo confessa Plato nel Timeo, che le
anime doppo questa vita son punitte di tre pene. Ancora lege
Mercurio, filosofo eloquentissimo, chi dice in Sententia:
"Veramente le anime in l'altra vitta seran constrette credere a
le penne, le quale in questa vita non hano volutto credere a le
parolle". Secundo, per testimonio de la legge giudaica, vedi Genesis
capitulo trigesimo settimo (disse Iacob: "Descendam ad filium
meum lugens in infernum"); ancora Iob, vigesimo primo: "Ducunt
in bonis dies suos et in puncto ad inferna descendunt"; David,
Salmo nono: "Convertantur peccatores in infernum, omnes gentes
que obliviscuntur Deum", e nel Salmo vigesimo nono [ma XXX]:
"Erubescant impii et deducantur in infernum"; Salamone,
Proverbiorum vigesimo secundo [ma XXIII]: "Tu filium et animam
eius de inferno liberabis"; Isaia, capitulo quarto decimo:
"Detracta est ad inferos superbia tua"; e molte altre
auttoritade. Terzio hai ancora el testimonio de' cristiani; la santa Chiesa
ogni giorno canta questo articulo di fede: "Descendit ad inferos,
tertia die resurrexit a mortuis". Lege Luca, capitulo sexto
decimo: "Mortuus est dives et sepultus est in inferno".</p>
<p>Secundo se prova per raggione. Faremo tale arguire: in Dio è
summa misericordia, cossì summa iustizia; neuna di queste virtude
può essere in lui senza l'altro, comme dice el Maistro nel quarto
de le Sententie. Se adunque Dio rimunera i boni chi moreno in grazia e dalli il
Paradiso, cioè merceda eterna (Salmo centesimo decimo sexto [ma
CXI]: "In memoria eterna erit iustus", etcetera), e questo non
per suoi meriti,perché non son sufficienti ad acquistar vita
eterna, ma per misericordia divina. Cossì, per lo simele, la
divina iustizia debbe ponire i cattivi chi moreno senza grazia
e dargli pagamento eterno di pena perpetua. Ancora: comme ai boni
è datto gaudio e vitta perpetua (comme hai Sapientie quinto
capitulo: "Iusti autem in perpetuum vivent", etcetera), cossì a
li cattivi se debbe dare tristizia e morte eterna. Ancora: comme
a li boni Dio per mercede dà el Paradiso, el quale è luoco
altissimo sopra ogni corpo, puro, pieno de angeli, cossì a li
cattivi per mercede glie debbe dare luoco bassissimo sotto terra,
pieno di diavoli. Sappi, o lettore, conzar bene queste raggione. Quarta raggione è questa: tanta pena debbe patire l'anima del
peccatore quanta è stata la complacenzia e deletto del peccare. Questa è sentenzia de Cristo Iesu, iudice ordinario de
l'universo, detta per bocca de Ioanne inspiratto da lui Cristo
(Apocalipsis decimo octavo capitulo): "Quantum glorificavit se,
et in deliciis fuit, tantum date illi tormentum et luctum". O
demonii manegoldi, dategli al peccattuore ugual tormento e pianto
de le delicanze recevutte. Sta bene! El peccatore vorrebbe
peccare in perpetuo, è vero? Sì. O avaro, vorestù ogni giorno
robare e guadagnare? O embriacone, vorresti sempre galdere e
triunfare? O lussurioso, voresti tu che mai non te mancasse el
piacere? Messersì. E cossì vuole Dio che la pena sia perpetua! Pertanto dirà Cristo (comme hai Mathei vigesimo quinto
capitulo): "Ite maledicti in ignem eternum, qui paratus est
diabolo et angelis eius", etcetera.</p>
<p>Terzio, te provo che 'l sia lo inferno per exempio; e prima del
Testamento Vecchio: el se legge nel libro di Numeri (capitulo
sexto decimo), che Dathan ed Abiron maledicendo e biastemando
Dio, aperta che fu la terra discesero subito così vivi e gaiardi
giuso in lo Inferno. Ancora tu ne hai una bella figura data da Iesu Cristo in santo
Matteo di quello sciaguratto chi essendo intrato mal vestito a
le nozze e intratto el re per veder li convivanti, spinse fuori
quel mischino con grande reprensione, dicendo esso re ai suoi
servi: "Ligattegli le mane e i piedi e mandatelo in le tenebre
estrinsece"; queste tenebre non significano altro ca el fuoco
scuro del luoco infernale, e son chiamatte queste tenebre
"estrinsece", perché lo Inferno è fuori de ogni benedizione e
grazia.</p>
<p>E questa è la prima parte principale dichiarata per auttoritade,
raggione ed exempii.</p>
<p>Circa la secunda, cioè se li dannati sono in cossì fatto luoco
che possano vedere ciò che se fa in questo mondo, responde santo
Augustino in libro De cura pro mortuis agenda, ove el dice cossì
in sentenzia: "Li spiriti de li dannatti sono in cossì fatto
luoco che non vedino ciò che se fa da nui qua suso in questa
vitta"; e dice lui lo exempio del ricco guloso il qual, bench'
el avesse cura de' suoi frategli, non sapea però ciò che
facessino di qua.</p>
<p>Ma nota tu, o valente uomo, che per dui modi el potran sapere,
cioè li dannatti, ciò che faciamo qua suso: primo per coniettura
e segni, verbigrazia, perché hanno vedutto le nostre inclinazione
triste, vivendo con nui, pensano poi che adoperiammo secondo
quelle, benché sien lor lontani; secundo per revelazione, la
quale glie fa alcuna volta gli diavoli, alcuna volta le anime che
vano a lo Inferno: e questo permette Dio per dargli maggior
dolore e pena.</p>
<p>Ancora, dimanda santo Augustino (libro De civitate Dei) se i
dannatti là giuso vedino la gloria di beati. Responde el
Maestro (nel quarto de le Sententie, distinzione quinquagesima),
che i boni vedeno i cattivi e li cattivi videno i buoni per sino
al giorno del iudicio; poso el giorno del iudicio, i buoni
vedaranno i cattivi, ma i cattivi non vedaranno i buoni.</p>
<p>Ancora, dimandano i disputanti se li dannatti nel iudicio
vedaranno la umanità de Cristo. Responde santo Augustino che
boni e cattive vedaranno la umanità de Cristo, ma diversamente:
li boni la vedaranno per solazo e piacere, li cattivi a suo
terrore e spavento, perché el se ie mostrarà irato e sdegnato. Ma
quanto a la divinità, solamente i boni la vedaranno, e non i
cattivi, perché non sonno degni di tal bene. A questo proposto
favella Isaia profeta dicendo: Tollatur impius ne videat gloriam
Dei, "Fuori, fuori li cattivi che non vedano la gloria del
Signore!". Immo dicono i dottori che maggior de tutte le pene,
che patiranno quelle sconsolatte e misere anime, serà questa: non
poter mai veder la faccia de Dio.</p>
<p>E questo sia per la secunda parte, cioè de localitade de lo
Enferno e de' suoi abitatori.</p>
<p>Circa la terza parte, cioè de la qualitade de li dannati in lo
Inferno, dimandano i dottori se li dannatti hanno ugual pena.</p>
<p>A questa questione responde Gregorio nel Dialogo dicendo:
"Benché tutti i dannati patiscano in uno fuoco, nondimeno non son
tutti ugualmente cruciatti"; dove se può intendere che i
dannatti averanno uno solo fuoco, ma diversamente lo sentiranno
affligente, e questo non procedarà da diversità del fuoco ma de
essi pazienti, a modo che molti al fuoco se scaldano e uno se
scotta più ca l'altro, e questo non è per diversità del fuoco, ma
perché uno è più disposito a ricevere la caldezza ca l'altro: uno
serà freddo, l'altro più e l'altro men freddo.</p>
<p>Quanto adunque l'anima se trovarà più aggiazatta de peccatti,
tanto più la sentirà pena.</p>
<p>*( Dirai a tuo modo.)*</p>
<p>E nota poi una bella dottrina e utile, cioè: dimandano i
disputanti s'egli è cossa bona al cristiano più volte ricordarse
de la pena infernal. Respondeno i dottori che sì per quattro
raggione.</p>
<p>La prima perché l'uomo se move a penitenzia (el Salmo decimo [ma
IX] de David: "Convertantur peccatores in infernum"), cioè,
considerando i peccatori lo Inferno, se verranno a convertire.
Exempio: el fummo del fuoco fa lacrimar l'occhio, cossì el pensar
del fuoco infernale te fa lacrimare e piangere.</p>
<p>Secundo, te fa fuggire e vincer le tentazione; prendi lo exempio
de la madre che slatta el fanciullo: la glie mette un puoco di
amara uncione susso la mamella, acciò ch'el fanciullo, sentutta
tale amaritudine, se schiva dal lattare. Cossì ricordando el
peccatore la infernal pena, se correge.</p>
<p>Terzio; te fa acquistar pazienzia, perché manda Dio tribulazione
sprovedute, infirmitade, malivolenzie de parenti e de amici,
acciò tu porte in pace queste pene, per non andare in quelle
infernale, che debbi pensare esser più aspre.</p>
<p>Quarto te fa fugir la pompa e gloria mondiale. O donna pomposa
con codde, balzi, oro, recammi, belletti e rizuoli! O
gulosi imbriachi, impiittive bene di questi piaceri brutti, acciò
che l'anima e lo corpo vostro arda poi per sempre al fuoco
eterno! O povera creatura, pensa e ripensa le tue stentatte
giornatte che farai là giuso: e guardarette dal peccare.</p>
<p>E questo ne conceda Dio per sua grazia. Amen</p>
</div1>
<div1 type="part">
<head>Feria sesta: DEL LUOCO OVE LE ANIME PATISCONO PENA.</head>
<p>"Iacebat multitudo languentium expectantium aque motum"
(Iohannis quinto capitulo).</p>
<p>Oggi la santa madre Chiesa narra uno singular miracolo, che fece
el maestro de la verità Iesu Cristo, a demonstrare quanta è la
pena de la creatura, che meritamente glie fi datta a portare non
solamente di qua, ma eziandio di là.</p>
<p>Vediammo prima la littera del Vangelio, poi daremmo ordine al
nostro dire.</p>
<p>*(O predicatore, dichiara el Vangelio brevemente)*</p>
<p>Questa piscina al presente non significa altro che il luoco,
dove le anime patiscono, chi è chiamato lo Enferno. In questo
luoco molti enfermi espettavano misericordia da Dio: questi
significano la granda turba de' dannatti a l'Inferno. Questa
piscina avea cinque portici, che significano cinque diverse e
contrarie pene che hanno le anime de li dannatti. La prima è
chiammatta caldo e freddo intollerabbele; la secunda vermi
mordenti ed immortali; la terza puzza insupportabele; la quarta
oscurità e tenebre palpabele; la quinta orribele visione de
demonii.</p>
<p>Apre un puoco le orecchie, populo de Dio, e aldirai le guai
amare.</p>
<p>Serà prima el caldo sì intensivo ne l'Enferno che le anime
cridaranno la morte e non potran morire, né ancora i lor corpi
assunti, ma se consumaranno per el fuoco grandissimo, il quale
serà sì grande che - dicono i santi - se 'l mare tutto quanto
glie fosse gettato di sopra non lo potrebbe stuvare o
spingere, e però Cristo lo chiamma "camino e fornace che sempre
arde" (Mathei secundo capitulo: "Et mittet eos in caminum ignis
ardentis"). Ieremia, nel primo capitulo, dice di lui: "Ollam succensam igni
ego video". Intanto che di dentro e di fuori per tutti i
sentimenti arderanno, serranno a modo del ferro bene affocatto
per tutto (Ezechielis vigesimo quarto capitulo): "Omnes isti
cioè i dannati - ut ferrum et stagnum in medio fornacis").</p>
<p>Se legge ne la Vita di Santi Padri che una volta santo
Macario caminava per un deserto, e trovò una testa de morto, e la
squassava col bastone. El capo subito cominzò a parlare e dire:
"Non fare! Io fu' sacerdote pagano e stetti già in questo loco;
qua fazo ora la mia penitenzia, e sappi, padre santo, che quando
fai orazione pur abbiamo qualche rifrigerio".</p>
<p>Disse santo Macario: "Quale è questa sì grande pena?"</p>
<p>"O padre - dice costui - quanto è alto el cielo da la terra,
tanto è alto e profundo el fuoco sotto i piedi e sopra el capo
nostro. Bene è vero che nui pagani, chi non abbiamo connosciuto
Dio, abbiamo menor pena ca li cristiani che hanno inteso Dio e
non hanno impitto i suoi comandamenti. Or quando i danatti son
bene arsi dal fuoco, son poi gettatti in uno freddo grandissimo
ed intolerabile, chi è cossì terribele e forte, che se uno monte
glie fusse gettatto dentro se convertirebbe in giaza".</p>
<p>Però dice Cristo nel Vangelio: "Ibi erit fletus et stridor
dentium"; però el nostro pazientissimo Iob: "Ab aquis nivium
transibunt ad calorem maximum".</p>
<p>O grande Dio, libera l'anima di frate Roberto, la qual tu hai
creato, da tanti supplicii e guai! Damme, Signor mio, tanto
intelletto e bon volere che per un puoco di piaceri terreno e
bestiale non incorri in sì gravi e dolorosi affanni!</p>
<p>Tu me dirai: comme è possibele che tanto presto si senta summo
caldo e summo freddo?</p>
<p>Risponde santo Augustino che nella Etiopia, cioè in India, è
uno fonte sì grandemente freddo che non è omo chi ne possa bevere
una goza, e de notte se fa sì caldo che non se può toccare, né
anco approximargli.</p>
<p>*( Applica al proposito)*</p>
<p>Poi è menata l'anima al secundo portico di questa piscina, e
ive sonno serpenti, bisse, vermi terribili ed altri animali
venenosissimi spaventosi a l'aspetto.</p>
<p>Questa pena fu promessa da Dio, comme tu hai Deuteronomii
trigesimo terzio [ma XXXII] capitulo: "Dentes bestiarum immittam
in eos, cum furore trahentium super terram, atque serpentium, et
devorabunt eos".</p>
<p>O falso cristiano, tu serai circondatto da serpenti! O Segnor
mio, ora abiammo paura de una luxerta, d'una zenzalla e de
una mosca e de un scorpione: comme farai ove sonno infeniti vermi
rei?</p>
<p>Legge el profeta Isaia, decimo quarto capitulo: "Subter te
sternetur tinea, et operimentum tuum erunt vermes" ("Sotto te, o
vana donna, serano destese le tarme, e vermi", etcetera).</p>
<p>Legge esso Isaia, ultimo capitulo: "Vermis eorum non morietur,
et ignis eorum non extinguetur"; lege el testo de santa Iudith:
"Dabit Deus ignem et vermes in carnes eorum, ut urantur et
vivant et sentiant usque in sempiternum".</p>
<p>Però el constante Iob piangendo dicea: "Dimitte me, ut plangam
paululum dolorem meum antequam vadam, et non revertar, ad terram
tenebrosam, et opertam mortis caligine: terram miserie et
tenebrarum, ubi nullus ordo sed umbra mortis et sempiternus
horror inhabitat".</p>
<p>El se recita uno exempio maraviglioso. Era nella campagna di
Roma una contessa, donna d'un cavaliero, ricca, zentille, bella,
tutta delicatta e polita nel vestire e nel suo vivere: fu
assassinatta e gettata nel stramme in una certa casa desabitatta.
Doppo puochi giorni uno abbate di santa vita, trovando questo
corpo fetido coperto di ogni varietà de vermi brutti e
stomegosi, corri presto a la piaza e chiama tutti i zoveni
delicati dicendo: "Presto, venette, e monstrarove una nobilissima
creatura".</p>
<p>Li gioveni, avidi di vederla, andavano inanci a costui, ed
aggionto ch'el fu al luoco, levò questo corpo ed apozollo al
muro; e dissegli: "O gioveni vani, o pazza e stolta brigatta!". E
qua comminzò dal capo per sino a tutti i membri infimi ad uno ad
uno monstrargli i vermi chi sorzevano dal corpo; onde quegli
gioveni, considerando la viltà di questo mondo, se convertirono a
Dio.</p>
<p>*( Dirai a tuo piacere)*</p>
<p>Che creder debiammo di quegli corpi, chi se trovaranno in lo
Enferno? Credete vui che staranno meglio? Niente. Basta per lo
secundo circulo over portico.</p>
<p>Camina, anima, vanne ed entra nel terzio portico, ove trovarai
una pena di puzza intolerabile. Pertanto non senza raggione la
Chiesa chiamma lo Inferno "luoco di puzza", perché ive se
reduranno, secondo i dottori, nel giorno del iudicio tutte le
puzze e fetori del mondo. Questa è sentenzia de Isaia (trigessimo
terzio [ma XXXIV] capitulo): "Convertetur humus eius in
sulfur". E David nel Salmo: "Ut lutum platearum delebo eos".</p>
<p>El se recita nella Vita di Santi Padri. Erano dui gioveni
nobeli compagni che, trovandosi un giorno in una predica,
sentirono narrare de la gravezza de le pene infernale. Uno di
quegli quasi ridendo se ne facea beffe; l'altro, pur temendo,
indi a puochi giorni fecise religioso. Quello chi era rimanutto
in seculo venne a morte. El compagno monaco lo priega ch' el glie
rivellasse poi qualche cossa del suo statto. Una notte gli
apparve, e dimandatto comme stava, risposi: "Male!". Disse el
monaco: "Son invero tante pene quante se dicono?". "O fratello -
disse questo dannatto - tutte le lingue che Dio ha creatto e
crearà non sarebben sufficiente a narrarle". Risposi il monaco:
"Non potrebbe io aver qualche notizia, over esperienzia?". Dice
questa anima: "Sì, bene. O vottù toccare o veder?". Resposi el
frate: "Non voglio vedere perché son timido, e da l'altro canto
morirebbe; non sentire, perché anco son debile; non gustare,
perché ho tristo stomaco. Ma fammi odorare, e meno che poi".
Questo dannato apre uno mantello, nel quale era involtatto, e
lassò ussire da sé tanta puzza intolerabile e pestilenzie, che
tutti i monaci del luoco zavariavano comme pazzi e andavano
cridando, non trovando alcun rimedio; in tanto che furon
consigliati abandonare quel luoco e andar da largo ad abitar; e
cossì fecerono.</p>
<p>El quarto portico è detto oscurità over tenebre, le quale sonno
sì grande che l'uomo cum mane le potrebe palpare. Questo se
mostra esser possibele per quello che hai ne l'Exodo: quando
Faraone non volea lasciare il populo per commandamento de Dio
fatto a lui per Moises, feci el Segnor che tutte le acque se
converterono in sangue, tutte le vigne e formenti furon manzatte
da vermi.</p>
<p>"O Faraone ostinato, lassa il populo!"</p>
<p>"Non voglio!"</p>
<p>Mandogli Dio tante vespe, tanti mosconi, che non potevano andare
per la strada.</p>
<p>Se indurava più forte e non voleva ubedire.
Mandogli Dio nel mezzozorno tante tenebre che uno non vedeva
l'altro: tanto eran grosse e folte che non se squassava persona
dal suo luoco per tale impazo. Sì che Dio lo feci allora ed
hallo fatto ne l'Inferno, perché può ogni cossa.</p>
<p>Conferma David questa veritade nel Salmo: "In eternum non
videbit lumen".</p>
<p>Santo Iob chiamma lo inferno "terra de miseria e de tenebre".</p>
<p>Nel libro de la Sapientia, capitulo sexto decimo [ma XVII]: "Una
catena tenebrarum omnes ligati erunt".</p>
<p>E' da sapere che comme la gloria de' beati serà chiara in summo
grado, comme tu hai Sapientie capitulo cinquanta ("Lux perpetua
lucebit sanctis tuis, Domine"), cossì la pena di dannatti serà
in estrema oscurità.</p>
<p>La quinta pena, over el quinto portico, è chiamatta visione
orribele de demoni. Questa è sentenzia de Iob, capitulo vigesimo:
"Vadent et venient super eum horribiles".</p>
<p>El profeta Daniel, capitulo secundo: "Aspectus eorum quasi ignis
ardens et quasi fulgura discurrentia".</p>
<p>Dicon i dottori: se uno di nui per caso potesse vedere un
diavolo in quella forma che 'l vedeno i dannati, subito caderebbe
morto.</p>
<p>Recita Gregorio, quarto Dialogorum, che uno chiamatto
Grisanzio, essendo infermo, vidi grande multitudine de diavoli, e
lui dimandava aspettassero ancora qualche giorno, ma pur tanta fu
la paura ch'el morì di saldo.</p>
<p>Questo volse dire Ieremia profeta, sesto capitulo: "Crudelis est
et non miserebitur" (parla lui de l'inimico).</p>
<p>Hai dechiarato, anima cristiana, che infirmità patiscono le
anime nella piscina de l'Inferno. Pertanto adunque se vole avere
paura e miditar questa pena infernale, perché non solo quanto a
l'anima ne le sue potenzie, ma eziandio quanto al corpo, seranno
cruciatti i tristi nelli suoi sentimenti, serà afflitta l'anima
in la memoria, perch' ela se ricorda del male che la averà fatto,
e piangerà continuamente non per contrizione, ma per dolore di la
pena. Sapientie secundo [ma V] capitulo: "Dicent enim intra se
pre angustia spiritus gementes... superbia nostra aut divitiarum
iactantia quid contulit nobis".</p>
<p>Cruciarasse l'intelletto perché se conoscerà essere in odio de
Dio (Sapientie quinto [ma XIV] capitulo: "Odio sunt Deo impius et
impietas eius"). Serano cruciati quanto al corpo, el stomaco
per fame, le orecchie patiranno li criddi de' demonii, el naso
sentirà cruciatto de la puzza di corpi morti, le mane e piedi
serano cruciatti per essere ligati di catene fortissime. Patirano
ne l'anima ed erore inenarabile, perché mancarano de ogni
raggioneval notizia: seran privatti della vision beata,
spogliatti di la dretta fede, vodatti di la bona conscienzia.
Sempre seran rosegatti dal verme de la conscienzia, chi li
morderà di continuo, perché non hanno vissutto comme cristiani ed
omeni da raggione.</p>
<p>Pertanto, carissimi mei, pensate el fine de l'omo e non
sequitatte el senso e lo piacere umano, acciò abiatte di qua
grazia e di là suso gloria. Amen.</p>
</div1>
<div1 type="part">
<head>Sabbato: DE LA GLORIA DE' BEATI</head>
<p>"Domine, bonum est nos hic esse" (Mathei XVII capitulo; ed in
Evangelio presenti ogi).</p>
<p>San Piero essendo nel monte levatto ed inspiratto, vedendo la
gloria che aspettano li beati in patria, dice queste parolle:
"Domine bonum est nos hic esse".</p>
<p>*( Dechiara tu, dottore, la littera del Vangelio)*</p>
<p>Questo monte significa el cielo empereo, cioè il santo Paradiso:
questo è quel monte che monstrò lo angelo a Loth, quando el
fugiva da Sodoma, dicendogli: "In monte salvum te fac". Questo è
quel monte ch'è tanto laudato de David nel Salmo: "Mons
coagulatus, mons pinguis". In questo monte se trovò Cristo con
sei persone, le quale significano le gloriose dotte di beati nel
Paradiso: la prima persona fu Cristo umanatto, poi Elia, terzio
Moises, quarto Piero, quinto Iacobo, sesto Gioanne.</p>
<p>Primo, la persona de Cristo significa la gloria che averano le
anime, la qual consiste in veder Dio chiaramente a faccia a
faccia e non per fede, de la qual parlava Paulo scrivendo ai
Corinthii, capitulo XIII: "Videmus nunc per speculum et in
enigmate, tunc autem videbimus Deum facie ad faciem".</p>
<p>Di questa parla santo Gioanne Evangelista dicendo: "Cum autem
apparuerit similes ei erimus, et videbimus eum sicuti est".</p>
<p>Questo è il maggior gaudio e la maggior beatitudine che abbiano
i spiriti beati: veder la faccia de Dio.</p>
<p>Però santo Augustino dicea: "Summa letitia est in eterna vita
Deum videre, quoniam visio Dei est tota merces", "E' grande
letizia ed alegreza in vita eterna a veder Dio, perché la
vissione divina è tutta la mercede nostra". Questa è quella
gloria, la quale esso Augustino desiderava veder, dicendo: "O
dulcissime Iesu, quando te videbo? Quando apparebo ante faciem
tuam? Quando saciabor pulchritudine tua in quem desiderant angeli
prospicere?".</p>
<p>Pensa, o cristiano, quanto diletto è in vedere Dio chiaramente,
quando l'uomo sente singulare ed eccessivo piacere in vedere la
faccia de Cristo.</p>
<p>El se recita nelle Historie ecclesiastice che una matrona
chiamatta Veronica, avendo sentitto molto nominare Iesu Cristo,
moriva di voglia de veder la sua faccia. Un giorno, predicando
Cristo in Ierusalem, questa zentil donna fu accompagnatta al
tempio; quanto presto ebbi vedutta quella faccia pellegrina senza
alcun diffetto, quegli occhii tanto onesti, quelle parolle sue
tanto infiamatte di carità, cascò stramortitta. Fu menata a
casa. Non poteva vivere s'ela non vedeva Cristo; mandava molti
segnori a pregar Iesu Cristo ch'el se lasciasse vedere. El
Salvator nostro tolsi un fazioletto che avea allato e cossì se
copersi la faccia e rimasi propriamente la faccia di Cristo nel
detto fazolletto, e mandogliela. Questo lei el tenea per
sollenne reliquia tra li suoi tesauri. Onde avvenne che Tiberio
Cesaro imperatore di Romani, avendo molte piaghe adosso con
dolori grandissimi giacea in letto: fulli portatto a monstrare
questa imagina, e tenevela nella sua camera, cioè nel cuore. Aldi
cossa maravigliosa: subito se levò sano curatto da ogni
infirmità. E cossì tu, cristiano over cristiana, depinge questa
imagine e tenela dentro el petto e risguardela, e quando tu hai
affanni, dolori o tribulazione, guarda, guarda, contempla,
specchiate in quella e serai consolato.</p>
<p>O santi martiri Piero, Paulo, Iacobo, Gioanne, etcetera: perché
portoron tanti dolori alegramente con pazienzia santa? Peroché
aveano la imagine de Cristo scolpitta nel cuore. Paulo gaiardo
dice di sé: "Ego enim stigmata Domini mei Iesu Christi in corpore
meo porto". Però dicea Piero a tutti li cristiani: "Vui sette
compratti di grande precio, portate e glorificate Dio in vui".
A Stefano furon suavi i sassi, a Lorenzo glie fu dolce el fuoco
de la crate.</p>
<p>E questa è la prima gloria del Paradiso significata nella
persona di Cristo.</p>
<p>El secundo era Moises, dottore di la Lege Vecchia, che
significa la secunda gloria di beati chiamata 'complezione di
desideri'.</p>
<p>Tutti i nostri voleri, tutti i nostri appetitti seranno saciati
e contenti. O dolce Dio, o suavità grande! Di questo contento
parla Augustino a Dio dicendo: "O Signor Dio, tu ne hai fatto a
fruizione di te, e senza riposso è il nostro cuore per sino ch'el
non se unisca tieco". Mai, mai in questa tribulatta, ribalda e
fatigosa vitta niunno serà contento e senza fastidio; ma in la
patria - dice santo Bernardo - "quicquid desiderabimus totum
habebimus, nihil amplius desiderantes. Ibi pax sine discordia,
voluntas sine invidia, iusticia sine mandato, iuventus sine
senectute, pulchritudo sine deformitate, letitia sine
turbatione", guadagno senza perdere, premio senza merito, e
conchiude lui che lì serà vitta perpetua senza morte, lo
intelletto remanerà contento, intenderà e vederà, connoscerà il
tutto senza dubitazione alcuna; la voluntà serà saciatta,
perch'ela amarà il proximo per Dio, se medesimo in Dio e Dio
sopra di sé, la memoria serà saciatta ricordandose de tutti i
beni e dignità possi avere". E però el citarista David,
espettando questa gloria, dicea nel Salmo: "Saciabor cum
apparuerit gloria tua"; però iubilava e cantava: "Quam dilecta
tabernacula tua, Domine virtutum! Concupiscit, et deficit anima
mea in atria Domini; cor meum et caro mea exultaverunt in Deum
vivum... Beati qui habitant in domo tua, in secula seculorum
laudabunt te", etcetera.</p>
<p>El se lege ne la Vita di Santi Padri ch'egli era un monaco
molto tentato de tornare al mondo, vedendose aver grande fatiche
e mai niunno contento in la religione. Un giorno ussiva de la
camera e vienni in un prato virente: ecco, uno ucellino cominzò a
cantare con tanta suavità e dolzezza ch'egli era lo monaco fuori
di sé. Questo animaletto intrò in un bosco spessissimo: el monaco
sequitò el canto di questo bestiolo; steti ad aldire la voce di
questo ucellino in quel bosco anni ducento senza manzare e
bevere, e le sue vestimente erano nove comme in prima. Retornando
poi al monastero, trovò ogni cossa mutatta: la casa, lo abbate, i
frati, la brigata. Maravigliandose forte, ricontò ogni cossa
per ordine, etcetera. Questo fu l'angelo, per voluntà divina, a
saciare per un puoco l'anima umana in figura di quella sacietà
piena che serà in patria, quando averemmo i beni eterni che al
presente non se posseno tenere. Però dicea l'apostolo Paulo:
"Oculus non vidit, nec auris audivit, nec in cor hominis
ascendit, que preparavit Deus deligentibus se". Questa è la
caggione che mossi quello bono pescatore Piero a dire: "Domine,
bonum est nos hic esse, si vis, etcetera.</p>
<p>La terza persona era Elia profeta, il quale dicono vivere ancora
nel paradiso terreste: e questo significava la perpetua vitta e
perfetta de' beati. In questa presente vita chi nasce convien
morire. Questo volse dir lo Apostolo in le sue Epistole
scrivendo: "Statutum est hominibus semel mori"; questo volsi
dire David nel Salmo: "Quis est homo qui vivet et non videbit
mortem?", quasi voglia dire: niunno. Tutti moriammo, e puoca è
la vitta nostra e breve. Peggio è che la è accompagnatta de grave
miserie e affanni, d'ogni tribulazione e infirmitade. Questo
piangea el tribulatto Iob: "Homo natus de muliere..." ("L'uomo
nasciutto di femina vive breve tempo e fi aggravatto di molte
miserie, il quale essi a modo di fiore e manca fugendo comme
umbra", etcetera).</p>
<p>Ma in Paradiso viveremmo senza infirmità, senza paura di doglia
over di morte. Però canta Salomone, Sapientie quinto [ma III]
capitulo: "Le anime dei iusti sonno in mano de Dio e non le
toccarà il tormento de la morte". Però san Paulo desiderava
ussir da questo vaso e affaticatto corpo per vivere cum Dio; onde
el dicea: "Io desidero de esser sciolto di qua ed esser cum
Cristo". Però canta la santa madre Chiesa: "Li iusti viveranno
perpetualmente e la sua mercè gli serà datta dal Segnore".</p>
<p>El quarto era Piero, che tanto significa quanto 'confessore', e
questo vuol dire le laude di beati chi laudaranno Dio di
continuo. Cossì conferma David nel Salmo dicendo: "Beati sonno, o
Segnore, quegli chi abitano in casa tua, perché non cessaranno
mai de laldarte". Questo intesi Gioanne ne l'Apocalipse, quando
el vidi multitudine di angeli e tutti ad una voce suave e dolce
cantaveno: "Sia al nostro Dio per sempre benedizione, chiaritade,
sapienzia, fortezza ed onore".</p>
<p>Lo quinto era Iacobo, che vol dire 'supplantatore': questo
significa la perfetta carità ed umeltà che serà in patria, per la
quale ciascuno riputarà el suo proximo da meglio di lui, e
metterasse se stesso di sotto per umeltade, non invidendo al
compagno, tanto allegrandosi de l'altrui gloria quanto di la sua
propria.</p>
<p>El sesto era Gioanne, figliolo di Maria adottivo: questo
significa, comme dice santo Bernardo, che li beati,
contemplatto che averanno la faccia de Cristo, incontinente se
voltaranno a la faccia dolce de Maria madre de Cristo. Ecco, lo
conferma Anselmo, divoto dottore, dicendo: "La grande gloria di
beati doppo Dio serà, o madre sacratta, in veder la tua faccia,
essere illustratto da te e dimorar di continuo in tue laude".
Grande serà la gloria de' beati in veder Dio, ma doppo quella
grande gloria star sempre sotto el tuo manto, o Maria, bella
comme luna, elletta, comme suole, regina di cieli, madonna de li
angeli, solazio di beati, vita de iustizia. Amen.</p>
</div1>
<div1 type="part">
<head>Dominica secunda: DEL TIMORE DE DIO</head>
<p>"Ceciderunt discipuli in facies suas" (Mathei decimo septimo
capitulo, ed in Evangelio odierno).</p>
<p>Volendo nui, carissimi mei, intendere la via dretta per vegnir a
la vitta beatta, debiammo prima connoscere che una cossa è
necessaria sopra el tutto, e questa è, o cristiano mio, una virtù
chiammatta per nomme 'timor de Dio'.</p>
<p>Questa virtù se demostra nel Vangelio presenti, nel qual se
narra comme i discipuli ebbero tanta paura de la maiestà divina
che comme stramortitti cascorono in terra.</p>
<p>Di questo timore faremmo oggi tre contemplazione: prima di
quante specie il timore; la secunda qual cosse ne inducono a
temer Dio; terza perché debiamo temer Dio.</p>
<p>Quanto a la prima dicono i sacri dottori che el timor se trova
in cinque differenzie.</p>
<p>El primo è chiammato 'timore naturale': questo è commune a
tutti li animali. Naturalmente ognuno fugge il male e temme le
cosse nocive e contristative, comme vederai discorrendo in tutti
li animali: el capretto portato al macello cridda "be, be", el
porco rugnisse, perché el teme la morte, e cossì de tutti. Tu dirai: "Hanno adunque intelletto?". Dico che nonne, ma
conoscono per instinto naturale. Questa è la raggione che Cristo
figliol de Dio, quando el proximava a la passione, piansi
amaramente e in zenochione pregava dicendo: "O Padre, s'egli è
cossa possibele, pàrtise da me questo calice". "L'anima mia è
trista per sino a la morte" (Mathei vigesimo sexto capitulo. E
nondimeno, quanto a la voluntà, el dicea: "Fia però Padre la
voluntà tua". Naturalmente, essendo lui uomo, era bisogno ch'el
temesse la morte; questo timore non è meritorio né anco
demeritorio, perché el non nasce da libero arbitrio né anco da
la voluntà, donde se causa el meritto, over peccato.</p>
<p>El secundo se chiamma 'timore umano'; e questo è cattivo, quando
l'uomo più temme el mal del corpo ca quel de l'anima, e più
presto renegarebbe Dio ca lasciarse cruciar nel corpo. Questo è
dannatto da Cristo nel Vangelio (Mathei decimo capitulo): "Qui
amat animam suam plus quam me non est me dignus" ("Chi ama più el
piacer del viver corporale ca me è indigno de la mia grazia"). O
cristiani, comme staresti vui ben forti a la fede, essendo
cruciatti da' Turchi... etcetera.</p>
<p>*( Dirai a tuo modo)*</p>
<p>El terzo è chiammatto 'timor mondano', quando più temi perdere
i bene temporali, comme son case, vestimente, dinari ed altre
robbe, ca esso Dio; comme fece Pilatto: temendo perdere el
reggimento, condennò Cristo contra conscienzia, sapendolo essere
accussatto per invidia con falsitade (Iohannis capitulo decimo);
comme fecero i Giudei chi dicevano: "Se 'l lasciammo (cioè
Cristo) in sua libertade, tutti crederanno in lui e verranno i
Romani e prenderanno il nostro luoco e la nostra gente". Questo è ancora mortal peccatto più volte. O cristiano, quanti
falsi giuramenti hastù fatto e faresti per guadagnar X over XII
ducati?</p>
<p>*( Dirai a tuo modo)*</p>
<p>El quarto se chiamma 'timor servile e mercenario', comme è
quello di'l servo chi obedisse al messere e falli riverenzia per
timor del bastonne. E tu donna, al tuo marito molte volte glie
fai assai carezze e lusenghe, perciò ch'el non te daga de le
busse, è vero? Messersì. O tu temme Dio padre? Sì. Perché? Però
che ho paura di suoi flagelli, e ch'el non me faza morir presto e
mandime a l'Inferno. Ma questo non è merito alcuno. Dimme un puoco: el ladro, quando
el va a la forca, el piange amaramente? perché ha riverenzia a
Dio? Nonne, ma temme la forca. E s'el non se impicasse, credi tu
ch'el non robarebbe più? Io credo ch'el farebbe peggio. Or sta bene.</p>
<p>El quinto se chiama 'timore filiale', overo 'riverenziale'.
Questo è bono timore e meritorio e a Dio grato ed accetto, cioè
quando tu temmi Dio, perché egli è iusto, egli è Signore bono,
summa beatitudine e summo bene, non perché aspetti da lui mercede
alcuna. Amar Dio, perché è summa virtude e summa bontade, e temer
lui, perché è digno da esser riveritto: questo è virtuoso timore,
meritorio e filiale. Questo avevano i santi amando e temendo Dio sopra ogni cossa del
mondo, tiranni, robba, parenti, ed ancora la propria vitta.
Questo è tanto perfetto che ancora i santi in Paradiso temeranno
Dio ed averanno paura di lui con summa riverenzia. Però dicea
David nel Salmo: "Timor Domini sanctus permanet in seculum
seculi" ("El timor de Dio santo non muore mai").</p>
<p>E questo sia la prima parte.</p>
<p>Circa la secunda, io truovo che tre caggione principalmente
astrengono l'uomo a temer Dio.</p>
<p>La prima è la iustizia de Dio: Dio è iudice iustissimo. Non te
pensare de far alcun peccatto, piccolo o grande ch'el sia, e
dire: "Io non serò punitto, Dio me perdonarà". Non è vero! Pur:
"El ha passato tanti anni ed è già dimenticatto". Non è vero!
Sappi ch'egli è summa iustizia, cossì comme egli è summa bontade
e summa sapienzia; el te ha aspettato per compassione, e perché
egli è summamente iusto, non potrebbe non punire el peccatto.
Questo dice el cantore David nel Salmo: "Tu Segnore sei iusto e
lo iudicio tuo è dritto". In un altro luoco: "Dio è iusto ed ha amatto la iustizia e 'l
suo volto ha vedutto la equitade". Gioanne ne l'Apocalipse al
terzio capitulo: "Ecco io vengo presto, e darò a ciascuno secondo
l'opera sua". Aggionge qua Remigio: "Ai cattivi punizione, ai
boni benedizione". Pertanto il grande Vicario de Cristo, Piero
apostolo, in la sua Epistola cannonica (secundo capitulo) dice:
"Se Dio non ha perdonatto a li angeli peccanti, ma gli mandò a
l'Inferno, che farallo a nui?". Quanti anni aspettò Dio el populo ebreo al tempo di Noè, essendo
lor datti a le pompe, al bevere e manzare, triunfare e luxuriare?
E Noè cridava: "Facette penitenzia!". La brigatta se ne rideva,
dicendo: "Oh, gli è pazzo!". Poi mandò Dio el dilluvio. Ancora nel tempo de Soddoma e Gomora, quando che 'l populo
ribaldo non se ne avvedeva, mandò Dio el fuoco dal cielo. O Italia, o Italia, o Venezia ricca, guardative, doletivi,
facette penitenzia, temette Dio! Oh, non seranno tante cosse
quante tutti li avari predicatori dicono, e tutto per farcine
paura. Non dicette cossì! Guardatte a che è venuto
Constantinopoli e Negroponte e molte altre terre. Dio sa perché
egli era venuta la sua ora. Aspetarà Dio dieci o venti o trenta
anni, e par che Dio dormi, e che non se ne curi. E che dice Dio?
Alde el citarista David: "Quando serà venuto el tempo diffinitto,
io farò iustizia!". O peccatori, se vui non vi convertetti, Dio
ha apparecchiatto el suo coltello ed ha caricatto l'arco per
ferirve. Però Paulo apostolo (Ad Romanos, secundo capitulo) dicea: "Non
sai tu, o peccatore, che la benignità de Dio te aspetta a
penitenzia?". El tuo barbato Hieronimo dice: "Comme el nostro
Segnor Dio è benigno e paziente in espettarne, cossì serà iusto e
crudele in punirne". Però dice Valerio Maximo: "La ira divina
camina molto lentamente in far vendetta de le sue iniurie. Ma
quanto più la averà aspettatto, tanto più la se monstrarà poi
dura". Egli è cattivo a vegnire a la pace quello chi è statto
assai tempo a corrozarsi; el fa poi cosse terribele cridando,
menando la manera senza rispetto. Trema, trema, o cristiano, trema e teme Dio! Pensa ch'egli è
iusto, pensa che tu fai male, pensa che in ogni modo el te
convien esser punitto. Pensa che se non sei punitto oggi, forsi
serai domane; abbi sempre paura che inanci el tuo sperare, le tue
fatiche non periscano.</p>
<p>*( Riprende comme te pare, etcetera)*</p>
<p>La secunda è la potenzia de Dio. Debiammo temere Dio, perché è
potente. Tu temme la Signoria di Venezia, perché la è potente a
far fatti assai terribeli. Dirai tra te stesso: "Aimè, se io offendesse la Segnoria, me
farebbeno persequittare per sino in capo del mondo". Ben, bene: ma Dio, Segnore del tutto, non èllo Onnipotente? non
te coglierallo per tutto? Anci, se Dio te vorrà punir, s'el te
vorrà mandar guerra, o fame, o caristia, o pestilenzia, o morte,
chi li contradirà? Chi glie farà resistenzia? Niunno! Niunno! Alde Isaia in persona de Dio: "El serà scoperta la tua vergogna
e vedutto el tuo opprobrio. Io farò vendetta e non me contradirà
uomo". Però Mardocheo, comme tu hai nel libro di Ester, dicea a
Dio: "O Segnore Dio, re onnipotente, ogni cossa è in tua bailia e
non è chi possa risistere a la tua voluntade". Pertanto el re
Antioco combattendo contra Ierusalem, Dio adiuttava i Iudei, ed
Antioco adiratto biastemava Dio e giurava ch'el disfarebbe
Ierusalem da li fundamenti e ch'el non averebbe paura del suo
Dio. Onde essendo ne la battaglia, cascò da cavallo e ruppesi lo
capo facendosi gran male. Li baroni el prenderono e lo missero in
la carretta: li venerono tanti vermi per le carne e per tutte le
piaghe, che per abundanzia de la puzza niunno potea aproximargli,
ed in fine feci del vivere molto miseramente. Adunque, comme dice el salmista David, Dio fa ciò che glie piace
in cielo, in terra, nel mare e in li profondi abissi. Per tanto
temette Dio!</p>
<p>La terza è chiamata 'divina cognizione'. Teme Dio perché egli
è per tutto e vedi ogni cossa e da lui tu non te poi ascondere,
però che, comme dice Paulo, "tutte le cosse sonno nude e aperte a
li suoi occhii". Questa sentenzia tu la hai primi Regum sesto
decimo capitulo: "L'uomo vede le cosse di fuora, ma Dio mire el
cuore". O cittadino, tu fai un fatto secretto: non lo sa anima
viva; ben, te pare esser securo. La donna farà un mancamento;
dirà poi: "Or sta bene; questo almanco non sa el mio maritto, non
figliuoli, non parenti. Chi me ne punirà?". Dio, Dio, chi vede el
tutto! Pertanto dice Augustino ne la Regula a li fratti: "Benché
un malfattore staga ascosto e non sia vedutto da alcuna persona,
che farallo di quello contemplatore alto, Dio eterno, a chi non
può stare ascosta alcuna cossa?".</p>
<p>Teme Dio, anima, perché egli è in tutti i luochi presente e
comprende ogni cossa e vede, e niente glie sta ascosto. Quando
verà el tempo el aprirà li occhii, e dimostraratte aver già
vedutto, darratte guai e tribulazione. Allementaratte de Dio e
non sapprai la caggione. Serà in te verificatto quello proverbio
usatto: "Peccatto vecchio, penitenzia nova".</p>
<p>*( Dà exempii a tuo modo, etcetera)*</p>
<p>Ora la terza parte serà brevemente a vedere le caggione che
inducono l'uomo a temere Dio; e ne prendaremmo al presente tre
principale.</p>
<p>La prima serà la incitazione de la Santa Scrittura.
Che cossa cridano i libri de Moises, i libri de li Regi, de'
Maccabei, de Iob, li Profeti, el Testamento Novo e Vecchio, se
none: "Temette Dio, e dattegli onore, perché è venutta la ora del
iudicio suo" (come parla Iohanne ne l'Apocalipse, quarto decimo
capitulo)? Lege David, Salmo secundo: "Servitte al Segnore in timore e
rillegrative in lui con tremore"; legi Salomone Ecclesiastici
terzio decimo capitulo: "Teme Dio e averai bene"; David nel
Salmo: "Beatto l'uomo che teme Dio, el se delettarà assai ne li
suoi commandamenti"; Tobia, duodecimo capitulo: "Se temerette
Dio, averette molti beni".</p>
<p>La secunda caggione è la creatura: nui vediamo el cielo, la
terra, l'aere, i pianetti, le stelle, tutte temmeno e sonno
obediente a Dio obediendo a la lege che Dio glie ha datto.</p>
<p>*( Allargaratte qua a tuo modo)*</p>
<p>La terza è multiplicazione de' beni. Chi teme Dio è cossa
impossibele che finalmente Dio lo abandoni: pertanto dice David
nel Salmo: "Temette Dio tutti vui santi suoi, perché non hanno
desasio quegli che 'l temmeno". Legi nel Levitico, vigesimo
sesto capitulo, le larghe promissione fatte da Dio a li temorosi
di lui. Ecco il testo: "Se vui me temerette e perseverarette in
li mei precetti adoperandogli in fatti, ve pioverò in tempo
atto e la terra produrà il suo germe ed i pomari se caricaranno
de frutti, manzarette il vostro pane a sacietade e abitarette in
casa vostra senza paura, darò la pace ne li vostri confinni,
dormireti e non serà chi ve spaventi".</p>
<p>O grande largitade divina! E cossì per contrario ai peccatori
scorretti.</p>
<p>Temete adunque Dio ed onoratte la sua iustizia, la sua
degnitade, la sua maiestade; acciò da lui abiatte qua grazia e di
là gloria. Amen.</p>
</div1>
<div1 type="part">
<head>Feria secunda: SE LI BENI (CIOE' ZEZUNII, ORAZIONE ED ELEMOSINE)
CHE FA L'OMO, ESSENDO IN PECCATO, SIEN PERDUTI OVER PER QUALCHE
MODO SIENO MERITORII</head>
<p>"Ego vado, et queretis me, et in peccato vestro moriemini"
(Iohannis viii capitulo).</p>
<p>*(Tu, predicatore, dechiara lo Evangelio brevemente comme te
pare)*</p>
<p>Sopra questo testo messer Bonaventura (quarto Sententiarum,
distinzione XV) move questa dubitazione: se li beni, cioè
zezunii, orazione, elemosine etcetera, che fa l'uomo, essendo in
peccatto, sien perduti over per qualche modo sien meritori.</p>
<p>Molti si ritraggono dal ben fare dicendo: "Che me giova cossa che
faza, essendo in peccatto?". Perché, el se scrive, Dio non
exalde i peccatori.</p>
<p>Isaie dice: "L'anima mia non è inchinata a questo populo";
ancora nel testo dice Dio a quelli chi erano in peccato mortale:
"Le vostre callende e sollennitade me son venute in odio; tutte
le vostre operazione me sonno in fastidio"; e per consequente
non son meritorie.</p>
<p>Santo Augustino, vedendo la brigata di peccatori turbata e
quasi deliberata de non fare alcun bene, glie fa una exortazione
dicendo: "State di bona voglia, o peccatori, perché niunno bene è iremunerato inanci a Dio". E questo se prova per tre
ragionzelle.</p>
<p>La prima per la iusta equitade divina: serebbe Dio iniusto s'el
dasesse tanta pena ad uno peccatore chi ha qualche bona opera in
sé quanta a colui chi non ha alcuna.</p>
<p>Sonno dui cattivi omeni: uno non porge mai una elemosina ai
poveri, l'altro ne fa pur assai. Or sta bene: crediammo nui ch'el
non sia più accetto a Dio quello chi è elemosinario ca quello chi
è avaro? Senza dubbio egli è più accetto.</p>
<p>Secunda ragione. Legi ne l'Exodo: "Dio commanda: onora tuo padre
e tua madre, acciò tu vivi longamente sopra la terra". O
figliolo, o figliola, fa questo precetto! E dimme, cristiano:
commanda Dio questa riverenzia solamente ai boni, over ai boni e
ai tristi? El commanda a tutti. Adunque un peccatore, facendo tal
bene, riceverà qualche premio da Dio, e cossì non serà perdutto,
ma è meritorio in qualche modo quello operare.</p>
<p>La terza è raggione de bontade. Uno che fa una bona opera per
vanagloria, comme è lo ipocrita, riceve alcuna mercede. Mathei
sesto capitulo: "Hanno ricevutto la sua mercede", dice Cristo.
Or, poniammo questo caso. Uno cattivo fa elemosina non per
vanagloria, ma per Dio. Non debbe costui ricevere mercede,
conciosiacossach' el sia meglio far bene per Dio ca per
vanagloria? Adunque la è meritoria di qualche mercede. Pertanto
scrive Paulo (Prima ad Thimoteum, quinto capitulo; e lo hai
ancora in raggione canonica, titulo De sepulturis, cap. Nos
institutta) cioè: "Digno è el lavoratore de la sua mercede".</p>
<p>Ma se me dicesti: "Comme è possibele le opere di quello chi è in
peccato mortale sieno meritorie, che 'l Maistro de le Sententie
dice nel terzo libro: "El principio e tutto il fundamento del
merito consiste nella grazia". Collui chi sta in peccato è
privatto de la grazia: comme averanno dunque alcun merito le sue
opere?".</p>
<p>Or nota, o peccatore: bench'el tuo ieiunare in peccato mortale
non sia meritorio de vita eterna, come el serebbe non essendo te
in peccato, nientedimeno merita da Dio molte altre cosse.</p>
<p>Onde, insumma, nota sei utilitade e frutti del ben fatto in
peccato, acciò che mai, o peccatore, non lassi de fare bene,
posto avessi migliara di peccati. Attende a me. Non abbi questo
risguardo mai, dicendo: "Io non voglio zezunnar perché sonno in
peccato mortale". Nonne, nonne!</p>
<p>El primo premio ergo se chiamma 'multiplicazione de beni
temporali'.</p>
<p>Quanti usurari, quanti ladri, quante meretrice fano
elemosine assai. Che fa Dio chi vuol remeritar tutti quanti?
Dalli robba, case, possessione ed altri beni, quali Dio non li
darebe, se non facessino alcun bene.</p>
<p>Tu hai exempio Exodi primo capitulo. Avea ditto e comandato el
Re Faraone, sotto pena de la vitta, a quelle commare de l'Egitto
ch'ogni volta che nascessi alcun putto de li Giudei lo dovessero
occidere; quelle comare pagane per compassione non li amazoron,
ma li ascondevano. Dio volsi rimunerare questo bene, posto
ch'el fusse fatto fuori di grazia, e donogli case ed altri
beni.</p>
<p>Questa raggion fa santo Ieronimo: benché uno cattivo facessi
per giorno cento peccati mortali, Dio non guarda quegli peccati,
ch'el non rimunera uno minimo bene ch'el abbia fatto tra quegli peccatti. Questo volsi dire santo Gregorio ne l'Omelia: Se
quello ricco - dice lui - non avesse fatto mai alcun bene, non
aldirebbe quella risposta de Abraam: Ricordate, figliolo, aver
ricevutto assai beni in vita tua. Quando el viddi Lazaro mendico
in grembo di Abraam, el disse: Aimè, quando era al mondo, benché
fusse avaro, guloso e pomposo, pur facea qualche volta elemosina;
andava al tempio, serviva e obediva a li sacerdoti. O Segnore,
dammi el Paradiso! Disse Dio: Non te basta che io te remunerai al
mondo? Avevi palazi, salle e possessione, figliuoli, schiavi,
robba, vestimente, e tanti beni temporali. Or te basti, etcetera.</p>
<p>El secundo se chiama 'illuminazione de la mente'. Questo tu lo
hai nel Decretto de Consecratione, distinzione secunda, capitulo
Falsas in fine. Quanti sonno chi vanno a le messe, a le prediche,
per usanza, senza alcuna devozione; potranno andar tante volte
che Dio glie toccarà el core per sì fatto modo ch'el glie
illuminarà lo intelletto, che l'uomo dove prima era cattivo e
vizioso, se farà devoto spirituale e bono amico de Dio; è vero?
Sì, sì. Questo si legge nel libro de Atti de Apostoli, capitulo
decimo. Cornelio, bench'el fusse pagano e infidele, spesso e
spesso facea de grande elemosine a li apostoli ed assai volte
andava a lor prediche, intanto che Dio glie mandò l'angelo
dicendo 'Cornelio, ecco, le tue elemosine ed orazione sonno
saglitte nel conspetto divino'; ed illuminatto cominzò a
lacrimare; e pianto ch'el ebbi i suoi peccati, divenne omo
santissimo ed acquistò el Paradiso.</p>
<p>El terzo premio è chiamato 'liberazione da mane del diavolo'.
Notatte, devote persone, e sapiatte che la possanza che ha el
diavolo sopra l'uomo è troppo grande, come dice Iob, quadragesimo
primo capitulo: "Non è possanza sopra la terra che sia uguale a
quella di Satanasso". Anci dicono i dottori che la possanza
del demonio è tanta che se Dio el permettessi far ciò ch'el vuole
el ne affocarebbe tutti in una notte. Pertanto Salamone
(Ecclesiastici undecimo capitulo) te exorta e dice: "Guardate,
fratello, dal diavolo pestilenziatto, non te fidare de lui che
ogni giorno el pensa de offendarte".</p>
<p>Era una volta uno santo padre nel deserto, e andando per lo
bosco se scontrò in uno bello giovene ben vestito e adornatto.
Questo giovene salutta lo eremitta. Questo santo padre connobe in
spirito ch'egli era el demonio, e dissegli: "Sei tu el mal
trovatto. E che vattù fazando, traditore de cristiani?".</p>
<p>Disse questo giovene: "Io te dirò el vero. Io son mezzo
desperatto. Son stato XXX anni a posta de uno vecchio
maledetto, avaro, usuraro, ladro, guloso, luxurioso, biastematore
de Dio e de li santi. Tutto questo tempo ho gettato per
strangolarlo una notte, e mai non ho possuto". Disse lo eremita: "Perché non hai tu possuto, essendo lui tanto
scelerato e pestilente?".</p>
<p>Resposi el diavolo: "Costui ogni giorno, inanci ch'el esca da
casa, dice tri Pater noster e tri Ave Maria e facesi tre croce; e
cossì la sera, quando el viene a casa: altro bene non fa lui in
questo mundo. Assai volte glie ho impizatto fuoco in casa, per
dargli tanta nogia ch'el se dimentica questo bene e mai non lo
ho afferratto una volta sola. Pertanto determino provar mia
ventura con altri". Incontinente, partitto che fu questo diavolo,
el padre santo andò da quello zentilomo e dechiarolli el fatto. E
subito el mal usatto mutò vita.</p>
<p>Ecco comme è bono che l'uomo e la donna, sien lor cattivi quanto
se possa, pur non debbeno mai cessare di far qualche bene, o
zezunare, o andare a le prediche, o fare orazione ed elemosine.</p>
<p>El quarto se chiamma 'participazione de tutti i beni'. Notate,
carissimi, che ogni volta che vui facette una opera de
misericordia ad una povera persona, vui ve facette participevele
de ogni bene che faza quella persona, tanto forte quanto vui
sette disposti: si sette in grazia, ve facette digni di beni
eterni, si in mortale peccato, de beni temporali; se dai
elemosina ad una chiesa, tutte le orazione che fanno li chierici
di quella chiesa te giovano qualche cossa. Questo volsi dire
Salamone dicendo ne l'Ecclesiastico: "Asconde la elemosina in
grembo del povero ed essa intercedarà per te al Segnore e
sanaratte da ogni peccato".</p>
<p>Questa verità confirmata è per lo profeta David nel Salmo
Dicente: "Segnore Dio, io ho parte in tutti i beni di quegli chi
te riveriscono e temmeno".</p>
<p>El quinto se chiamma 'allevazione di pene'. Uno cattivo, facendo
al mundo qualche bene, non porta in Inferno over in Purgatorio
tanta pena quanta portarebbe s'el non facesse quegli beni.</p>
<p>El sesto se chiamma 'impetrazione de la divina misericordia'.
Uno peccatore farà ogi un bene: Dio non lo exalde. Farallo
dimane: non è alduto. La terza e la quarta volta: Dio par ch'el
non lo voglia per amico. Non te desperare, omo o femina
peccatrice, persevera nel ben fare, che finalmente tu inchinarai
Dio a farte ogni tuo bon volere, e de inimico de Dio te farai
amico; però dice Cristo (Luce undecimo capitulo): "Adimandatte e
riceverette, cercatte e trovarette, battetti e seravi aperto".
Facette adunque sempre el bene, benché siatte in peccatto
mortale, però che Dio ve ne cavarà e daravi la grazia e
finalmente la gloria. Amen</p>
</div1>
<div1 type="part">
<head>Feria terzia: DE LA VIRTU' DE LA OBEDIENZIA</head>
<p>"Omnia quecumque dixerint vobis, servate et facite" (Mathei
vigesimo terzio capitulo).</p>
<p>L'alto Dio, volendo oggi dechiarare in tutto al dotto cristiano
qual sia la perfezion de l'uomo e la prima via de la umana
salutte, commanda nel tema allegatto che debiammo obbedire a li
sacerdoti e prelati ecclesiastici. E se alcuni di lor fossero
riprensibele, lassiammo la vitta e appigliammo lor dottrina. E
cossì mostra che la obedienzia è principio di salute.</p>
<p>*(Dechiara el Vangelio a tuo modo)*</p>
<p>Di questa virtude de obedienzia vederemmo tre conclusione: la
prima, conciosiacossaché per natura tutti li omeni sieno equali,
onde procede che Dio ne commanda dovere essere obedienti a li
sacerdoti; la secunda conclusione, over questione, quanta sia la
virtù de la obedienzia; la terza, quanta sia la pena de la
disobedienzia.</p>
<p>A la prima responde santo Tomaso ne la Secunda secunde,
questione centessima quarta, articulo quarto, dicendo: "Nui
debiamo intendere che lo governo de la Chiesa, che è un corpo
mistico, cioè la università de li cristiani, è infra se stesso
cossì ordinatto comme è il governo de li elimenti, tra li quali
nui vediammo che li corpi inferiori sonno ordinati per li corpi
superiori. Vediammo per esperienzia che 'l sole fa germegliare
e crescere ogni erba e fruttaro. Or al proposito, benché uno
uomo non sia superiore a l'altro per natura, ma tutti siamo de
una equal specie, nientedimeno, per diversi officii chi hanno li
omeni, uno è superiore a l'altro. Apre lo intelletto, anima
divotta: se adunque uno prelato over sacerdote commanda al populo
per parte de Dio una cossa, egli è obbligatto a obedire, perché
hanno officio da sacerdozio, per lo quale son superiori, e tu se'
inferiore, per lo quale officio se' obbligato a la obbedienzia.
Tu hai el testo de Dio (Deuteronomii sesto decimo [ma XVII]
capitulo): "Veniens ad sacerdotem levitici generis...", "Tu
verrai al sacerdote del sangue levittico e a li giudici chi
governaranno in quel tempo, ed egli iudicaranno el tuo iudicio e
faranno iustizia, e tu farai ciò che te commandaranno, non
smarrirai a la destra over a la sinistra parte. Collui che serà
superbo, non volendo obbedire al precetto del sacerdote, serà
digno de morte quello uomo". O che bel testo e terribele! Dice
Dio che debiamo andar a li prelati, cioè a papa e suoi suggetti
sacerdoti, e obedirgli in nostri fatti. Appare adunque che ognuno
chi non obedisse a li superiori, e maximamente a li principali de
l'anima, peccano mortalmente; e a Dio molto despiace, però ne
mostra più volte vendetta. Lege, valente omo, primo Regum,
capitulo quinto decimo: "Mandò Dio uno giorno el grande profeta
Samuel al re Saul dicendo 'Va e metti a sacco tutto il reamme di
Amalech, omeni, donne ed animali con tutte le creature mandele
per lo filo de la spada; non perdonare ad anima vivente, perché,
quando il populo se partiva da lo Egitto, egli glie furono
contrarii ed inimici'. Andò el re Saul e presi el re ed amazollo,
e simelmente femine e mascoli, eccetto alcuni begli cavaleri e
alcuni begli cavagli ed altri animali nobeli che reservò". Alde cossa maravegliosa. El Segnor Dio chiama il suo profeta
Samuel e glie parla cossì: "Io son mal contento che Saul viva
sopra la terra. Camina presto e guarda comme el te ha obbeditto".
Samuel va a Saul e glie dice: "Perché non hai tu obeditto al
commandamento de Dio, mandando a destruzione de tutti li animali
ed omeni?". Saul volendosi escusare disse: "Io ho servatto alcuni
begli animali grassi, acciò ch'el populo avesse da sacrificare".
Disse allora Samuel: "Non sai tu ch'el è meglior la obedienzia ca
el sacrificio de bestie?". Vedendosi Saul aver peccatto, se gettò
in terra e disse: "Io ho peccatto, ma perdonime per questa volta,
e prega Dio per me". Samuel fugiva e Saul glie andava driedo, e
squarzato Saul el suo manto, glie disse el profeta: "Cossì
squarzarà Dio el tuo reamme e dominio". Sequitò poi la guerra
terribele ch'el ebbi con David e, perdutto il reamme e dominio,
fu destrutta la casa sua in perpetuo. Si demostra adunque quanto
despiace a Dio la desobedienzia verso li prelatti e superiori,
maximamente quando egli commandano cosse secundo la voluntà de
Dio. Però disse Cristo nostro maistro: "Facete ciò che li prelati
ve commandano, perché non sonno egli chi ve fanno el precetto, ma
egli è Dio, chi favella in lor persona, a chi sette tenutti
obbedire".</p>
<p>La secunda parte è a vedere quanta sia la virtù de la
obbedienzia. Nel Deuteronomio (vigesimo ottavo capitulo) se lege
che Dio disse cossì al suo populo iudaico per bocca de Moises, o
figlioli mei: "Si audieris vocem Domini Dei tui, faciet te
Dominus excelsiorem cunctis gentibus" ("Se voi alderette la voce
del Segnore, Ello ve farà maggiore de tutte le gente"). Per
sino che 'l populo giudeo fu obediente a Dio, andò di continuo
di bene in meglio; incontinente che furon dissobedienti, andorono
sempre peggiorando statto. Pertanto dice santo Luca (capitulo
primo): "Deposuit potentes de sede et exaltavit humiles" ("Dio ha
sbattutto i potenti di lor superbie ed ha exaltatto li umeli").
La obedienzia ancora non solamente magnifica l'uomo in beni
temporali, ma donna ancora grazia e amore apresso a Dio e
apresso a li omeni. Se legge in la Vitta di Santi Padri che uno
santo, essendo in orazione, viddi quattro ordeni de omeni in
cielo: el primo era de quegli che servino voluntiera ad infermi,
el secundo di quegli chi albergano voluntera i foresteri, el
terzo di quegli eremiti chi stanno solitari al bosco, el quarto
di quegli chi obediscono voluntiera a' suoi superiori. Tutti
quegli del quarto ordine avevano in mane un candelotto ardente
tutto di oro ed una corona di oro in capo. Molto magiore onore e
festa gli era fatto ca a tutti li altri ordeni. Questo santo
padre dimandò: "Che vuol dire ch'el vien fatto maggior onore a
questi, benché sieno puochi, ca a tutti li altri?". Risposegli lo
angelo: "Questo avviene però che quegli chi servano ad infermi e
li ospedaleri servano per propria voluntade e non sonno
asforzatti; cossì quegli li quali stanno a li eremi e boschi; ma
quegli chi sonno obedienti hanno abnegatto la propria voluntade e
la hanno sottomessa al voler d'altrui, renunciando ogni suo
volere e piacere per obedire a Dio ed ai sui servi; però soli
meritano corona". Questa è la cagione che Augustino santo dicea
'la obbedienzia è madre di tutte le virtute'. Ella ne fa amici
de Dio, ella ne congionge a Lui e fanni meritare lo reamme de
Dio; questa apre i celi e fa vollare li omeni da terra in cielo.
La obbedienzia ha questa possanza che al vero obbediente
obbediscono tutte le creature e ancora Dio. Ch'el sia vero alde
Augustino: "Si obbediremus Deo, Deus nobis obbediret" ("Se
obbedissemo a Dio, Dio ne obbediria a nui"). Iosuè, capitaneo
del populo de Dio, combattendo contra inimici, se trovò agionto a
la sera, e non poteva più veder luce a combattere, bench'el
andasse crescendo in vittoria; el se voltòe verso il sole e la
luna e disse: "O sole, non te move contra Gabaon e tu, luna, non
te squassa contra la valle Haylon!". E se ademororono tanto
il sole e la luna facendo de dui giorni uno, ch'el ebe vittorie
de l'inimicii. E questo perché lui fu obediente a Dio. Ancora la
obbedienzia fa cosse maravigliose. Comanda Cristo a san Piero:
"Esse di nave e vienne a me"; obedigli e caminò sopra l'acqua.
Tu me dimandarai in che modo se vuole obbedire. Risponde san
Bernardo: "Simplecemente, non disputare, non dire 'perché
questo?', 'perché non quello?'". Molti sonno che, quando hanno
a obedire e fare una cossa, incontinente murmurano: 'Questo non
tocca a me, questo non è ben fatto, etcetera', e finalmente ciò
che fanno lo fanno con tedio e fastidio. La vera obedienzia vole
esser fatta con alliegro core, con faccia leta, con parolle
umane, non guardare ciò che sia commandatto, obbedire in tutte le
cosse, benché le pareno impossibele e strane, purch'elle non
sieno desoneste. Molte cosse che son impossibele naturalmente,
divengono possibele per virtù de la obbedienzia. Se recita in le
Vitte di Santi Padri che uno abbate santissimo volsi provar la
obbedienzia de uno di suoi monaci. Andò in un certo boschetto e
piantò un ligno secco in mezzo di un pratto, e, dimandatto quello
fratte, glie disse: "Fa che ogni giorno tu adacqui questa pianta,
per sino che la faza frutto". Costui risposi: "Volentera, padre".
Non murmuròe, né ancora disse: "Egli è secco; questo me pare una
pacìa". Niente; anci ogni giorno portava dui segge di acqua
dal monastero per sino a quel bosco e pratto, tra i quali luochi
glie sonno dui migliari. E questo feci per sino a tri anni
continui. In capo del terzo anno questo ligno comminzò a fiorire,
feci foglie ed anco il frutto. Vienne el frate a questo arboro e
trova questo frutto, cioè tri pomi. Li prendi subito e portagli
al monastero correndo tutto allegro; presenta questi tri pomi a
l'abbate dicendo: "Padre, ecco, il tuo arboro ha fatto frutti!".
Lo abbate prende questi frutti coloritti e begli, e vanne a la
chiesa dove erano i monaci assunatti e li dice: "Frategli mei,
tollette de li frutti de l'arboro de la obedienzia". Ecco,
adunque, quanto è bella cossa obbedire presto, voluntera, senza
murmurare.</p>
<p>La terza parte serà, voltando la carta, de la pena de la
desobedienzia. Quanti flagelli, quante maledizione, quante ruine
ha fatto Dio verso li disobedienti! Lege el primo canono di 'l
precetto de Dio nel Vecchio Testamento. Disse Dio al nostro padre
Adam: "Perché tu hai manzatto del frutto, del quale te aveva
detto che non ne manzassi, maledetta serà la terra nel tuo
lavorare, la te generarà spine e rovedde pur assai". O pazzo
Adam, creatto in tanta dignitade, sapiente, ricco, nobele,
intelligente de tutte le cosse, e per un puoco de disobedienzia
fu fatto maledetto, cum tutte le cosse che manegiarebbe! Però
dice san Bernardo: "La inobbedienzia ha un grande vicio, per lo
quale lo angelo persi il cielo, lo uomo el Paradiso, Saul el
reamme e Salomone il dominio e lo amor de Dio". Una matrona
cartaginese, poso la morte del marito, rimasi cum dieci
figlioli, sette mascoli e tre femine. Or questi figlioli ed anco
le figliuole molto erano molesti a questa madre; non glie
dasevano mai uno contento, ma sempre faceano el contrario de
ciò ch'ella ie commandava. Notatte vui figliuoli, aldete cossa
terribele. Un giorno la madre, essendo corrozatta per la lor
innobedienzia, glie maledisse dicendo: "Io prego Dio che ve
vedda andare ramenghe per el mondo!". O grande iudicio de Dio!
Incontinente divenerono tutti paralitici, e andavano tremando de
tutti li membri. Vedendo che a tutta la terra erano fastiditi e
sprezatti, discorrevano per tutto el mondo stentando. Predicando
santo Augustino in una cittade proxima di Cartagine, glie furon
menatti tri de questi, etcetera. Ne fece bella ammonizione e
cura.</p>
<p>Or basta. Concludiammo ergo che tutti siammo obligatti a la
obbedienzia secondo diversi statti: i cittadini al suo segnore
over segnorie, la mugliere al marito, figliuoli e figliuole ai
padri e a lor madre, religiosi ai prelatti, e generalmente tutti
li inferiori ai suoi superiori. Pertanto dice Cristo oggi:
"Quecumque dixerint vobis, facite", etcetera.</p>
</div1>
<div1 type="part">
<head>Feria quarta: DE LA INVIDIA</head>
<p>"Et audientes decem indignati sunt de duobus fratribus" (Mathei
vigesimo octavo capitulo).</p>
<p>Se tratta oggi nel santo Evangelio di quella orribele e
venenatta bestia nata nel Paradiso, seminata tra li mortali,
accresciutta tra li cristiani rei, chiamata rabbida invidia,
madre de la discordia, madrigna de la pace, inimica d'ogni bene e
costumatto vivere. La qual eziandio ebbi tanta forza che li primi
religiosi frategli del numero duodennario apostolico abrazò e
avenenò, intanto che deci di lor indignati furono per rispetto de
li dui chi aveano adimandatto per medianità di la madre dover
sedere uno a la destra, l'altro a la sinistra de Cristo nel
celeste reamme.</p>
<p>De questa invidia vederemmo tre dubitazione brevemente: la
prima se la invidia sempre sia peccatto mortale; la secunda se
l'uomo se può elegere alcun statto nel quale el non sia
molestatto da invidia; terzia quale è in meglior condizione,
quello a chi fu avutto invidia o vero a chi fu avutto
compassione.</p>
<p>Al primo dubio dice San Tomaso ne la Secunda secunde, questione
trigesima sesta, dechiarando prima che cossa è 'invidenzia'.
Damasceno, dottore greco, dice: "Invidia est tristicia de bono
alterius", cioè: "La invidia è tristizia de li beni d'altri". E
questo può esser per quattro modi.</p>
<p>Primo, alcun può essere invidioso del ben del proximo, perché
quel tal bene vienne in danno de li omeni virtuosi e da bene.
Questo tal dolore de invidia non è peccatto, anci ha più tosto
colore di merito. Ecco lo exempio: un ribaldo ladro biastematore
vive ricco nel mondo, sempre cresce in avere ed onori e
riputazione di uno tiranno; el robba mille povere creature, egli
è danno de mille omeni virtuosi e flagello. Io desidero la sua
morte, vorebbe vedere stentare e abbassarsi. Ho penna quando
sento ch'el ha un benne. Dico, cittadino mio, che questo non è
peccatto, ma più tosto è virtù. Questo volse dire San Gregorio
(vigesimo secundo Moralium): "Molte volte può accadere che non
perdendo la caritade, prendiammo allegrezza de la ruina del
nostro inimico, e ancora che se dogliammo de la sua gloria, senza
colpa de invidia, e questo perché connosciammo el suo bene
tornare in danno de le bone persone e lo suo male dare
castigamento a li tristi". Questa è la raggione che più volte la
Sacra Scrittura recita che li santi hanno cercatto la morte de
molti e fatto festa de la lor ruina; unde el populo de Dio,
somerso che fu Faraone, facea festa e galdea cum canti etcetera;
Iudith, avendo tagliatto el capo ad Oloferne, tornò in Ierusalem
cantando con el populo in summa allegrezza. David nel Salmo
priega: "Convertantur peccatores in infernum", "Sien convertiti
li peccatori ne l'Inferno"; in uno altro luoco ("Pereant
peccatores a facie Dei", "Morino li peccatori dal conspetto de
Dio") pregava Dio ch'el dissipasse i cattivi.</p>
<p>Secundo, può esser dolente l'uomo di 'l ben d'altrui, non perché
el proximo lo abbia, ma perché non ha ancora lui simelmente.
Questa non è invidia propriamente ma è zelo de si stesso, comme
dice Aristotele (secundo Ethicorum). E tanto più è laudabel
questo zelo, quanto più el cerca cosse spirituale. Tu hai dui
figliuoli, uno impara bene, l'altro glie ha invidia, cioè se
trista perché el non impara lui tanto bene: questa non è
invidia ria, ma bona e laudabele. Tu, donna, vedi una giovena
constante, fervente, sollicita a le prediche ed a le messe ed
orazione: sforzite avergli invidia che tu non è cossì bona, ed io
tel perdono.</p>
<p>Terzio, se duole l'uomo alcuna volta per desdigno reputando
verbigrazia Gioanne non esser digno aver tanta robba: appare a te
ch'el non merita che Dio glie daga tanto bene. Questo dolore e
tristizia non può esser senza peccatto de invidia. Tu dirai: "Che
è bisogno a uno tanta robba, tanti onori? Quanti boni omeni
stentano e sonno più degni di lui". Questo non scusa che tu non
pecchi murmurando, però chi Dio porge queste robbe temporale de
la fortuna secondo la sua providenzia, la quale è infallibele e
iusta (Mathei quinto: "Deus facit oriri solem super bonos et
malos, et pluit super iustos et iniustos", "Dio fa lusere il suo
sole sopra boni e cattivi e piove sopra iusti ed iniusti").
Assai volte non dà Lui la robba temporale ad un bono, acciò
ch'el staga umile e non divenga cattivo; danne pur assai
alcunna volta a uno cattivo, acciò che, connoscendo la bontade
del summo Dio, se riconnosca e facise amico de Dio. Ergo non se
debbe dolere alcuno de ciò che faza Dio.</p>
<p>Quarto, pò inscontrar questa invidia: perché vedo uno maggior
de me più onoratto di me, dogliomi ch'el me avanza; e questo sol
nascer voluntera tra equali, però se dice: "La invidia è tra
pari, uno dottore a uno dottore, un signore a uno signore, un
maistro a uno maistro". Un ricco non averà mai invidia a un
povero, è vero? Si messere, un segnore non averà invidia a uno
servo, ma più tosto a uno magior o equale. E questa invidia
nasce voluntera tra corte e palacii de grandi principi: questa è
quella pessima serpa venenatta propriamente chiammata invidia -
ed è peccatto mortale - da la quale, comme dice Gregorio (XXX
libro Moralium), nascono cinque figliole pessime e dolorose, cioè
odio e sussurazione, detrazione, allegrezza in le avversitade,
tristizia in le prosperitade del proximo. Prima nasce lo odio,
in quanto lo invidioso sempre desidera el mal del proximo e la
destruzion sua; nasce sussurazione, la quale è suttrazione de la
fama d'altrui, fatta con parolle occulte, murmurando tra li
cantoni; ed alcune volte tanto accresce lo odio che da
sussurazione se cadde in detrazione, la quale è infamazion
pubblica, e manifesta infammando e dicendo mal del proximo per
le piazze; e da questa poi nasce allegrezza in la avversitade e
dolore con tribulazione de la prosperitade; e vorrebbe avere
danno lui, pur ch'el compagno non avesse bene, sì comme se legi
de quelle due invidiose. Furono due donne chiamatte inanci al
giudice piene de invidia: el qual giudice, connoscendole, glie
misse un partitto in elezione di una parte, cioè, chiammasse
una di lor ciò che l' affettava, che 'l glie serebbe datto
ammantenente con questa condizione, che la compagna ne
riceverebbe due altrotanto. Se la compagna dimandava diece
ducatti, subito li avesse, e la sua contrastante ne avessi vinti.
La prima dimandò glie fusse cavatto uno occhio, acciò che a
l'altra glie ne fussero cavatti tutti dui.</p>
<p>O pessima bestia! Questa scacciò Adam dal Paradiso, questa mossi
l'invido Caim ad occidere el fratello, questa mosse i figliuoli
di Iacob a vendere il suo fratello Joseph, questa concitòe i
Giudei a crucifiger Cristo, questa mosse el diavolo a mandar la
morte in lo mundo. Dice Salomone: "Invidia enim diaboli mors
intravit in orbem terrarum", "Per la invidia del diavolo la morte
è intratta per tutto el mondo" (Sapientie secundo capitulo). O
vicio detestabele, venenoso e mortale: questo avenena e inebria
tanto la creatura, che spesse volte la leva la vita. Dove è
invidia non gli è amor fraterno, non carità, non pace, non
solazo, non piacere, ma sempre odio, ira, suspicione, tristizia,
contenzione, false accusazione, calunnie; e per consequente, dove
è invidia, glie son migliara de diavoli. Da questo procede che la
invidia mette al basso tutte le virtù che possa aver l'uomo.
Nota, carissimo, questa conclusione. Egli è impossibele che
l'uomo e la donna che sonno invidiosi non sieno molto viziosi,
grandi ribaldi, ladri, buggiardi, falsi, o traditori, o abbiano
qualche grande diffetto. Fuge adunque tanto vicio, che consume
l'anima e lo corpo de l'uomo e rodde la fama ed onore.</p>
<p>Per la secunda parte principale abbiamo a vedere s'egli è
possibele in questa dolorosa vitta fugire de non essere
invidiatto. O vui, cittadini mei, e vui, donne da bene,
dicetteme: è alcuno di vui che non abbia qualunca mala persona
che glie porta invidia? Credo tu dirai: 'Messer, tutti siammo
invidiatti'. Elli alcun rimedio che se possa l'uomo
persalvarse? Dicono li savi dottori che sì: cioè divegnir
povero, comme se dice vulgarmente, la miseria solamente è quella
che è scapola da la invidia. Se serai misero, niunno te portarà
invidia. Oh, oh, chi averà invidia a quello chi è povero, vecchio
e misero, e vivi in stenti? Niunno. Però, adimandatto un filosofo
comme se potessi fugire la invidia, rispose lui: "Fatte povero;
però che niunno vorrebbe essere misero, niunno te averà invidia".
Ma a uno ricco? Sì. Ad una bella donna? Sì. Ad un valente omo ?
Sì. Uno poeta dice in sentenzia: "La invidia cerca le cosse
grande a modo che li venti cercano le cimme de li arbori, le
saette di Iove, mandate da la sua man destera, cercano la altezza
de le torre"; ecco el latino: "Summa petit livor, proflant
altissima venti, summa petunt dextra fulmina missa Iovis".
Vediammo rare volte la saetta andare a ferire le casuze basse, ma
le alte sì spesso.</p>
<p>Circa la terza parte, quale è megliore, dimandano alcuni, o el
stato de la povertade o el stato de la ricchezza? Rispondeno i
grossi ricchi ch'egli è megliore il stato de la ricchezza; per lo
contrario arguiscono alcuni: "Se tu se' ricco, tutti te portano
invidia". Respondeno egli: "Egli è meglio invidia ca
compassione". Dirai tu: "El me pare ancora a me meglio esser
ricco". Ben, bene. Guai a li poveri! Ma pur parlando cum bona
discrezione, quando è ben fatto e fatto, non è gente al mondo che
abbia più bel tempo dei fratti: non hanno alcuna robba e
possedeno ogni cossa. I ricchi, zentilomeni, mercadanti, quanti
pensieri, quanti affanni, quante melenconie! Non manzano mai pane
cum l'animo tranquillo li segnori (cum quante paure, suspetti di
veneno, di morte, del stato a tutte ore!). O vita misera, vivendo
moreno di continuo. Un povero vive allegramente in riposso cum
pace del core: glie deletta più manzare aglio e cepolle ca al
ricco zuccaro, confezione. Tu hai lo exempio di quel povero
calzolaro chi cantava tutto el giorno e la notte; vicino a lui
stava un ricco zentilomo chi sempre vegneva a casa melenconico e
bizarro etcetera: avea invidia a costui. Una volta el gettò vinti
ducatti per un bucco in un sacchetto in casa di questo povero.
Costui, trovatto questi dinari, va e ascondegli sotto la paglia.
Comminza poi a cantare e subito, ricordandosi de li dinari,
lassava el cantare e quattro e cinque volte el giorno andava a
vedere i dinari, con paura sempre de perdergli. Il gentilomo
viene a casa e non sente più cantare questo povero. Uno giorno
glie dimanda la caggione.</p>
<p>*(Dirai qui a tuo modo, etcetera)*</p>
<p>Però Cristo maestro de la pace, inimico de le discordie, mostrò
qua a fugire la radice de la invidia, confortando i discipuli a
umel povertade, per la quale se faciamo digni avere in questa
vitta la grazia ed in l'altra la gloria.</p>
</div1>
<div1 type="part">
<head>Feria quinta: SE LA PENITENZIA NE L'ESTREMO DE LA VITA SIA
ACCETTA A DIO E UTILE A L'OMO</head>
<p>"Elevans autem oculos, cum esset in tormentis, ait: pater
Abraam, miserere mei" (Luce sesto decimo).</p>
<p>La santa Chiesa ogi narra a che modo i cattivi sonno remuneratti
in l'altra vitta e li boni premiatti, in figura del ricco e del
mendico. Questa fu una predica de Cristo, ove se dimostra se la
contrizione, over penitenzia, vale a quegli chi sonno morti, over
chi indusiano a convertirse a penitenzia per sino a l'ultimo.</p>
<p>Li dottori formano questa questione: se la penitenzia ne
l'estremo de la vitta sia accetta a Dio ed utele a l'uomo.</p>
<p>Una persona serà statta tutto el tempo de la vita sua cattiva,
ribalda, ladra, inimica de Dio e de li santi; quando el viene al
ponto de la morte, el mostra qualche signo de contrizione, se
batte el petto, baxa el crucifixo. Che diremmo di lui? Alcuni
dicono che colui è salvo ed in bon statto; allegano per sua
confirmazione uno parlare de Augustino, transunto nel Decretto De
penitentia, distinzione settima, nel principio: per ogni tempo
che l'uomo può peccare, per quello tempo el può meritare; nella
ultima ora de la vitta l'uomo può biastemare, giurare,
desperarsi, e per questo serà dannatto; cossì, essendo appresso a
la morte, può l'uomo piangere, lacrimare, dolersi, confessarsi,
chiamarsi in colpa e morire in grazia, e serà salvo.</p>
<p>La forza di questa raggione consiste che, tanto che dura el
libero arbitrio, pò l'omo far bene e male a sua posta.</p>
<p>Tu hai la auttorità de Dio, nel testo del profeta Ezechiele
(trigessimo terzio capitulo): "Quandocumque ingemuerit peccator
omnium iniquitatum eius amplius non recordabor", cioè: "Ogni ora
che 'l peccatore piangerà per le cosse mal fatte da lui, io non
me ricordarò più de le sue iniquitade".</p>
<p>O latro ne la croce, dimme: quanto tempo avesti a dir tua colpa?
Puoco certo. E che li fu risposto da Cristo? "Hodie eris mecum in
Paradiso", "Oggi serai meco in Paradiso" (Luce vigesimo ottavo
capitulo).</p>
<p>O padre, questo me piace, che è ben fundatto con raggione. Ma
molti altri dicono el contrario, cioè chi induggia a l'ultimo è
quasi impossibele potersi veramente doler, e per consequente
convien ch'el sia dannatto.</p>
<p>La raggione pare essere in prompto, perché l'uomo caminando è
pervenuto a quel ponto ove el non può andar più oltra, né fare
altro: l'ultimo viaggio de l'omo è la morte. Arrivando l'uomo
apresso a la morte che penitenzia, che contrizione sufficiente,
che cognizione e amore de Dio potrallo avere? Puoco, puoco.</p>
<p>Rimane dubbia la nostra questione da tutte doe le parte. Per
declarazione io, cittadini mei, metterò cinque conclusione, e
notatele bene.</p>
<p>La prima conclusione è questa: uno che sia sempre statto
cattivo, in fin de la vitta sua può morire in stato di grazia.
Questo te ho dechiaratto ora di sopra, perché, avendo l'uomo in
quel ponto intelletto da conoscere el suo errore e voluntà bona
da dolerse per adiuttorio di questo libero arbitrio, è molto ben
possibele. Prende questo exempio. El iudice determina a Piero a
comparere a l'officio tutto il giorno di Venere; costui non
compare, ma va a solazo tutto el giorno di Venere, e pur s'el
compara la ultima ora del giorno inanci la sera, non è contumace:
questa è openione de san Tomaso nel quarto de le Sententie e di
Bonaventura in quello medesimo libro, distinzione XX. Ancora la
santa madre Chiesa confessa questo, ed hallo nel Decreto De
Penitentia, distinzione VII, capitulo Nemo, e sonno parolle di
san Leone papa: "Non debiammo desperare de alcuno per sino
ch'egli è in questo corpo mortale, perché alcuna volta quello che
se indugia per diffidenzia de la etade fi mandato poi ad
execuzione con più perfetto consiglio". Molti, domentre che son
gioveni, triunfano, poi in vecchiezza se fanno boni ed
accostumatti.</p>
<p>La secunda conclusione è questa: bench'el sia possibele
convertirse a Dio ne l'ultimo fine de la vitta mortale, nondimeno
egli è cossa forte e molto difficile, egli è dura cossa a credere
che uno sano tutto el tempo de la vitta sua abbi avutto in odio
Dio e li santi, e subito infermo a la morte ami Dio sopra ogni
cossa; che uno tutto el suo tempo abbi servitto a la robba, a la
gola, a le pompe, a robbare, a luxuriare, schiavo e servo fiddato
del diavolo, in un punto divenga servo de Dio. O quanto è granda
fatica a crederlo. Alde che pellegrina raggione a questo
proposito fa santo Gregorio: "El iè cossa chiara - dice lui - che
'l demonio tanto più grave tentazione mette a l'uomo quanto più
el lo vede approximare al fin de la vitta presente". Ma se 'l
peccatore non ha possutto vincere le prave tentazione del
demonio, domentre ch'el era sano, a che modo, quando el serà
infermo, potrallo supportare le tentazione più aspre?". Male,
male e male! Tu hai questo in figura ne l'Exodo: cioè quando
el populo de Dio volea partirse da Faraone e caminare in la terra
de promissione, quanta insistenzia feci quello tiranno a lassarlo
partire, con quanta difficultà, con quante arte, con quante
sciagure terribele e miraculi ussitte!</p>
<p>Quando l'uomo vienne al capezale, io credo che per opera de
l'Avversario glie vengano altri pensiere in capo ca i suoi
peccatti. Se ricorda, el pover cristiano, e dice: "El me convien
morire. Ahimè tapino! Io lasso la mia donna giovena, bella e
gaiarda, perdo i figlioli, amici, parenti, onori e la robba che
ho assunata con tante fatiche e sudori!". Se pensa poi aver
fatto male assai, non sa ove abbi andare, qual stanzia serà la
sua, se nonne la scura fossa; dubita ancora de l'anima povera,
temme el fuoco, temme lo inferno orribile. Ognunno lo abandona,
niunno el vuol accompagnar di là: o quanto è tristo viaggio! Da
l'altro canto glie dice el diavolo: "Datti de bona voglia: tu
scamparai". El crede ancora vivere, non pensa de morire, e pure a
tutte ore el va peggiorando. O quanti pensieri gravi glie
occorreno a la memoria! Ben può lui dire con el profeta David:
"Circumdederunt me gemmitus mortis, dolores inferni
circumdederunt me", "Me hanno circundatto i pianti de la morte e
li dolori de l'inferno me hanno ritrovatto". Ah sciaguratto,
in tal ponto trovandosi, el gemme, el piange, el suspira, el
temme la morte: e nui pazzi crediammo ch'el pianze i suoi peccati
e ch'el abbi grande contrizione! Egli è troppo forte cossa averla
in quel ponto!</p>
<p>La terza conclusione è questa: quando la penitenzia è tanto
tarda, abiammo molto a temere de la dannazione di quegli
meschini. Or dimme un puoco, carissimo: tu averai a render
raggione a uno mercadante dei fatti de anni vinti; s'el te
chiamasse un giorno a la sprovedutta, rendirestuli cossì presto
bon cunto? Non, messere. Con tempo? Messere sì. Pertanto disse
Cristo (comme hai in Luca): "Estote parati, quia qua ora non
putatis filius hominis veniet" ("Siatte apparecchiatti, perché'
el Figliolo de la Verzene donna verrà in quella ora qual vui non
pensarette"). Statte apparecchiatti, gioveni e vecchii, se non
volette perder l'anima e lo corpo, perché egli è' impossibele
render bona raggione in uno subito movimento e sprovedutto. Assai
volte accade questo per iudicio de Dio, che uno muora cossì
subitamente, non apparecchiatto, senza aggevolezza de confessarsi
o de riconciliarse con prette o con fratti, però che quando egli
era sanno, se dimenticava de Dio. Alde il testo da scrivere in
littere de oro (ed è cavatto dal Decreto): "El pertienne a la
grande iustizia de Dio che 'l peccatore morendo se dimentica de
sé, el quale domentre ch'el visse ebbi puoco ricordo de Dio".</p>
<p>La quarta conclusione è questa: indugiare la confessione e lo
ben fare per sino che l'uomo è vecchio e infermo è una paccìa
sterminata. O pazzo cristiano! Dio ne manda tutti in questa
valle, in questo gran campo di terra; benché nui abiammo alzatto
case e redutti, ce ha mandato tutti a lavorare in questa
possessione: altri lavorino in predicare, altrui in confessare,
chi serve ad infermi, chi ad ospedali, chi a poveri, chi a
peregrini, chi a religione, chi stanno al bosco, chi in nudità e
fame e sete. Tutti per diversi modi se affaticano per aspettar
mercede de vitta beatta. Non se' tu pazzo a sperare salute,
grazia e misericordia in la morte, non avendo mai lavoratto in
questa possessione, ma sempre avendote dato solazo e piacere?
Quando tu potevi, dovevi piangere e far bene; ora vorressi e non
puoi. Tu hai la figura in Sansone: quando el potea, non volsi
occidere i Filistei; quando poi el volsi romper la catena, de la
quale lo aveano ligatto, el non puotì, unde morì comme un
pazzo. E' vero? Messersì.</p>
<p>La quinta conclusione: chi vole esser salvo, da bon senno e non
da beffe, faza penitenzia a bon'ora quando è sano, quando ha
tempo e quando el può far bene, altremente te pronuncio che male
andarà. Però dicea Paulo: "Dum tempus habemus, operemur bonum"
("Domentre che abiammo tempo, adopriammo el bene"). Salomone
dice: "Non tardare in convertirte a Dio, non induggiare de giorno
in giorno, acciò che Dio con la sua ira non te accoglia di
saldo"; David dicea: "Domine, illumina occulos meos, ne unquam
obdormiam in morte, ne quando dicat inimicus meus prevalui
adversus eum" ("Segnore, illumina li occhi mei, acciò che non
muora comme cieco e lo inimico se allegri avermi vinto"). E
ridutto a quello passo, ove Dio non fa più misericordia ma
iustizia: "In verità - dirà lui - non ve conosco. Vui per lo
passatto non ve curavi di me, né io ora di vui". Pertanto siammo
solliciti in amar Dio per tempo, acciò abiammo da lui grazia e
poi gloria. Amen</p>
</div1>
<div1 type="part">
<head>Feria sesta: DEL VICIO DE LA INGRATITUDINE</head>
<p>"Malos male perdet: et vineam suam locabit aliis agricolis"
(Mathei vigesimo primo).</p>
<p>Oggi nel Vangelio se tratta del vicio de la ingratitudine, il
quale tanto dispiace ed è in odio a Dio, che intendendo quanti
duoni, quanti beneficii lui aveva communicatto e datto al populo
ebreo, per la lor ingrattitudine gli tolsi ogni dignitade ed
exaltazione, ponendo in suo loco ed onore gente assai più
reconoscente ca egli de li beneficii de Dio.</p>
<p>Questa vigna è la santa Chiesa e fede de Dio vero, prima data e
concessa al populo giudeo, dandogli tanti duoni sopra li altri
populi, chi erano prima chiamatti populo de Dio. Secundo, a lor
soli era datta la lege divina; anco spesse volte Dio glie
parlava; anco essendo lor in man de Faraone, Dio li cavò con
molti signi e miraculi, mandogli in terra di promissione cum
abundanzia di robba e cum onore e triunfi. Ma luor comme
ingratti, non connoscendo el suo Dio, furono ragionevelmente
abandonatti da lui e lasciatti a modo di gente bestiale; e
trovatta gente più grata ed umana, a la quale Dio communicò i
suoi doni e beneficii, la qual gente è in presente el populo
cristiano, ha tolto el grande Dio da' Giudei la vigna, cioè lo
onor de la legge , ed hallo locatto a nui. O giudeo, a la barba lay!</p>
<p>Trovo io sette beneficii eccellenti
datti da Dio a li cristiani.</p>
<p>El primo se chiamma 'spirituale regenerazione'. I cristiani soli
sonno regeneratti per l'acqua del batesmo, chiamatti veri e
legittimi figliuoli de Dio. E però David nel Salmo, profetando
de' cristiani, dice: "Ego dixi: dii estis et filii Excelsi
omnes", ("Io ho detto: vui seti dei e tutti quanti figliuoli de
lo Eccelso"). Dal nomme de Cristo derriva el nomme che se dice
cristiano. Iohannis primo capitulo: "Dedit eis potestatem filios
Dei fieri...", cioè: "El glie ha datto possanza se fazano
figliuoli de Dio, a quegli dico chi credeno nel suo nomme".
Tutti li altri sonno figliuoli de Adam carnale e terreno;
pertanto egli viveno carnalmente e bestialmente, comme Giudei,
Turchi e Mori. Ma Cristiani soli viveno comme omeni raggioneveli,
civilmente e moralmente, con ordene e regula.</p>
<p>El secundo beneficio è 'assoluzione de li peccatti'. Onde fu mai
nella Legge vecchia che Dio dasesse auttoritade a quegli
sacerdoti ebrei di assolvere da' peccati? Non mai, mai. Però
disse Dio al grande prette suo Piero apostolo: "Tibi dabo claves
regni celorum, et quodcumque ligaveris super terram erit ligatum et in celis, etcetera" ("A te io darò le chiave del cielo, e ciò
che ligarai in terra, serà ligato in cielo, ciò che scioglierai
da colpe in terra, serà sciolto in cielo"). Da queste catene de
peccati niunna nazione sotto el cielo è affrancatta, se nonne el
cristiano.</p>
<p>El terzo è la 'liberazione de la possanza del diavolo'. Tutti
erano in man del diavolo per lo peccatto del primo parente Adam.
Nui soli cristiani siamo liberati per el nostro fratello e padre
Iesu Cristo, Dio ed omo. O eccellenzia grande di la fede
cristiana! Dice lo apostulo Paulo scrivendo ad Ephesii: "Qui
eripuit nos de potestate tenebrarum et transtulit in regnum filii
dilectionis sue" ("El ne ha cavatto - Dio padre cioè - de la
possanza de le tenebre e transferitto nel reamme del filiuolo de
la sua dilezione"). Tutti li altri rimangono nella possanza del
diavolo. Questa servittù fu figuratta (libro Iudicum, sesto
decimo capitulo) in Sansone ligatto tra man de Filistei e messo a
voltare la rotta da macinare el formento comme uno asino o
cavallo. Però li pagani sonno ancora in questa servitudine;
pertanto san Paulo scrivendo a li Ebrei dicea: "Itaque fratres
non sumus ancile filii sed libere de qua libertate Christus nos
liberavit" (O cristiani, dattive bona allegreza, perché "non
siammo figlioli de la serva, ma de la franca e libera, de la qual
libertà ne ha dotatto Cristo").</p>
<p>El quarto benefizio è la 'istruzione fidele'. Benché Dio dasesse
la legge al populo ebreo, nondimeno non ebbero mai tanta notizia
del vero Dio o del moral vivere quanta si trova nella Lege nova
de Cristo. Che hanno a fare tutte le legge del mondo cum quella
del cristiano? Niente. Benché Dio alcuna volta apparesse a Moisè
nel monte e parlasse cum lui, nientedimeno non vidi mai Moises
Dio chiaramente, ma lo vidi in forma di fuoco: vedea l'arboro
ardere nel monte e non se brusava, sentiva una voce e non
comprendeva dove la venessi. Se Abraam, se Iacob vederono Dio,
questo era over in forma di angelo over in forma di corpo umano,
non congionto in unità di supposito - nota san Tomaso - ma a
tempo assonto estrinsecamente. Ma Dio a la gente cristiana, per
dover demostrar l'amor perfetto più ca a le altre gente tutte,
volsi dare una legge non per opera de omeni, non per officio di
angeli, ma in propria natura: assumendo la nostra carne mortale,
descesi dal cielo in terra a predicare ed insegnare la via del
vero e summo bene. O grande dignitade! O Abraam, o padre Isaac, o
iusto e pio Iacob, che piacere areste vui autto se Dio cum vui
avessi manzatto, bevutto, predicatto e monstratto a vui la sua
faccia? Credo che grande. Questo volsi dire el maistro Iesu
Cristo (Luce decimo capitulo), quando el disse: "Beati oculi qui
vident que vos videtis... Multi enim reges et prophete voluerunt
videre que vos videtis et non viderunt" ("Beati li occhi chi
vedeno ciò che vedette vui. Molti regi hanno vogliutto veder ciò
che vui vedette, e non hanno avuto la grazia, e aldire ciò che
vui aldette, ed hanno avutto pacienzia"). Però dice David nel
Salmo: "Non fecit taliter omni nationi et iudicia sua non
manifestavit eis" ("Non ha fatto in questo modo ad alcuna
generazione e non li ha manifestato i suoi iudicii mai").</p>
<p>El quinto è 'lo nutricamento spirituali' del suo corpo e sangue.
Qual populo se può avantare over gloriare aver cum Dio tanta
familiarità e benivolenzia che mai Dio li dasessi la sua propria
carne in cibo e lo sangue suo in bevere? Non fu mai alditto dal
principio del mundo in qua che Dio dasesse el pane del cielo, el
pane de angeli, ad altri ca a' cristiani. Questo volsi dir Cristo
(Iohannis sesto capitulo): "Ego sum panis vivus qui de celo
descendi", etcetera ("Io son pane vivo che son desceso dal
cielo... se alcun manzarà di questo pane el viverà in eterno").
Di questo pane canta David nel Psalmo: "Panem angelorum
manducavit homo" (cioè "L'uomo ha manzatto el pane de li
angeli"). O Giudei, chi eravatti già chiamatti figliuoli de
Dio, a la barba vostra! El pane che Dio ve dava era manna
piovesta e non dava però vitta. Anzi moresti tutti nel deserto,
eccetto dui. Ma el corpo de Cristo porge vita eterna e beata ai
crestiani chi lo manzano dignamente. Iohannis sesto capitulo:
dice Cristo: "Patres vestri manducaverunt manna in deserto et
mortui sunt; qui manducat hunc panem vivet in eternum" ("Li
vostri padri hanno manzatto la manna nel deserto e sonno morti;
chi manza questo pane viverà in eterno"). Questo pane dà grazia
a l'uomo e non la manna, questo perdona li peccatti e non la
manna; di questo se scrive: 'Chi lo manza indignamente se manza
el iudicio incontra'. Ecco adunque la dignità e benivolenzia de
Dio verso il cristiano.</p>
<p>El sesto beneficio è la 'sannazione de ogni infirmitade'. In
niuno populo ha datto Dio tanti rimedii, tante medecine, né darà
mai a gente del mondo, quante ha datto a li cristiani. Li altri
populi cum qualunque peccatto morendo, o mortale o veniale, vanno
a casa calda. Però dice Augustino: "Non è luoco di vero
sacrificio in tutto el mondo fuori di la santa madre Chiesa
catolica". Che giovano a li Giudei lor sacrificii, lor
solennitade, lor oblazione? Nulla. Pertanto dice Dio per el
profeta Isaia: "Chalendas vestras et solemnitates odivit anima
mea" ("L'anima mia ha odiatto le vostre calende e le vostre
solennitade").</p>
<p>Che valeno a' saraceni lor penitenzie, non bever vino, zezunar
tutto el giorno per sino a sera in pane ed acqua? Nulla. Però
dice el profeta: "Non est anima mea ad populum istum" ("Non ho
l'anima mia inchinatta ad amar questo populo").</p>
<p>Li cristiani contra tutti i lor peccati hanno rimedio datto per
virtù del sangue sparso sopra la croce. Contra el peccatto
originale è datto el batesmo (Marci ultimo capitulo: "Qui
crediderit et baptizatus fuerit, salvus erit", "Chi credarà e
serà battezatto averà salvazione"); ed hallo nel Decreto, prima
distinzione, capitulo Cum ordinaretur, item Greci. Contra i
peccatti mortali è datta la confessione, contrizione e
satisfazione reale; contra i peccati veniali tu hai la confession
general del sacerdote nella missa, anco l'acqua santa, anco
dicendo el Pater noster cum divozione. Ma nui ostinatti ed
ingratti cristiani fugiammo e quasi abiammo in odio queste
medicine de Cristo. Dicono i sensualazi: "O padre, egli è pur
forte cossa tanto zezunare, tanta penitenzia, etcetera". O
poverello, non sai tu che li medici dicono che niunna medicina
vale un pizolo, se la non è amara e forte? Pertanto sotto
figura nel Testamento Vecchio era proibito metter mielle nelli
sacrificii, comme hai libro Levittici.</p>
<p>El settimo beneficio è 'ereditazione de tutti i beni'. I
cristiani solamente, comme veri figliuoli de Dio e de Cristo,
hanno ad ereditare la grazia de Dio e tutta la sua gloria. Però
dice lo Apostolo (Ad Romanos): "Si autem filii et heredes,
heredes quidem Dei choeredes autem Christi" ("Se siammo
figliuoli, seremo ancora eredi, eredi de Dio e coeredi de
Cristo"). Tutti li altri sonno comme figliuoli bastardi,
privati de la eredità de Cristo. Però cridava Isaia profeta:
"Tollatur impius ne videat gloriam Dei" ("Sia rimosso el cattivo
ed impio, acciò ch'el non veda la faccia de Dio"). Paulo Ad
Galatas: " Eice ancillam et filium eius" ("Manda via l'ancilla
col suo figliuolo"). Fuori giudei, fuori pagani, fuori li mori,
fuori li turchi! Vorranno intrare in Paradiso el giorno del
iudicio e seralli detto: "Fuori, fuori, andate a lo Inferno! Io
non ve conosco. Vui non avete la vestimenta de cristiani donata e
data nel batesmo. A che modo adunque intrarete qua, non avendo le
veste de le nozze? Pertanto, o demonii, venete e ligategli le
mane e' piedi e mandateli nelle tenebre di fuori; ivi serà pianto
e sbatter de denti". O cristiani veri, a vui serà detto: "Venete,
o benedetti del mio Padre, possidete el reamme a vui
apparecchiato. Galdete mieco e trionfate, perché avette meritato
le sedie di beati". Pertanto adunque el cristiano, chi è più
obligato a Dio, più debbe amarlo, più temmere, più averlo in
riverenzia ca lo giudeo over pagano; ed eziandio perché el
aspetta magior mercede ed utilità. Però dice san Gregorio: "Tanto
più ciascuno debbe essere umele e pronto a servire a Dio per li
doni ricevutti, quanto più el se sente obligato in dovere render
la raggione del bene avuto"; del qual Dio ne faza connoscenti.</p>
</div1>
<div1 type="part">
<head>Sabbato: DE L'ONORE DI PARENTI</head>
<p>"Dissipavit substantiam suam vivendo luxuriose" (Luce quinto
decimo capitulo).</p>
<p>Vorrebbe io, o cittadini, e vui valente madre, che oggi avesti
menatto i vostri figliuoli e figliuole a questa predicazione,
nella quale intendo monstrarvi quanta obedienzia e quanta
riverenzia debbano aver figliuoli e figliuole verso lor padri e
madre.</p>
<p>Vederemmo oggi tre parte: la prima de la venerazione a li padri
cattivi; la secunda quale è la caggione che i figlioli sieno
tristi; la terza è la punizione de li fatti scelerati di
figliuoli.</p>
<p>Quanto a la prima parte dimandono i dottori questa
questioncella: conciosiacossaché ogni vicio è vituperabile, se un
figliuolo over figliuola ha el padre vicioso, s'egli è tenuto ad
onorarlo. Responde san Tomaso ne la Secunda secunde (questione
centesima terzia, articulo secundo), prima dechiarando che cossa
sia onore, e dice: Onore è una testimonianza de la eccellenzia de
alcuno; la qual testificazione alcuna volta se fa cum parolle,
alcuna volta cum fatti e gesti de la persona. Onore se fa cum
parolle favellando onestamente cum umeltà; cum gesti se fa,
discoprendo il capo, inchinarlo, levarsi di seggia: i qual gesti
protestano che in colui a chi son fatti è qualche eccellenzia e
virtù, la qual te muove ad onorarlo.</p>
<p>Dico adunque al propoxito: se nui consideriammo el padre (o
madre nostra) esser vizioso e ribaldo, giucatore e biastematore,
non so quanto iustamente se possa onorare, però che in lui non è
eccellenzia de virtù, anci più tosto privazione di quella ed
infezione di vicio, onde el merita da esser vituperato e
disprezzato.</p>
<p>O figliuoli, notate ed aprite le orecchie. El tuo padre si può
considerare in dui modi: prima, in quanto vizioso, cattivo e
guloso, etcetera; e così dico che né figliuoli né figliole, né
anco creatura vivente son tenutti ad amarlo né onorarlo per alcun
modo, anci più tosto averlo in odio ed in vile estimazione. La
raggione: ogni vizio se debbe aver in odio, e maximamente ogni
inimico de Dio, comme sonno tutti li viciosi contrarii a la
santa madre Chiesa. El padre tuo, essendo ladro, usuraro, guloso
etcetera, è inimico de Dio; ergo tutte le creature el debeno
avere in odio.</p>
<p>Secundo: el se può considerare in quanto egli è tuo padre, e
ch'el te ha generatto e datto lo essere. In questo modo
consideratto, el padre ha sopra di te alcune eccellenzie, quale
tu non le hai sopra di lui: quanto a quelle, el merita da te
onorazione.</p>
<p>Quattro dignitade ha el padre sopra el figliuolo, per le quale
ello el debbe reverire, bench'el padre fusse el più cattivo uomo
del mondo ed anco li avesse fatto tutte le ingiurie che se
possano fare a uno figliuolo.</p>
<p>La prima, perché el padre è principio e causa de l'esser del
figliolo, e conciosiacossaché tra el principio e la cosa
principiata debba essere ordine, pertanto conviene che 'l
figliuolo sia sottoposto al padre. Questa suggezione consiste
nelli atti: sedendo, caminando, sempre dar luoco al padre. Onde
se narra che Scauro romano, invitato dal padre al convito, il
quale era allora senator di Roma, essendo per sedere a tavola,
volea el padre ch'el stasesse di sopra per rispetto de l'officio.
El figliuolo disse: "Padre mio, in questo loco privato dovete vui
star dissopra, perché non son qui io senatore, ma vui sete ben
padre"; e cossì feci.</p>
<p>La secunda eccellenzia è di esso padre benefattore verso el
figliolo beneficiato, perché el padre ha datto el viver al
figliuolo; esso figliolo non è sufficiente a satisfare al padre:
molto adunque el gli è obligato. O figliuolo non sie ingrato a
sovegnire a la vita, al bisogno, alla vecchiezza del padre e de
la madre: se non lo fai, tu meriti esser privato de la vita.</p>
<p>Prendi exempi: in la natura vediammo li animali bruti nutrire e
portar da manzare a lor padri e madre quando son in vecchiezza.
Quanti son figliuoli chi hanno el padre e la madre poveri, e lor
son ricchi? Non li portarebbeno una goza di acqua, ben fussero
infermi. O crudele generazione! O gente infidele! Non senza
caggione Dio molte volte ne mostra vendetta.</p>
<p>Nota uno terribele iudicio de Dio che fu nel MCCCCLIII, sonno
ora circa anni XX. Era in una cittade chiamata Montana, tra le
parte de l'Istria, uno figliolo assai sceleratto e vicioso: avea
suo padre bono, vecchio e povero. Spesse volte ch'el venea a
casa, non trovava pane né vino; alcune volte quando el batteva a
l'usso di questo figliolo artifice ricco, dicendogli la donna:
"Egli è vostro padre", lui rispondea: "Che vole ora questo
diavolo? Fallo vegnir suso". Davagli un poco di pane e vino
adacquato, comme se fa ai puti, e avea pazienzia. Quattro o
cinque volte feci cossì. Un giorno comprò costui un bon capone, e
quando sonno a mensa per manzarlo ben studiato e caldo, dice la
donna cattiva instigata dal diavolo: "Or pur non è qui ora vostro
padre". Dice el marito: "Son ben contento: se 'l galderemmo in
nostra pace". Eccoti, el iè battuto a l'usso: guarda e vede che
iè el suo padre, e dice: "E che 'l diavolo è questo vecchio
maledetto! Che volete vui? Or va, aprigli l'usso". Ed in quello
andare ascondeno el capone in una cassa e danno al povero vecchio
del pane e un puoco di caso, e fanno a lui grande instanzia ch'el
manzi presto, e poi li danno comiatta. El figliolo, andato via
el padre, corre a la cassa per el capone, apre li piategli, ed
ecco da quegli se leva un rospo grande e terribele e ie salta nel
viso. Quanti medici e quante medecine furon mai non lo poterono
levarglielo da dosso: ie manzò tutta la faccia e divenne tutto
leproso sì fattamente ch'el non potea vivere fra la gente.</p>
<p>*(Guardative ergo, etcetera)*</p>
<p>David a questo proposito dice: "Iustus es, Domine, et rectum
iudicium tuum" ("Tu, Segnore, se' iusto e lo iudicio tuo è
ritto").</p>
<p>El terzo beneficio è chiamato 'amaistramento morale'. El padre e
la madre han dato el parlare a li figlioli, son stati suoi
maestri al formar de le parole, però i figlioli cum la bocca, cum
le parole oneste, vergognose ed umele debeno parlare e rispondere
a lor padri e madre. Però dice Salomone (Ecclesiastici terzio
capitulo): "Maledetto serà da Dio quello chi conturba la madre
sua"; però nel Levitico era questo precetto che chi maledicea o
biastemava el padre o la madre fussi lapidato e morto. Tu hai
l'exempio nel libro De septem donis quella mirabile visione:
una figliola superba di continuo era ribella a la madre,
dicendogli parole iniuriose più volte; morta che fu questa
figliuola, ogni giorno sette volte era veduta, quando sonavano le
ore canonice, con una bissa longissima voltata cerca al collo e
lo capo metteva in bocca di costei e manzavagli la lingua insino
a le radice. In capo di sette anni disparve quella visione.</p>
<p>El quarto se chiamma 'castigazione' (Ecclesiastici terzio
capitulo): avendo te figliuoli, non cessa de castigargli e
piegagli, domentre che son gioveni, però che quello padre chi
perdona a le busse, ha in odio el figliolo; pertanto i figliuoli
doverebeno sempre onorar i padri e volere esser sotto la lor
diligenzia e guardia e corezione; se fanno altramente, ne capita
mal fine.</p>
<p>O figlioli e figliole, notate sette benedizione che ve darà
Dio, se serette boni. Cioè la prima è chiamatta 'vita longa'
(Ecclesiastici terzio capitulo: nota sette benedizione de'
figlioli): "Chi onora el padre e la madre averà vita longa". La secunda 'molta roba al mondo' (Ecclesiastici terzio
capitulo): "Chi onora sua madre è simele a quello chi fa cumulo
di robba". La terza è 'allegrezza di lui in suoi figliuoli'
(Ecclesiastici terzio capitulo): "Quello chi onora el padre e la
madre averà allegrezza in figlioli proprii". La quarta
'exaldizione de Dio a suoi voti' (Ecclesiastici terzio capitulo):
"Se tu onorarai tuo padre, Dio exaldirà le tue prece". La
quinta 'estabilità nel vivere' (Ecclesiastici terzio capitulo):
"La benedizione del padre fa stabele le case de li figlioli, ma
la maledizione de la madre fa cavare per sino a li fundamenti".
La sesta se chiamma 'acquisizione di bona fama nella citade'. La
settima è 'vita eterna'.</p>
<p>Circa la secunda parte principale, se adimanda dove procede che
i figlioli e figliole sonno cattivi e ribaldi. Al presente te assignarò quattro cagione.</p>
<p>La prima se chiamma el tristo exempio che hanno da lor in la sua
etade piccola: quando i figliuoli vedeno i padri giurare,
biastemar, luxuriare, furar, etcetera, imparano far el simele. Le
figliole vedeno la madre tutto el giorno stare a vaghegiare, a
ballar ed a farse bella: imparano quel mal di saldo; onde el iè
quasi impossibele che la figliola non sia ribalda, essendo la
madre per cattiva vita. Pertanto dice David profeta nel Salmo:
"Col santo conversando te farai santo, e col perverso te
perverterai"; ne l'altro Salmo el dice: "El giorno espande la
luce al giorno e la notte communica la sua tenebra a la notte"
(el giorno significa el bono, la notte significa el cattivo).
Fuge, figliola, la madre cattiva!</p>
<p>La secunda cagione è la negletta correzione, cioè non castigar i
fancioli, dicendo: "Eh, eh, el iè un puto, el se vole suportare".
Guai, guai a lui e a te! El ligno, quando è verde, se vole
piegarlo e torgerlo; quando serà vecchio, tu nol potrai regere.
Pertanto è scritto (Libro Proverbiorum XXIII [ma XXIX] capitulo):
"El fanciolo chi si lassa a la propria voluntade confunde la
madre sua".</p>
<p>Tu hai qua a proposito quel notabele exempio de uno figliolo
chi ogni giorno robava, ora un pomo, ora una gallina, e portava a
casa, e lo padre rideva dicendo: "El iè puto!"; ora robava tri
soldi, ora quattro, e mai el padre no 'l riprendeva. Una notte se
trovòe a robare in casa d'uno mercadante: fu preso e messo in
prigione. Se finse volere el padre, quando andava a la forca, e
basandolo e' li tagliò el naso cum li denti dicendo: "O padre
traditore, per tua cagione sì vilmente moro, etcetera".</p>
<p>Però dice
Salamone (Ecclesiastici VII capitulo): "I figlioli se lamentano
del padre perverso ed impio, però che per sua cagione sono egli
in vergogna".</p>
<p>La terza cagione è la divina iustizia. La donna diabolica non
potrà aver figlioli, perché Dio non vole: la cercarà strighe,
incantamenti ed erbarie, e lo diavolo ie darà uno figliolo per
tal trista via. Or pensa come el sarà bono! El portarà sieco
tanti guai, tanti affanni, tante tribulazione, che guai a la
trista madre, comm'ella merita. E tu cittadino, per far ricchi i
figlioli, robi, inganni, asforzi poveri e Dio cum li santi! La
iustizia de Dio dice: "Te ne farò portar la pena", perché
divengono poi tristi e te fanno morire dieci anni inanci tempo. E
vero? Sì, sì.</p>
<p>La quarta se chiamma divina vendetta. O figliuoli e figliuole
cattive, state attenti! Dio dice, per bocca del suo canzeller
Luca (VIII [ma VI] capitulo): "Eadem mensura qua mensi fueritis
metietur vobis" ("Di quella mesura che mesurarete ad altri ve
serà mesurato a vui").</p>
<p>Se' tu statto desobediente a tuo padre e a tua madre? Halli tu
dato de le botte, over ditto villenia? "Mesersì, date di bona
voglia". El medeximo faranno a ti i tuoi figlioli.</p>
<p>Uno figliolo trassi el padre per i capegli per sino a l'ultimo
scallino de la scala. El padre, quando fu a quel luoco, cominzò a
cridare e disse: "Non più, non più, figliolo, che per sino a qua
e non più oltra tirai ancora io el mio padre! Hai fatto la
vendetta".</p>
<p>*(Lassa la tercia parte principale; e dirai un miraculo de la
Madonna)*</p>
</div1>
<div1 type="part">
<head>Dominica terzia: DIO PIU' TOSTO USA MISERICORDIA CA IUSTICIA
VERSO GLI PECCATORI</head>
<p>"Omne regnum in seipsum divisum desolabitur" (Luce undecimo).</p>
<p>Tutte le creature create da Dio eterno hanno in sé qualche
ordine e convenienzia, per lo qual se regono e mantengono in suo
essere, e rotto che sia quello, ordine e pace vengono a mancare.</p>
<p>*(Dechiararemmo el Vangelio)*</p>
<p>Sopra questo Evangelio vedaremmo oggi tre parte, over tri dubii.</p>
<p>El primo: conciosiacossaché Dio abbi providenzia di tutte le
cosse che hanno a essere, dove procede che alcune cittade son
destrutte, dissipate e temporalmente tutte ruinate? Secundo: perché ne castiga lui alcune di quelle paternalmente? Terzio: perché ne deffende 'lo alcune maravigliosamente?</p>
<p>Circa la prima questione, rispondeno i dottori che per due
ragione se trova Dio aver destrutto alcune cittade totalmente:
primo per esser generalmente tutti imbrattati nel male. Questo se
dimostra nella regione di Sodoma e Gomorra, de le quale cittade
se lege (Genesis XIII capitulo): "Homines Sodomiti pessimi erant,
et peccatores coram Deo nimis" ("Li omeni Sedomiti erano pessimi
e troppo grandi peccatori inanci a Dio"); per le qual parolle el
se dà ad intendere che non se ritrovavano alcuni iusti, ma tutti
erano fragidi ed infetti. Onde sequita che, deliberatto Dio de
esterminargli, disse Abraam a Dio: "O Segnore, vorrai tu perdere
el iusto con lo iniquo? Se 'l se trovaranno cinquanta iusti in la
città, vorai tu farli morire e non perdonargli? Non vogli far
questa cossa, o Segnore, cioè che tu consummi el iusto con lo
sceleratto impio!". Allora Dio disse: "O Abraam, se io trovarò in
Sodoma cinquanta iusti in mezzo de la cittade, io perdonarò a
tutta la cittade per amor di quegli cinquanta; ed ancora se ne
trovarò trenta, ed ancora se venti, a tutti perdonarò". E venne
da cinquanta per sino a dieci: arebbe Dio perdonato a tutte,
purché de tanto numero ie ne fussero stati dieci boni. O summa
pietà de Dio! E non solamente Dio non supporta l'uomo cattivo,
anci lo chiamma e vallo allusengando. O grande placabilità de
Dio! Piccolo numero de omeni iusti mittigava la iusta ira de Dio.
O miserabile condizione che fra tanta migliara di anime non pur
dieci glie ristaseno boni! In questa parte è diversa la iustizia
de Dio da quella de li omeni: dove sonno assai in colpa, l'uomo
non ne fa punizione. Augustino, distinzione quadrigesima,
capitulo Commessationes: "La severità se debbe exercitare nel
peccato di puochi", quasi voglia dire 'non già nel peccato de
assai'. Questo è uno signo evidentissimo che Dio debba fulminare
la sua ira sopra de uno populo, cioè quando la potenzia umana
dissimula la punizione, over se temme in fare la iustizia, allora
Dio, chi non temme multitudine comme uno leone ferocissimo,
mandali pestilenzia o guerra o famme o altre tribulazione. Però
parla lui per lo profeta Osea: "Ego sum quasi leena Effraym, et
quasi catulus leonis" ("Io sonno a modo de una leonza e a modo de
uno leonzello ad Effraim"). "Effraim" vuol dire multitudine. La
leonza, tolti e robbati i suoi figliuoli lioncegli, cridda e cum
furore ed impeto discorre che cento omeni non glie potrebeno
resistere. Però se dà a intendere che Dio non guarda a qualunque
multitudine, maximamente quando la è trista, comme tu hai
Sapientie, XV capitulo: "Multitudo impiorum non erit uttilis, nam
per eam Altissimus provocatur ad furorem" ("La multitudine di
cattivi non serà utile, però che Dio per quella fi provocato ad
ira"). Secundo se trova Dio aver punito molte cittade e populi per la
lor incorrezione e finale impenitenzia. La prima gente di
Babilonia, capo de l'imperio orientale, nominatissima tra tutte
le gente de l'universo, feci quella sua cittade, Babilonia, in
forma quadra, ed ogni quadro cingeva sedeci migliara, sì che in
tutto el giro circundava sesantaquattro migliara. E san Ieronimo
recita ne li Commenti sopra Isaia che Cirro, re de Persia, glie
stete a campo cum grande forza molti anni. E pur a puoco a puoco
è mancatta e finalmente venuta a ruina. Morti li abitatori,
rimane dessolta per sino a l'ora presente, e piena de serpenti,
draconi ed altri animali venenosi. Questo era già stato profetatto per Isaia: "Perdam Babilonis
nomen et reliquias" et cetera ("Io perduto farò el nomme de
Babilonia e le sue reliquie e sue stirpe, over figliuoli, e sì la
metterò per possessione del rizuollo e per pallude de le
acque"). Egli è cascata Babilonia, egli è cascata quella cittade
grande e tutti i suoi idoli son spezatti in terra. Che diremmo nui de Ninive, quella grande cittade de la quale
recita san Ieronimo che, accettata già da Dio a misericordia, se
involupò ancora in peccati maggiori de li primi. Dopo che Iona
glie ebbi predicato, se mettereno in paura e fecerono grande
penitenzia, vestiti de sacchi, zezunando etcetera; da lì a puoco
i scelerati abituati in mal fare ritornorono a le sue vie triste.
De li quali dice el profeta Naum: "O Ninive, tu se' destrutta e
tutti sì te dellegiaranno". Io non so a che modo te possa consolare. Deh, dimme un puoco, o
Giudeo dotto: qual fu la cagione de la ruina e somersione di
Ierusalem? che cossa l'ha tratta in devastazione? Quando Cristo
intrava dentro di lei per predicargli, tutta la brigatta facea
grande festa a Iesu Cristo e triunfi assai, comme dice san Luca:
"E guardando el bon maistro quella città scorretta, piansi sopra
di essa, dicendo: 'Si conovisses et tu... Quia venient dies in
te: et circumdabunt te inimici tui vallo et coangustabunt te
undique et ad terram prosternent te et filios tuos, qui in te
sunt, et non relinquetur in te lapis super lapidem: eo quod non
cognoveris tempus visitationis tue'" ("Se tu avesti connosciuto,
ancora tu piangeresti. El se approximaranno giorni contrarii a te
e serai circundata da' tuoi inimici cum pallificate e sì te
sbatteranno a terra e li tuoi figliuoli che sonno dentro de le
tue mure, e non lassaranno piera sopra piera, perché non hai
connosciuto el tempo de la tua visitazione"). O Ierusalem
povera, o città nobele, guai a te! Li tuoi innimici triunfaranno
di te. Oimè, che bene è verificatta questa profecia fatta da Cristo! El
se accumulò tanto la divina iustizia contra di te che Titto e
Vespasiano, da poi la morte de Cristo anni quaranta, i quali anni
erano datti a far penitenzia, vennerono a metterte a sacco. In te
fu sì grande caristia che la madre manzava i proprii figliuoli
per fame; stando in casa a sedere vedeva el maritto la propria
mugliere cascare in terra di fame; li figliuoli cridavano: "O
mama, o mama!"; e lei era morta e li figliuoli per fame glie
andavano drieto. Insumma ne morirono siecento milia, comme dice
Iosefo, chi furono gettatti fuori de le mure, perché non
poteano stare tra le piazze. Li poveri fugiano da la cittade e
andavano in campo de' Romani per aver da manzare. Aimè,
poveregli: erano presi, tagliatte le orecchie e cavatti li occhi
e cossì gli rimandavano in Ierusalem ed ive morivano. O Italia povera, o Italia dissoluta, temme Dio, fa penitenzia!
Hai lo exempio de la povera Grecia: guarda comme la sta. O
Constantinopoli, chi te ha misso in man del Turco? La poca tua
bontade, la luxuria ed infideltade tua; però dice Orosio (libro
secundo De origine Urbis): "Vogliano ora temere le cittade tutte
s'elle sonno incorrigibele, se i peccatti son molti e la
penitenzia nulla". E che giovaranno le nostre ricchezze, li
tesori, el stato e dominio grande contra la ira de Dio? Mutatte
vitta, e Dio mutarà sentenzia.</p>
<p>La secunda parte principale: alcuna volta Dio castiga una
cittade ed una gente non comme giudice, ma comme padre; e questo
lo fa Lui per tre caggione principale. Una è per purgazione de
alcuni peccati. Dice il testo di Maccabei (secundi Machabeorum
sesto capitulo): "Multo tempore non sinetur peccatoribus ex
sententia agere, sed statim ultionem adhibere magni beneficii est
indicium" ("Non permettere a li peccatori che facino a suo modo
le sue pacìe, ma incontinente farne vendetta e punizione è signo
di grande beneficio de Dio"). In questo modo flagellò Dio più
volte Ierusalem nel tempo de Sedechia re di Giudei, quando la
cittade fu prexa da' Caldei e rimasa desolatta, abandonatta e
depopulatta circa anni LXXII, onde Ierimia, scrivendo al populo,
tra le altre cosse glie dice queste parolle: "Per li vostri
peccati che avetti commesso inanci a Dio seretti menati prigione
in Babilonia da Nabucodonosor, re di Babilonia"; nondimeno
quando Dio li ebbi flagellatti ed umiliati ritornorono a li primi
peccatti. Pertanto Baruch profeta dice in persona de Dio: "Emisi
vos cum luctu, reducam autem cum gaudio et iocunditate" ("Io ve
ho lasatto menar via cum pianto, ma io ve ritrarrò a casa cum
allegrezza"). Secundo: Dio flagella alcuna volta un populo, perché sonno
ingratti e perché se dimenticano di beneficii del suo Signor Dio;
onde accade che molte volte l'uomo flagellato se reduce a memoria
i beneficii de Dio. Più volte l'omo in prosperitade non fa
estimazione de Dio, ricco essendo ed in bon tempo. Glie mandarà
el Signore una avversitade di robba e de infirmitade: allora el
conoscerà Dio e a lui se ricomandarà. E' vero? Sì, messere. Tu
hai per confirmazione di questo: Dio flagellòe il populo nel
tempo de Amasia, re di Giudei. Avendo Amasia avutto una
battaglia contra li Idumei ed avendo ottenuto vittoria , se
dimenticòe el reamme de Dio e lo beneficio ricevutto gettò da
canto; lui cum lo populo giudeo andarono drietto a le idole e
adororono le statue che aveano tolti da li Idumei. Dio, adiratto
contra di lor, mandò Ioas, re di Samaria, chi mise campo contra
Ierusalem, ed ottenutta ch'el la ebbi, la mise tutta a sacco,
brusò le case e gettò una parte de le mura a terra. La istoria è
scritta secundo libro Paralipomenon. Terzio: Dio punisse alcuna volta per dimostrare quale è la
natura de le cosse del mondo e per farne accendere a lo amore de
la cittade de la vita superna. Quando la madre vole dislattare el
fanciullo, glie dà a gustare sopra de la mammella qualche cossa
amara. L'uomo vivendo sano in questo mondo ne ha piacere e
sentendo questa dolcezza non se cura de lasciarlo e mette tutto
il suo amore e lo suo fine in questa presente vita: de vita
eterna non se ricorda, anci peggio, non la crede. Manda Dio
qualche amaritudine e, sentitta quella, el fugge questa vitta per
disprezzo. Cossì facea Paulo, dicendo: "Non habemus hic manentem
civitatem, sed futuram inquirimus" ("Nui non abbiamo qua ferma
cittade, ma cerchiammo quella di sopra, che ha a vegnire in
nostro uso"). Questa raggione mette Augustino (primo De
Civitate Dei), dicendo che Dio, volendo dimostrare al populo
romano la vita felice e lo reamme e dominio eterno, glie tolsi el
reamme temporale, perché lo amavano troppo. Pertanto dice
Cristo: "Niunno può servire perfettamente a dui contrarii
signorii", cioè a Dio ed al demonio, overo a la avarizia.</p>
<p>La terzia parte principale serà a vedere quanta è la bontade e
pietade de Dio in governare, defendere e mantenere molti populi.
Questo dicea el nostro bon citarista David nel Salmo: "Deus
noster refugium et virtus, adiutor in tribulationibus" ("Dio è il
nostro rifugio e la nostra virtude, Dio è adiutore nelle
tribulazione"). In uno altro Salmo el dimanda: "Da nobis,
Domine, auxilium de tribulatione, quia vana salus hominis" ("O
Segnore, porgene adiutorio nella tribulazione, perché la salute e
fortezza de l'uomo è vana").</p>
<p>Io ho trovato tre caggione per le quale Dio adiutta una
cittade, un populo, una gente.</p>
<p>La prima se chiamma 'compassione de li afflitti'; onde dice Dio
nel Salmo: "Propter miseriam inopum et gemitum pauperum nunc
exurgam, dicit Dominus" ("Io me farò ora in defensore per
rispetto de la miseria de li poveri e pianto de li debeli
infermi"). E li populi dicono: "Tu Domine servabis nos et
custodies nos" ("Tu Segnore ne servarai e guardarai da male").
Questa verità se dimostra quarto Regum, sesto capitulo: Avendo
obsidiatto Benadab, re de Siria, el populo di Samaria, per fame e
caristia grandissima, molte matrone per vergogna de non mendicare
coxerono i proprii figlioli e li manzaveno. El pietoso Dio li
ebbi compassione: un giorno tutti i populi a la desperatta
ussirono da Samaria ed introrono nel campo del re de Siria; el re
cum el campo suo avendo paura, perché non era in ponto né
provedutta la brigatta, comminzò a cridare: 'Sangue! Sangue!'.
Comminzorono a fuggire tutti comme cervi e lassorono cavagli,
arme, pane, vino, oglio ed altra robba che satisfeci
abundantemente per dui anni a tutta Samaria, intanto che dui pani
se davano per un dinaro.</p>
<p>*(O grande pietade del Signore, et cetera)*</p>
<p>Secundo: se move Dio a compassione alcuna volta per le orazione
e devozione di qualche bone persone. Di tale parla David nel
Salmo: "Clamaverunt ad Dominum cum tribularentur et exaudivit
eos". Essendo le bone persone tribulate, hanno fatto orazione
a Dio ed esso le ha liberato. Questa misericordia fi demostrata nel tempo de Ezechia, re di
Ierusalem: Senacherib, re de la Siria, avendo obsidiatto
Ierusalem, mandò uno suo ambassatore a li Giudei ed al suo re,
con menaze assai, dicendo ch'el gli dissiparebbe tutti a fuoco
e fiamma, et cetera. Allora il re Ezechia mandò ad Isaia profeta
dicendo: "Vogli pregar Dio per le minuzie del populo chi è
rimasto". Incontinente, fatta la orazione, vedendo Dio la fede di
Isaia e la devozione del re, risposi in visione al profeta
dicendo: "Ne timeas a facie verborum istorum, que audisti, nam
pueri eorum blasfemaverunt me", cioè: "Non abbi paura de sue
menaze, le quali abbi aldutto, perché li suoi famegli me abbino
biastemato"). Ed ecco in la notte proxima mandò el Segnor Dio
el suo angelo con la spada insanguinatta e ne occise
centoottantacinquemilia de l'exercito de Senacherib. Non hai tu comme Dio, ancora per la orazione e divozione di
quella santa donna Iudith, liberò quella cittade Betulia de man
di Oloferne?</p>
<p>Terzio: fa misericordia Dio a l'uomo, quando el torna a
penitenzia. Hai l'exemplo in la città de Ninive. El profeta dice:
"Qui sanat contrictos corde" ("Dio salvarà i contritti del
cuore"). E' chiaro adunque che senza Dio non vale ogni creatura
adiutare. Però dice David: "Tu es Deus meus et fortitudo mea, in
manu tua sunt omnes fines terre" ("Tu Dio solo se' la mia
fortezza, e nelle tue mane sonno tutti i reammi del mondo").
Amen.</p>
</div1>
<div1 type="part">
<head>Feria secunda: DEL PECCATO DE L'IRA</head>
<p>"Repleti sunt omnes in synagoga ira" (Luce quarto capitulo).</p>
<p>*(Dechiara el Vangelio brevemente, e poi dirai:)*</p>
<p>Avendo nel passatto giorno, devotissimi in Cristo Iesu, per
merito de vita, dechiarato assai efficacemente quanta sia la
pazienzia, la misericordia de Dio, che quantunque verso di nui
abbi licite caggione doversi adirare e corrozare, nondimeno
riffrena e tempera la sua ira e furore volendo più tosto usar cum
nui misericordia che iustizia; oggi el riprova la insipienzia ed
imprudenzia de l'omo, il quale non per cagione licite, anci più
volte per cagione facile e levissime, usa la sua ira e furore
senza alcun freno e ragione; onde di questa ira ne faremmo oggi
tre contemplazione. Primo, se la ira è sempre peccato mortale;
secundo, dove procede che alcuni se turbano presto, alcuni tardi;
terzio, se li peccatti fatti per ira sonno manco gravi ca fatti
senza ira.</p>
<p>A la prima questione responde san Tomaso, nella Secunda secunde,
questione centessima qinquagesima ottava; e prima dechiara che
cossa è la ira, secundo la intenzione del comentatore in primo
Ethicorum, commento quarto, chi dice cossì: "Ira est accensio
sanguinis circa cor ex vaporatione collere, vel felis" ("La ira è
una incensione di 'l sangue circa el cuore per evaporazione di
collera over di felle"). Questa è sentenzia di Damasceno, libro
secundo, capitulo decimo settimo.</p>
<p>Quanto a la caggione materiale, nota che la ira nasce ne l'uomo
per una accensione e buglimento di sangue, il quale va al cuore
di l'uomo e scalda e fa buglire il cuore; e questa incensione
nasce, perché la collera, over il fielle, se vapora e se
dilargano quegli vapori e fiummi di collera.</p>
<p>Questo se dimostra, ne la Vitta di Santi Padri, de l'abbate
Arsenio, il quale un giorno sputòe una grande quantitade di
sangue; e dimandato che volea dir quello, risposi: "Questa è la
ira che io avea verso uno de li frategli".</p>
<p>In questo modo nui diremmo nelli angeli e spiriti beati non
essere ira, né anco odio, comme in lor non è sangue né passione
sensibele né compossizione de elementi, né quantità alcuna
elementale, però che Dio è spirito simplicissimo, comme hai primo Sententiarum.</p>
<p>Ma pur legemmo Dio più volte aversi adirato, quando vediammo
ch'el punisse e ch'el adopra el bastonne. Onde è da sapere che la
ira in noi se considera in tri modi.</p>
<p>In quanto la importa una certa passion naturale: alcuni di
natura sono piacevoli e piacenti, alcuni sanguinei, alcuni
malenconici (questi stanno assai a turbarsi, ma sono periculosi);
alcuni sono collerici, e questi per forza di natura presto e
spesso se turbano e corrozano e cridano 'Oh, oh' e giurano et
cetera (questi sono come vento e nuvole chi non mandono pioggia
dapo' sé; in uno batter de occhio sono ritornati): questa ira
non è peccato, perché è uno difetto naturale come altri simili,
cioè fame, sete, sonno.</p>
<p>Secundo, la ira può essere solamente nel iudicio de la ragione
senza commozione de l'animo; e questa non so se la debba chiamare
ira, over più presto zelo di iusticia, come è quando il iudice
punisse uno per ragione.</p>
<p>Terzio, la ira alcuna volta è fundata ne l'appetito sensitivo, e
questa è distinta, però che alcuna volta questa ira è regulata da
la ragione e bono iudicio, e questo è quando l'uomo se corruoza
quando è bisogno e quando el debbe: questa ira non è peccato,
anci piuttosto è una virtude chiamata zelo. Quando tu vedi le
cose andare male, tu cridi, tu te corruozi: 'Oh, oh' et cetera.
In questo se corrozò Cristo quando el intròe ne la chiesa e vide
far mercadanzie ed usure e traffichi: allora el gettò fuori le
mense e li venditori e sparsi li dinari de' cambiatori, dicendo:
"O giudei, ladri, ribaldi! Domus mea domus orationis
vocabitur, vos autem fecistis illam speluncam latronum" ("La mia
casa fi detta casa di orazione e voi l'aveti fatta casa di
latroni"). Dice Aristotile ne la Ethica che corrozarsi alcuna volta per la
verità e iusticia è atto di magnificenzia.</p>
<p>"O - dirà la brigatta - egli è superbo!". Non dicono el vero;
anci è uno omo virile e magnifico del cuore. Uno altro non
parlarà mai, s'el vedesse ruinare el mondo. E la brigatta dirà:
"El è umana creatura, non dice mai nulla". Dice Aristotile: "Non
dire così, anci è una pecorella senza cuore". Dice ne l'Ethica
el filosofo: "Non è proprietà de l'uomo mansueto non corrozarsi
mai". Ma allora è mansueto quando non se corroza mai senza
senza cagione: intende bene!</p>
<p>Ancora può esser questa ira non governata da la ragione, ma
passa il termino di essa ragione, come è quando l'uomo non guarda
tempo né luoco né modo, ma come imbriaco pazzeggia, crida e batte
et cetera: questa ira (come dice santo Gregorio, XXXI Moralium)
è sempre peccato mortale.</p>
<p>Considerasi la ira in tri suggetti. Primo nel cuore, e da qua
nascono dui rami e due figliole: la prima se chiama
'indignazione', la secunda 'sconfiamento di mente', la terza è
parola iniuriosa, e da questa nascono due altre: la prima è ditta
'pazzo cridare', la secunda 'biastema', over giurar cum villania.
Terzio può poi essere la ira nello effetto, cioè litte, guerre,
rixe, morte, sette, divisione, parzialitade, odio, ed altre
cattive operazione infinite et cetera.</p>
<p>Circa la secunda parte, Senica dice (libro de ira) che la ira
nasce da sei cagione, e chi se ritrova in una di quelle presto se
adira, e chi non se ritrova è tardo a corrozarsi.</p>
<p>La prima si è la natura over la complessione de l'uomo, però
questo è ne li collerici, che presto se corrozano, perché la
collera presto se gli accende. Non è così nelli flemmatici; onde
per esperienzia vediamo assai chi non solamente cum li omini ma
da sé medesimi se turbano: scrivendo rompino e gettano la penna
da largo; molti giugatori gettano in terra la tavola e li dadi ed
altri instrumenti lor. Questo dicono i medici, che l'uomo spesso
se coroza: procede perché eglie cresce el fielle; e quanto più
cresce el fielle, tanto più è incitato l'uomo e disposto a
l'ira, e quasi per niente e subito se turba.</p>
<p>El se recita ne la Vita di Santi Padri che uno monaco spesse
volte se turbava cum gli fratelli. E' pensòe dicendo: "Se fusse
solitario, io non me corrozaribbe". Andòe ad abitare al bosco, e
una volta andato al pozzo per cavare acqua, mise el vase sopra el
pozzo, e sì se spersi; e costui con furia ed ira priesi el vase
e sì 'l spezzò in terra. Doppoi ritornato in sé medesimo, vidi
che la ira non nascea per compagnia de frati, ma era quasi da
natura.</p>
<p>Secundariamente nasce la ira dal vino troppo bevuto, il qual
legermente accende el sangue e muove l'uomo ad ira. El se lege
che Noè, chi fu il primo piantatore de la vigna, mise il ligno di
essa vite a bagnare in sangue de tri animali, cioè leone, porco e
simia. Vole questo significar che quello chi se guasta dal vino
alcuna volta è simele al porco, gittandosi nel fango e per terra
senza rispetto; alcuni embriachi sono a modo de una simia cum
atti e novelle e canti; alcuni sono a modo de leoni furibondi e
periculosi, gli pare esser uno Ettor over uno Sansone, cridano e
biastemano et cetera, e per questa cagione divengono iracondi, et
cetera.</p>
<p>La terza cagione alcuna volta è per essere nutrito troppo
delicatamente. Vediamo questi figliuoli de zentilomeni nutriti
cum tante carezze e piacevolezze e mai non gustorono alcun
desasio: tutte le cose hanno secundo la sua voluntà, per ogni
minima cosa gli sia fatta se corrozano e se desdignano per non
essere usati a sentire molestia over cosa despiacente. Prendi
exempio in li muli, over cavalli: quando son stati in stalla doi
over tri mesi a biada e spelta, menano i calzi al suo messere,
mordeno e non se lasseno imbrennare.</p>
<p>Quarto: nasce alcuna volta per lo appetito del dominare, per
essere usato a governare altrui. A questo proposito Valerio
Maximo recita uno exempio de uno zentiluomo romano dimandato
Silla (tu hai questo: libro nono, capitulo De ira), il qual
venuto come ambassiatore de' Romani ad uno luoco chiamato
Pozuolo, e dimandava in nome di 'l Senato Romano trenta migliara
de ducati. Quelli cittadini non volendoli obedire, se mossi a
tanta ira e a tanto furore ch'el sputtò el sangue vivo per ira e
cascò in terra come morto: non era usatto a dovere essere
disobeditto, ma sempre era statto grande maestro, e, come
commandava, era obedito.</p>
<p>Quinto nasce da molte faccende ed occupazione.</p>
<p>Sesto, nasce da infirmitade: vediamo lo infirmo, comme gottosi,
astropiati, esser mal pazienti.</p>
<p>Or venga la ira e nasca dove se voglia, l'uomo la debe fugire,
perché la offende e noce a la vita umana.</p>
<p>Tre grande offensione induce la ira ne l'omo.</p>
<p>Primo la priva de la ragione e buono iudicio; onde uno filosofo
dice: "La lege vede l'uomo adirato, ma esso adirato non vede già
la lege". Così conferma el moral Catone: "Ira impedit animum ne
possit cernere verum" ("La ira impazza lo animo ch'el non possa
vedere el vero"). Una volta Teodosio imperatore, avendo perduto
in fatti di guerra, per rabia ed ira feci morire molti soi
cittadini; poi venne a Millano, e lo giorno de la domenica volea
intrare in chiesia. Santo Ambrosio el scaciò fuori, dicendoli:
"Fuori, fuori, diavolo!". Vedendo questo, lo imperatore ie disse:
"David ancora commise adulterio ed omicidio". Allora Ambrosio
disse: "Se tu lo hai sequitato errante, sequitalo eziandio
corrigente se stesso". Alduto questo parlare, se mise in lacrime
e feci publica penitenzia; poi fece statuto che niuno fusse
iudicato a morte inanci quaranta giorni de qualunque delitto
commisso, over iniuria fatta, acciò che, passata la ira, l'uomo
in quiete di mente meglio iudicasse.</p>
<p>Secundo: la ira induce l'omo a odio di se stesso, del proximo e
de Dio.</p>
<p>Terzio: la induce l'omo assai volte a desperazione ed anco
minuisse la vita de l'omo. Se scrive ne lo Ecclesiastico: "Zelus
et iracundia minuent dies et ante tempus ad senectutem perducent"
("El zelo e l'ira disminuiscono i giorni del vivere umano e fanno
presto approximare la vecchiezza").</p>
<p>Recita santo Ieronimo nelle sue Croniche che Ercule, essendo
infermo e non potendo guarire per umano adiutorio, venne in tanta
ira e furore ch'el fece accendere uno grande fuoco e gittandosi
dentro morì desperato. Lassati adunque la ira, siati umani e
placabili, usate pace, pazienzia e umilitade, perché Mathei
quinto se dice: "Beati mites, quia ipsi possidebunt terram. Beati
pacifici, quoniam filii Dei vocabuntur ("Beati li mansueti,
perché egli possideranno la terra, beati li pacifici perché
seranno ditti figliuoli de Dio"), qua per grazia, in Paradiso
per gloria. Amen.</p>
</div1>
<div1 type="part">
<head>Feria terzia: DE LA DILEZIONE DE L'INIMICI</head>
<p>"Si peccaverit in te frater tuus, vade et corripe eum inter te
et ipsum solum (Mathei decimo ottavo ed in Evangelio odierno).</p>
<p>*(Dechiarato el Evangelio secundo la littera, dirai poi tu,
predicatore)*</p>
<p>Oggi el maestro nostro, carissimi, amatuore pieno di carità, ne
insegna a dover retenere la benivolenzia e lo amore del prossimo e
del nostro fratello, onde el ne mette inanci la regula de la
ammonizione, quando lui peccasse. Non vol oggi Iesu Cristo dire
altro, se none dimonstrare in qual modo l'uomo è tenuto ed
obligato amar l'altro omo, però che tale è divina e naturale, de
la qual noi faremo tre contemplazione.</p>
<p>E primo, dimandaremo se l'omo è tenuto ad amar tutti gli altri
omini, amici over inimici; secundo, qual è magior merito, amare
lo amico over lo inimico; terzio, che cosa ne invitta a questo
alternativo e fraternal amore.</p>
<p>Quanto a la prima dubitazione, potrebbe estimare alcuno ch'el
non se debba amare lo inimico, però ch'el pare che la natura abbi
in orror le cose nocive e contrarie: lo inimico contrario al
vivere de l'omo, in quanto el turba la mente ragionevele,
pertanto pare ch'el non se debba amare. Santo Tomaso (Secunda
secunde, questione XXV, articulo VIII e IX) dice così: "Lo
inimico se può considerare in tri modi. Primo, in quanto inimico
e secundo el suo essere personale". E così se mette questa
conclusione, che niuno è tenutto ad amare lo inimico sotto
rispetto de inimico, anci quanto a questo rispetto lo debbe
odiare. La ragione è in pronto: l'uomo debbe aver in odio ogni
cosa cattiva; lo inimico è cosa cattiva e nociva; adunque non se
debbe amare, anci aver in odio. E questo è chiamatto da li santi
'odio perfetto e bono'. Di questo parlava David nel Salmo:
"Iniquos [...] habui" (cioè: "Io ho avuto in odio li uomini
iniqui"); ancora in uno altro loco: "Perfecto odio oderam illos
et inimici facti sunt mihi" ("De odio perfetto io li ho odiati ed
a me son fatti inimici"). O santo odio! O inimicizia bona! Dio
volesse che tutto il mondo fusse pieno di questo odio, che ognuno
avesse in odio li cattivi, li ribaldi, li rei, e non serebben
tanti mali al mondo. Ma ogi li cattivi son amati, onorati ed
appreciati.</p>
<p>Secundo: se pò considerare el cattivo quanto a l'esser natural,
in quanto creatura de Dio; e quanto a questo, prende questa
secunda conclusione. Ognuno è tenuto ad amar lo inimico, perché
egli è fattura de Dio, sotto pena di peccato mortale. La ragione:
tutte le cose che son bone di sé debeno esser amate da noi; tutti
li omeni son boni, in quanto creati da Dio, perché Dio non feci
mai cosa cattiva (Genesi, primo capitulo: "Vidi Dio tutte le cose
ch'el avea fatto, ed erano molte bone"): perché, benché l'uom
sia meglior e più nobile ca la donna e lo animale bruto meglior
del saxo, nondimeno tutte le cose in sua specie son bone, e non
potrebben esser più perfette; anco tutte le cose che Dio ha fatto
eglie ama. Adunque per conformarsi a la voluntà divina, siamo
tenuti ad amar tutte le sue creature, e perciò sotto tal
generalità siamo tenuti a pregare così per inimici como per
amici: chi facesse el contrario, peccarebe mortalmente.</p>
<p>Terzio: se pò considerar lo inimico quanto a l'esser
particulare, in quanto Piero o Ioanne, ed in questo caso se mette
questa conclusione: non è di necessità che tu ami lo inimico
particularmente in quanto tale. La ragione è questa: non è
possibile connoscere tutte le creature, onde io non so chi sia el
re di Franza, né anco el re de Ingaltera; ma in commune è
necessario amar tutti i cristiani, boni e cattivi, amici ed
inimici, ed anco gli pagani. Però dice Cristo (Mathei quinto):
"Diligite inimicos" ("Amate gli inimici e facete bene a quelli
che ve hanno odio, come fa il vostro padre celestiale, chi fa
luxir el sole sopra li boni e cattivi").</p>
<p>Quanto a la secunda parte principale, dico: benché la dilezione
de l'amico sia più compiacente e più naturale ca quella de
l'inimico, nondimeno è più merito amar lo inimico.</p>
<p>No 'l voglio credere!</p>
<p>Te 'l provo per tre ragione.</p>
<p>La prima fi detta 'premiazione'. Questa è sentenzia de
Cassiodoro sopra el Salmo LII, chi dice così: "La mercede depende
dal merito", onde tanto son da fir detti più grande le virtude
de li meriti, quanto più son grandi li lor premii dati dal iusto
Dio. Ma Cristo dice (Mathei quinto): "Se voi amate li vostri
amici, che mercede ve credete voi acquistare?"; quasi voglia
dire: "Nulla, però che ancora i publicani fanno questo". Adunque
amate gli vostri inimici. E che premio per questo averemo noi?
Risponde Cristo: "Voi sareti figliuole del padre mio celestiale".
Ecco el premio: esser figliuolo de Dio, essere erede di vita
eterna.</p>
<p>La secunda ragione è chiamata 'inflammazione di carità'. Nota questa ragione: santo Toma d'Aquino (Prima secunde) dice che
tutta la ragione del merito consiste ne la caritade, e la radice
del meritare consiste ne l'opera. Ma la carità, la quale è
perfezione de tutte le bone opere, come dice Paulo apostolo ("La
carità è ligame di perfezione"), più se diffunde in lo amore de
l'inimico ca da l'amico. Onde è da notare che lo amore de l'amico
è comparato ad uno fuoco grande, l'amor de l'inimico ad uno fuoco
maximo; a scaldare uno agiazato e freddo fa bisogno fuoco grande,
a riscaldar uno tepido poco fuoco basta. Questa ragione mette
Augustino (De doctrina christiana): "A volere amare l'amico
bisogna poca carità, perché già l'omo è disposto ad amarlo; ma a
dovere amare lo inimico fa bisogno grande fuoco". Del qual
volsi parlar Cristo (Luce XII capitulo): "Ignem veni mittere in
terram, et quid volo nisi ut ardeat?" (dice Cristo: "Io son
venuto a mettere il fuoco de amore in terra; e che altro voglio
io ch'el faza se none ch'el consumi ogni odio, ogni veneno de
malivolenzia?").</p>
<p>La terza ragione fi ditta 'prontitudine'. Nota la ragione che fa
Ugo (libro De sacramentis, terzio, parte ultima): "Quanto più
l'omo fa uno bene con magior voluntade e prontitudine, tanto più
quella opera è meritoria". Verbigrazia, a voler zezunare è
puoca fatica in uno giovine sano e gaiardo, ma ad uno vecchio di
tempo, debile e mezzo infermo ie serà fatica, ma pure zezunarà
cum una voluntà pronta e cum tutte sue forze; e pertanto senza
dubio el meritarà più ca lo giovene sano. Ad amar l'amico è puoca
fatica a l'omo, perché el lo ama per instinto naturale ed è quasi
cosa necessaria a l'affetto umano, come dice Aristotile (libro
Ethicorum), ma in amare lo inimico, perché si fa resistenzia a
la inchinazione naturale per rispetto de la virtù, molto più è
meritorio.</p>
<p>E questo basti per la secunda parte.</p>
<p>Circa la terza, io trovo che tre ragione ne inducono a dover
amare lo inimico.</p>
<p>La prima è ditta 'unità di natura'. Come dice lo Apostolo:
"Christus est caput nostrum nosque membra eius" ("Cristo è nostro
capo e noi siamo suoi membri"). Ma se uno membro ha male, tutti
gli altri membri glie hanno compassione. Prende la esperienzia:
s'el se fa male al capo, incontinente l'uomo gli mette la mano.
E' vero? Sì messere. O cristiano crudele, o donna indurata,
impara da li animali bruti e feroci: se per caso se hanno
morsecato, incontinente ritornano a manzare di brigata.</p>
<p>La secunda se chiama 'divina obedienzia'. Cristo comanda (Mathei
quinto): "Amate i vostri inimici e facetili bene", ove el
commanda lo amor cordiale cum effetto di subsidio, però che
quello che ha in odio il suo fratello è omicida, come hai ne la
Epistola de Ioanne, terzio capitulo: "Qui odit fratrem suum
homicida est". Questo precetto noi non servamo quando non
perdoniamo al nostro inimico cum tutto el cuore quanto a lo
effetto, e quando, vedendo lo inimico in necessità, non li
socorremo, cioè quanto a lo effetto esteriore de elemosina e de
bono consiglio.</p>
<p>Comprende ancora Cristo in tale precetto la orazione, cioè che,
quando tu no 'l puoi adiutare, se' almanco obligato ricommandarlo
a persone che 'l possano revelare, però el dice: "Orate pro
persequentibus et calumniantibus vos" ("Pregati per li vostri
calunniatori e persecutori"). Ed in questo consiste lo amor de
Dio.</p>
<p>Tre cose sono appropriate a Dio, le qual non le vol dare ad
altrui. Prima la sua gloria, la qual consiste ne la creazione del
mondo, de la qual dice Isaia quarto: "Non voglia dare ad altri la
mia gloria". O grande potenzia de Dio! Qual è quel signor chi
potesse creare una piccola mosca, altra creatura? Niuno. La
secunda cosa a Lui riservata è lo estremo iudicio (Iohannis,
quinto): "Pater dedit ei iudicium facere, quia Filius hominis
est" ("El Padre gli ha commisso il iudicio, perché è Figliolo de
la Vergine"). La terza cosa è la vendetta. Paulo (Ad Romanos,
XII capitulo) dice in persona de Dio: "Mihi vindictam et ego
retribuam" ("Voglio per me far vendetta, e non permetto ad
altri").</p>
<p>La terza ragione che induce ad amar lo inimico è la
magnificenzia: perdonare allo inimico è uno atto magnifico.</p>
<p>El non è possibele ch'el sia persona da bene quello chi sta
duro e non vol perdonare a l'inimico umiliato; e così per lo
contrario. Chi perdona umanamente è signo ch'el sia magnanimo
e zentille.</p>
<p>El se legge che Cesaro imperatore se ricordava de tutte le cose
vedute, eccetto le iniurie. Però Aristotile pagano (quarto
Ethicorum) dice: "L'uomo magnanimo è smemorato del mal
ricevuto". Risguarda adunque tu, cristiano, nel specchio del
petto di Cristo, il quale in croce da li soi inimici feritto a
morte li perdonò liberamente e pregò per loro al padre dicendo:
"Pater ignosce illis, quia nesciunt quod faciunt" ("O padre,
perdona a questa gente, perché non intendeno ciò che egli
facino", Mathei vigesimo sesto). Amen.</p>
</div1>
<div1 type="part">
<head>Feria quarta: DE LA PESTIFERA DETRAZIONE</head>
<p>"Quod procedit ex ore, hoc coinquinat hominem" (Mathei decimo
capitulo).</p>
<p>*(Dechiara brevemente lo Evangelio secundo la littera)*;</p>
<p>nel quale Evangelio se tratta d'una pessima e pestifera inimica
chiamata detrazione, de la qual faremo tre considerazione: la
prima che cosa è detrazione; la secunda a che cose fi
assimiliata essa detrazione; la terza de li rimedii a fugire tal
peccato.</p>
<p>Circa la prima te fa chiaro Alexandro de Ales dicendo: "La
detrazione è una certa deturpazione di l'altrui nome per parlare
occulto"; Ugo de Santo Vittore dice: "La detrazione è uno parlar
che procede da invidia e maculante l'altrui fama occultamente",
cioè murmurar d'altri non in sua presenzia, ma in secreto e cum
indignazione e rancore de odio ed invidia. E questo male se fa
in sette vie.</p>
<p>La prima se chiama 'occultazione'; quando tu sai una persona
esser bona, da bene e virtuosa, e tu sei dimandato di soi fatti,
e tu tacito stai non volendo laldarlo per invidia. In questo
modo peccorono quelli poltroni chi guardorono el sepulcro de
Cristo, i quali sapiando che era resuscitato come vero Dio el
terzo zorno, e adimandati da li giudei, avendo già ricevuto
dinari tristamente, non volseron manifestare.</p>
<p>Nota tu, donna invidiosa, etcetera.</p>
<p>La secunda se chiama 'negazione': cioè negando la bona vita de
uno e la sua virtude, come gli Giudei chi diceano di Cristo: "El
scaccia li demonii per virtude di Belzebub e non per propria
potenzia. Onde il non è figliolo de Dio". Questi maldicenti sono
pegiori ca i ladri, però che i ladri robano cose temporale, comme
sono dinari, veste e argento, lo infamatore robba la buona fama,
che è preciosa sopra tutte le cose del mondo, come dice Salomone:
"Melius est nomen bonum quam divitie multe" ("Egli è melior el
bon nome ca molte ricchezze"); ed in uno altro capitulo: "Abbi
cura del bono nome". Che vale uno omo infame? Che giovano
ricchezze cum la infamia appresso il populo? Che vale uno
mercadante, perduta la reputazione? Che vale una donzella doppo
che gli è stato levata la fama? Nulla! Pertanto simili
murmuratori ed infamatori meritano esser morti. Che li potrà
assolvere? El demonio col foco eterno! Non sai tu che Augustino
dice: "Non remittitur peccatum nisi restituatur ablatum", cioè:
"El non se perdona el peccato se 'l non se restituisse el
furato"?. Se l'uomo non può esser assolto non restituendo dieci,
venti soldi furati, a che modo seràlo assolto, avendo robbato la
fama d'altrui irrecuperabele?.</p>
<p>La terza fi detta 'depravazione': cioè quando l'omo vicia e
corrompe el ben d'altrui, dicendo : "Oh, el lo ha fatto a fin de
male"; tu vederai uno confessarsi spesso, e dirai: "Oh, el fa
questo per parere bono e per ipocrisia", et cetera. De questi
parla santo Ioanne Crisostomo: "Sono alcuni omeni perversi,
simili a li Farisei, li quali iudicano male de ogne cosa che
vedeno. S'egli è uno dato a la umilitade, subito egli dicono
'Egli è ipocrita'; s'el prende uno poco di recreazione, dicono
presto 'Egli è guloso'; s'egli è paziente, lo fanno timoroso;
s'egli è iusto, lo dicon impaziente; s'egli è prudente, lo
chiamano malicioso; s'egli è oratore, dicono ch'egli è desideroso
di laude. O summo Dio, chi potrà fugire da tal lingue
venenose?". Pertanto el grande citarista David dicea: "Domine,
libera animam meam a labiis iniquis et a lingua dolosa" ("O
Signore, defende la mia anima da labri iniqui e da lingua
agabatrice").</p>
<p>La quarta specie fi detta 'venenazione' over 'venerazione':
l'omo omicidiario suol dare el veneno cum dolce cose mescolate;
cossì la cattiva lingua prima laudarà una persona e dirà qualche
piccolo bene di lei, perché el glie sia dato fede, e poi ne dirà
pur assai male. O demonio venenato! O serpente crudele! Tu se'
simele al diavolo, chi se ingrassa del male; e cossì la cattiva
lingua del murmurare.</p>
<p>La quinta specie è detta 'publicazione', cioè: quando l'uomo
publicamente dice mal de uno non servando lo ordine de la carità
(Mathei vigesimo ottavo [ma XVIII]: "Si peccaverit in te frater
tuus, vade et corripe eum inter te et ipsum solum"; cioè: "Se 'l
tuo fratello pecca contra di te, va e corregelo tra te e lui
solo"). De questi pazze sboccati, chi incontinente saputa
alcuna frageltà del proximo la vanno predicando per le piazze,
dice David nel Salmo: "Egrediebatur foras et loquebatur in id
ipsum" ("El se partiva di fuora e murmurava de ciò ch'el avea
alduto"). Questi sonno commo anime già dannatte, maledette da
Dio (Ecclesiastici capitulo vigesimo ottavo): "Susuro et
bilinguis maledictus" ("El detrattore di due lingue è maledetto
da Dio"). A egli appare che facino sacrificio a Dio, quando
nelle piazze cum riso e festa vituperano una persona dabbene.</p>
<p>La sesta specie se chiamma 'augumentazione': molte persone un
poco di defetto lo fanno grave e terribele. O infelice lingua,
guàrdate da Dio! Come tu cerchi da nocere al tuo prossimo
manifestando le sue frageltade, cossì Dio cum tempo te farà
vituperatto e mal trattato, e finalmente capitarai male, comme de
cossì fatte lingue ho assai veduto.</p>
<p>La settima specie pessima è chiamata 'invenzione'. Questo è
quando tu te sforzi trovar nove falsitade per infamare el
proximo: la serva contra la madonna, dicendo al messere cosse
false non mai pensatte, dandoli collore di qualche apparente
veritade, onde ne sequita odio, malivolenzia ed anco altri
pericoli. O cani rabiati! Che sequitarà di questi sì fatti! Lor
corpi ancora seranno sepultura de cani.</p>
<p>Nota qual maledizione te dà Dio per el profeta David, cioè per
questo tuo mal dire Dio te consumarà dal capo a' piedi, te
spingerà de casa e di questa vitta mortale con tutta la tua
radice e figliuoli, morirai de morte subitana e desperato. Prende
el parlare de Anselmo in libro Cur Deus homo: "Egli è
impossibele - dice lui - che l'uomo over donna infamante altri
non mora de trista morte". David di questi canta: "Vir
linguosus non dirigetur in terra, virum iniustum mala capient in
interritu" ("L'uomo linguoso non prosperarà sopra la terra e ogni
detrattore iniusto serà oppresso nel suo fine da assai guai").
Basta.</p>
<p>Adimanda Alexandro de Ales se la detrazione è sempre peccato
mortale, e risponde che alcune volte è veniale, cioè quando
l'uomo non per offendere ma per solazo e per legerezza dirà
qualche piccolo mal d'altrui; ma quando lo fa per cattiva
intenzione, è sempre mortale. Onde Cristo per lo salmista David
li chiama "cani rabiosi", dicendo: "Circumdederunt me canes
multi, concilium malignantium obsedit me", cioè: "Molti cani me
hanno circundato e la congregazione de' malignanti me ha
obsidiato".</p>
<p>Circa la secunda parte, vederemo de le condizione cattive del
cane rabioso, al quale sono assimiliati da Cristo, in l'auttorità
detta, li detraenti.</p>
<p>Nove proprietade ha el cane rabioso. La prima: el porta sempre
la bocca aperta; così el detrattore. De questi dice David:
"Sepulcrum patens est gutur eorum" ("La gorgia de li detrattori è
uno sepulcro patente e scoperto"). Secundo: el asconde la
lingua, perché la è venenosa; così lo infamatore asconde la
lingua, quando el aspetta tempo de potere offendere gravamente
(el salmista: "Linguis suis dolose agebant", "Cum le sue lingue
andavano maliciosamente amorbando"). Terzio: ha sempre la bocca
insanguinata. O lingua perversa! Cane murmurante, tu manzi sempre
la carne e sangue del proximo che infami! Quarto: ha li denti
venenati (dice Plinio che lo cane rabioso ha uno verme sotto la
lingua, il quale verme ponge alcuna volta la lingua del cane e
gli accende una colera e furore nel cerebro, per lo qual el
cridda e sì se infuria facendo grande pazie); così el
detrattore. O cane maligno, tu hai el verme de l'odio, de la
invidia sotto la lingua, che te ponge e pòrtati pena e dolore.
Che rimedio iè? Taglia e occide el verme e guarirà el cane;
occide la tua invidia, il tuo odio e guarirà de la detrazione.
Quinto: el morde in occulto; e questo è chiaro. Sesto: el non
baia, cioè cum latratto; così el detrattore parla abasso ch'el
non sia alduto da largo. De questi dice Isaia, LXVI [ma LVI]
capitulo: "Canes muti non valentes latrare ("Cani muti son questi
che non possono baiare"). Settimo: sempre sono in movimento e
non se riposano mai; questo accade a li invidi loquaci. Ottavo:
mordeno a tradimento, così le male lingue, de le quale dice
David: "Detrahentem secreto idest in occulto proximo suo hunc
persequebar" ("Io persequitava quello chi dicea male del suo
proximo in secreto"). Nono: el fuge quelli di casa; in questa
parte egli è megliore ca el detrattore, el quale dice male de
tutti suoi domestici e parenti, così come de stranii; el non
guarda in faccia a persona. Questi sono quelli cani de li quali
parla Cristo (Mathei): "Nolite sanctum panem dare canibus" ("Non
vogliate dare le cose santi a li cani"), cioè a li detrattori.
Ed hai la secunda parte principale.</p>
<p>Circa la terza parte, io trovo sei rimedii a fugire questo
peccato.</p>
<p>El primo se chiama 'contristazione in faccia de l'inimico':
quando tu aldi che uno infama alcuna persona, mònstrati averlo
per mal. Tu hai nel Decreto, VI, q[uestione] I: "Non è alcuno che
dica volentera mal d'altri, quando el non t'è alduto alegramente,
anci presto el tace, quando li vien fatto bruto viso". Per lo
contrario, se tu ridi in faccia de malidicente, tu gli dai animo
e cagione de fare longa infamazione.</p>
<p>El secundo se chiama 'elongazione'; se senza scandalo tu te puoi
levar da la presenzia di tal biasmatore, levate presto; però
dicea santo Ieronimo vecchione: "Si non erit auditor, non erit
detractor", cioè: "S'el non ie serà chi alda, el non ie serà
chi straparla", cioè infamando.</p>
<p>El terzo se chiama 'discreta reprensione': exempio di Cristo chi
ripresi prudentemente Iuda e li altri discipuli, chi murmuravano
contra di Magdalena de l'onguento sparso (Mathei XXVI capitulo):
"Quid molesti estis huic mulieri?" ("Perché agravati voi questa
donna? Lasciatila in pace").</p>
<p>El quarto se chiama 'umiliazione': considera che ancora tu sei
stato in peccato e Dio te ha servato per grazia che non sei stato
vituperato.</p>
<p>El quinto se chiama 'ricordazione': molte cose sono state dette
di te chi non sono state vere; così pensa che possa fi detto de
altri.</p>
<p>El sesto è detto 'compassione': abbi compassione, quando se dice
'Oh, el ha fatto così, el tale et cetera'; pensa che tutti siamo
sottoposti al peccato ed al cascare. Pertanto dicea lo apostolo
santo Piero (Prima canonica, capitulo terzio): "Estote invicem
compatientes fraternitatis amatores" ("Siati compazienti fra voi
medesimi, amatori de la fraternitade"). Amative adunque,
supportative l'uno l'altro, non detraendove, non iniuriandove de
parolle, vivendo come boni cristiani, acciò che Dio ve daga qua
grazia, di là la gloria. Amen.</p>
</div1>
<div1 type="part">
<head>Feria quinta: E' MAGIOR DIGNITA' A L'OMO A POTER FAR BENE E MALE
PER SUO LIBERO ARBITRIO CA ESSER ASTRETTO A NON POTER PECCAR</head>
<p>"Stans super illam imperavit febri, et dimisit illam" (Luce
capitulo quarto).</p>
<p>Dechiarato el Vangelio secundo la littera, nel qual avete veduto
la donna nel letto cum la febre grande, voglio che intendiate che
questa donna significa l'anima inferma de la febre del peccatto
del primo padre nostro Adam; onde gli dottori de la Chiesia
adimandeno s'egli è vero quello che se scrive nel Genesi capitulo
primo: "Vidit Deus cuncta que fecerat et erant valde bona", cioè:
"Vidi Dio tutte le cose da lui create ed erano molte bone".
Perché non feci l'uomo tanto bono ch'el fusse impeccabile, cioè
ch'el non potessi far male, come el concessi poi a li Apostoli
per grazia del Spirito mandato? E questo pare conveniente,
secundo che dice Dionisio grande dottore: "Optimi est optima
facere", cioè: "A quello chi è ottimo sta bene far le cose
ottime", e lo bono non può fare se nonne le cose bone. Dio non
solamente è bono, ma egli è essa total bontade per essenzia;
perché non fecilo adunque l'uomo in sì perfetta bontade ch'el non
potessi mai peccare? Rispondeno gli teologi (e maximamente
Bonaventura, terzio Sententiarum) così: "Benché esser impeccabile
per comparazione ad esser peccabile sia meglio, nondimeno è più
dignità a l'uomo a poter far bene e male per suo arbitrio ca
esser astretto a non poter peccare di necessità. E questa
sentenzia se prova per tre ragione principale: la prima se prende
dal canto de l'uomo; la secunda dal canto del mondo; la terza dal
canto de Dio.</p>
<p>La prima se prova per quattro ragione. Primo, per 'rispetto di laude di l'uomo': colui meritamente è
digno da esser laudato chi ha el modo e la via de robare,
luxuriare e occidere e puolo far, ma non vole. E' vero? Sì. Uno
vecchio non è laudato quando el serva castitade, perché el fa
per forza questo, cioè perché non se può scaldar al coito. Questo
è chiaro? Sì. Ma uno giovenetto, una garzona, se la serva
continenzia, e che la schiva el piacer carnale, la merita grande
laude, perché la pò fare el male e non lo fa. La secunda è ragione di 'onore': molto più è onorato uno chi
acquista una vittoria per propria virtude e possanza ca per
virtude d'altri. Onde se l'omo fusse impeccabile, acquistarebe el
Paradiso più presto per divina voluntà ed elezione de li celi ca
per propria virtude e per proprio merito. Or, qual è meglio e
qual è magior onor? Certo a vincerlo per proprio arbitrio e
merito. Pertanto Ioanne Battista è commendato, però che da
puericia, per propria voluntà, ellesse vita eremitica. Però dice
Cristo (Iohannis secundo capitulo): "A diebus Iohannis Baptiste
regnum celorum vim patitur et violenter rapiunt illud" ("Dal
tempo di Battista in qua el reame del cielo è asforzato, e gli
asforzitori el prendeno"). O Paulo mio, o vase di scienzia, o dottore de le gente, tu
pugnavi virilmente dicendo: "Quis me separabit a caritate
Christi?" ("Chi me rimoverà da la carità di Cristo?"):
tribulazione over angustia, persecuzione over fame o nudità o
periculo, et cetera? Io son certo che né morte, né vita, né
angeli, né altezza, né profundità, né alcuna creatura me potrà
separare da la carità di Cristo. La terza se chiama 'grazia de conservazione': conciosiacosaché,
secundo la sentenzia di Gregorio, la umeltà sia guardia di tutte
le virtude, ha volsuto el grande Dio crear l'uomo ragionevele
sottoposto al peccato, acciò ch'el avesse cagione da umiliarse. O
uomo fragile! O creatura vile! O vita nostra miserabile ed umile!
Asbatite uno puoco, o superbo, e cognoscite te stesso. Però
messer Domenedio, vedendo che Paulo da prima era superbo, acciò
ch'el non capitasse male per vanagloria, gli mandò uno stimulo ne
la carne, del quale el dice lui de si stesso (Ad Corinthios,
XII): "Acciò che la grandezza de le revelazione non me faza
sconfiare troppo, el me è dato il stimulo de la carne mia, il
qual me dà battaglia". La quarta ragione - o cittadino mio, attendi qua - è detta
ragione di 'meglioramento': assai volte è bono che l'om fallisca
e manchi in qualche cosa, perché abbi cagione di far poi quella
opera più bella; alcuna volta Dio fa cadere i boni in qualche
errore, acciò che ristorono poi se stessi in meglior fortezza.
Cascò Piero apostolo e ritornò megliore; cascò Magdalena
peccatrice e fecese poi santa.</p>
<p>La secunda parte principale è avendo rispetto a l'universo.
Questa considerazione se può fortificare per quattro ragione. La prima se chiama 'perfezione': era condecente a la perfezione
de le cose del mondo far una creatura libera che fusse in libertà
a far bene e male come a lui piacea. La secunda è ditta 'ragione di mediazione': avea Dio fatto
l'angelo bono, confirmato in tanta grazia gratificante, che per
niente mai potesse peccare; dapoi questo el mandò Satanasso cum
soi sequaci in dannazione eterna e li permessi cadere in tanta
ostinazione che mai più non potesseno far bene, ma sempre male;
era adunque congrua cosa fare una creatura di mezzo, che avesse
in sé l'uno e l'altro, cioè che non fusse confirmata in bene né
ostinata in male, ma fusse libera, e cum propria libertade
potesse fare bene o male come ie piaceva. La terza se chiama 'ragione di decorazione' over bellezza.
Secundo Ricardo (secundo Sententiarum), questa è troppo bella
cossa, cioè che l'omo sia libero e non constretto. La quarta se chiama 'exaltazione'. Tanto più in prima è stato
l'uomo exaltato per quanto ha fatto male e poi s'è repentito e
fatto bene; onde per lo peccato di Adam più è stata exaltata la
creatura de l'uomo ca s'el non avesse peccato. La ragione, perché
ha acquistato più merito e più ferventemente ha servito a Dio,
onde ha acquistato l'omo esser sopra l'angelo per grazia.</p>
<p>La terzia parte principale se prova ancora per quattro ragione. La prima risguarda la divina potenzia: volsi Dio dimonstrare a
te uomo vano che, come senza lui tu non fossi creato, così senza
lui non poteva ristar stabile; e come la potenzia de Dio è stata
creatura de l'omo, così la sia conservativa di quello. La secunda guarda la divina sapienzia. O Dio immenso! Grande
sapienzia è in ordinar le cose bone cum le cattive, grande
sapienzia si è a cavare dal male alcun bene! El peccato de
Lucifero cattivo ed iniquo fu cagione di bene, cioè de la
creazione de l'omo. Dal peccato de Adam cavò Dio la incarnazione
del suo Figliolo. O sapienzia infinita! O increata virtù divina!
O artifice prudentissimo, quanto bene hai cavato da tanto male! Pertanto santo Gregorio, dottor illuminato, chiama quel peccato
di Adam bono e necessario; onde la Chiesia canta quel suo
trattato in la benedizione del cereo pascale dicendo: "O certe
necessarium Ade peccatum, quod Christi morte deletum est! O
felix culpa que talem ac tantum meruit habere Redemptorem!" ("O
peccato di Adam certamente necessario, che fu purgato per la
morte de Cristo! O colpa felice che meritò avere così fatto e
così grande Redentore!"). Non era necessario el peccato di
Adam, non utile per altro ca lo ottimo bene di la morte de Cristo
che ne sequitò, la resurrezione e liberazione del populo privato
del cielo. La terza fi detta 'ragione di bontade': non serebe mai stata
conosciuta né intesa la bontà, la clemenzia, né l'amore di Dio
verso di l'uomo, s'el non fusse intervenuto el peccato de Adam
inobidiente. Però dice Iohanne (terzio capitulo del suo
Evangelio): "Sic Deus dilexit mundum, ut Filium suum unigenitum
daret", et cetera ("Tanto ha Dio amato el mondo ch'el ha dato el
suo Figliuolo unigenito, acciò che non perisca alcuno che creda
in Lui"). La quarta se chiama 'ragione di iusticia'; però che, essendo el
male, Dio lo punisse e mostra la iustizia, la qual non se
monstrarebbe s'el non potesse l'uomo peccare. Di questa iusticia
favella David nel Salmo: "Iustus es Domine, et rectum iudiciun
tuum" ("Tu Dio se' iusto e lo iudicio tuo è ritto"). Or basta
per oggi aver veduto a che modo l'omo di sua natura è variabile,
atto al male, sottoposto al peccato per voluntà potere essere
impeccabile, se meglio paresse a Dio, el qual conceda esser in
sua grazia di qua e finalmente in sua gloria in cielo. Amen.</p>
</div1>
<div1 type="part">
<head>Feria sesta: DEL PECCATO</head>
<p>"Venit mulier de Samaria haurire aquam" (Iohannis quarto
capitulo ed in Evangelio hodierno).</p>
<p>*(Dechiara brevemente el Vangelio quanto a la littera)*</p>
<p>Questa donna di Samaria significa l'anima ragionevele, la qual
se trova nel peccato, non intendendo però quanto el sia contrario
a l'uomo e dispiacente a Cristo, dal quale uno puoco illuminata
dimanda lei l'acqua di la grazia per ussire da quello. Però
questa matina noi vederemo del peccatto la propria diffinizione.
El dottore serafico Bonaventura (secundo Sententiarum) ne mette
molte diffinizione. La prima: "El peccato è privazione de l'umana
bontade", ed acciò che questa diffinizione non ne appara oscura
ed anco dubiosa, aldiamo Augustino, nel libro De civitate Dei,
chi dice: "Peccatum est carentia boni ubi debet esse" ("El
peccato è mancamento del bene gli ove il doveria esser").
Onde el ditto dottore Bonaventura dice che Dio avea dato a l'omo
tri beni, li quali summamente gli erano necessarii.</p>
<p>El primo bene de 'modificazione': tal modo imposi Dio a l'uomo e
tal ordine ch'el non desiderasse alcuna cosa contra la divina
voluntà, ma sempre dicesse a Dio "Sia fatta la tua voluntà come
in cielo così ancora in terra" (come tu hai Mathei sesto
capitulo). El tristo peccato ha pervertito questo ordine, perché
ora el cuore umano sempre desidera e pensa male, cioè carnaltade
e sensualtade.</p>
<p>Il secundo bene dato da Dio fi ditto 'decorazione': la bellezza
de l'uomo non sta nel corpo, nel colore over nelle membre, ma la
vera bellezza e nobeltà de l'omo è la virtù, onde el moral Seneca
dice: "Uno e suolo bene de l'omo è essa virtude". O peccato
malignante, o latrone inimico de Dio, tu solo spogli, privi e
robi l'anima umana di essa virtù. De questo se lamentava Ieremia
profeta (capitulo quarto), dicendo: "O anima, facies tua
denigrata est super carbones" ("O anima, la faccia tua è fatta
più nigra ca li carboni").</p>
<p>El terzo bene era detto 'ordinazione', cioè che tutti i
pensieri, cogitazione e parlare e operazione de l'uomo erano
adrizatte in Dio come in ultimo fine. Lo venenoso peccato adopera
questo male in noi, che più presto adrizammo le nostre operazione
a fine de piacere al mondo ca a Dio creatore. Questo volsi dire
Salomone (Sapientie secundo capitulo): "Excecavit eos malicia
eorum"; cioè: "La malicia de gli uomeni gli ha eccecati".
Augustino dottore, intendendo questi tri beni essere tolti per lo
peccato, dice così: "El peccato è privazione de la bellezza, de
l'ordine e di la mensura"; onde el peccatore più presto
doverebe fi detto bestiale ca ragionevele creatura. Però dicea el
citarista David: "Homo cum in honore esset non intellexit
comparatus est iumentis insipientibus et similis factus est
illis"; cioè: "L'omo essendo in onore creatto non ha inteso la
sua eccellenzia; pertanto è comparato a li animali insipienti e
fatto simile a quelli".</p>
<p>Damasceno, dottore greco, dice altramente, cioè: "El peccato è
una separazione da la cosa ch'è secundo la natura e conversione a
quella che è contra natura". Questo fi demonstrato per
esperienzia corporale in tal modo: la febra, overo altra
infirmitade, deprava e vicia così fattamente la natura de l'omo
che uno infermo più presto desidera le cose nocive ca le bone;
così l'omo infermo per el peccato mortale disprezza ed ha in odio
le virtude ottime ed ama li vicii pessimi, come lo avaro e
lussurioso.</p>
<p>*(Dì al tuo modo)*</p>
<p>Di questi se lamenta Dio per el profeta Ieremia (capitulo
secundo): "Dereliquerunt me fontem aque vive et fecerunt sibi
cisternas dissipatas" ("Hanno abandonato me chi son fonte di
acqua viva ed hannosi cavato cisterne destrutte che non posseno
servar l'acqua"); quasi dicat: "Potendo avere l'acqua viva de
le virtude, vogliono più presto bever l'acqua de' vicii e
peccati, acqua fragida, venenosa ed amorbata".</p>
<p>La terza diffinizione è de Augustino (libro De libero arbitrio),
chi dice: "Peccatum est bonum incommutabili spreto adherere bono
commutabili" ("El peccato non è altro ca desprezando il bene
incommutabile, cioè Dio, accostarsi al bene commutabile, che è
ogni creatura").</p>
<p>Or nota, valente uomo. Dice Pietro Lombardo (secundo
Sententiarum, distinzione secunda) - ed è parlare de Augustino -:
"Fecit Deus hominem ut summum bonum intelligeret, intelligendo
amaret, amando possideret, possidendo frueretur" ("Dio feci
l'uomo, acciò ch'el intendesse el summo bene, intendendolo lo
amasse, amando el possedesse, possedendolo lo fruisse").</p>
<p>O uomo ingrato! O cieco, o embriaco del mondo! Oh, qual cambio
hai fatto! O vile creatura! O ignorante! Tu lassi ed abandonni el
bene incommutabile ed eterno che è Dio per accostarti al bene
mutabile e temporale che è la creatura. O grande ignoranzia!
Lassa l'uomo Dio buono, Dio dolce, Dio pieno di ogni piacere e
solazo, per amare uno corpo puzzolente, uno sacco di sterco, uno
cibo di vermi. O porci! O animali brutti! Non ve commanda el
profeta David: "Nolite fieri sicut equus et mulus quibus non est
intellectus" ("Non vogliate esser come cavallo o mullo, nelli
quali non è intelletto")?</p>
<p>Hai adunque in questa prima parte per tre dignazione che cosa
sia el peccato. Or piglia la secunda parte, e vederemo del
peccato la sua maligna operazione de più specie.</p>
<p>Una ne puone santo Ambrosio (libro De Paradiso), cioè:
"Peccatum est prevaricatio divine legis et celestium inobedientia
mandatorum" ("El peccato è una prevaricazione de la divina legge
e disobedienzia degli commandamenti celestiali").</p>
<p>Onde è da sapere che sonno tre legge principale al mondo. Una è
detta 'lege naturale', comme hai nel principio de Decreto, posta
per Graziano, la qual non è altro ca non fare quello ad altri
che non voresti per te (Luce sesto capitulo).</p>
<p>La secunda fi detta "legge de la Scrittura", che fu fatta da
Dio per Moises (Exodi libro in molti capituli): a questa erano
obligati gli Giudei, a li quali principalmente se destendevano li
commandamenti de Dio.</p>
<p>La terza è detta 'legge di grazia'; e questo è lo Evangelio de
Cristo, del quale se scrive (Iohannis primo capitulo): "Plenum
gratie et veritatis" ("Pieno di grazia e di veritade"), el
quale è perfezione de tutte le legge ed obliga ognuno a sé.</p>
<p>Or adunque al proposito, carissimi. Quando santo Ambrosio dice
'El peccato è una prevaricazione de la divina legge', non
solamente intende di una, ma de tutte: primo è prevaricazione di
la legge naturale. Non occise (come hai Genesi, quarto
capitulo) per invidia Caim el suo fratello nella legge
naturale? Non desprezzò Cham el suo padre Noè, quando lo vidi
abeverato dal vino? Per la qual cosa fu maledetto (Genesi, nono
capitulo). Non peccorono li Sodomiti bestialmente, per la qual
colpa mandò Dio el fuoco con el solfaro: Genesi, capitulo XIX?
Ed in quel libro non se dice, o Esaù, che tu vendesti la
primogenitura per una scudella di lenticula? O Iacob, non fu la
tua figliuola Dina tanto bella, tanto digna, tanto formosa e
prestante, per luxuria vituperata (Genesi, XXXIV capitulo)?</p>
<p>Che fa bisogno allargarme? Non me satisfarebe uno mese a
numerare tutte le prevaricazione fatte ne la lege di la natura!</p>
<p>Ancora feramente fu prevaricato ne la lege de la Scrittura data
da Dio per Moises: appena Moises avea avuto la lege (come tu hai
Exodi capitulo XXXII), e lo populo pazzo, col suo peccato, il
vitello adorando, provocorono Dio ad ira, onde trentatrè migliari
de omini morirono in uno giorno; nel libro de' Numeri (capitulo X
[ma XI]) se lege che tutto el populo murmurava contra Dio, onde
mandò el Signore el fuoco che gli arsi e brusòe pure assai
migliara. Maria eziandio, sorella di Moises, essendo
murmuratrice contra di lui - o femina pazza, o animale leggere -
fu percossa da lepra. Or basta.</p>
<p>Ne la legge di Cristo non vendè Iuda per peccato de invidia el
suo maestro e Dio? Non lo negò Piero apostolo? Simone mago non
volsilo comprare el dono del Spirito Santo? E brevemente ciò che
se truova di male in ogni lege, tutto ha fatto il peccato; onde
appar esser verificata la nostra prima proposizion proposta del
peccato data da Ambrosio, cioè che 'l peccato è una
prevaricazione de le lege divine di tre specie dette.</p>
<p>La secunda operazion cattiva del peccato fi detta 'espoliazione
de virtude'. Ogni virtù da l'uomo robba el peccato mortale. La
ragione è questa: perché el peccato è contra la natura de l'omo,
la virtude è naturale. Questa è sentenzia de Bernardo: "Tutto ciò
che non piace a Dio è contra natura". O grande Dio! Non è al
mondo cosa tanto in odio a Dio quanto è il peccato. Guarda la
esperienzia: feci Dio una creatura molto digna e nobile, cioè
l'angelo; nondimeno lo privò del cielo e mandolo in tanta
tenebria. Per che cagione? Per el peccato. O mondo alternato di
nobile creatura pelegrino essendo e bello, presto venisti
abissato nel mare e diluvio per lo peccato. O David che dice tu
de Dio? "Iniquos odio habui" ("Io ho avuto in odio gli
iniqui"); in uno altro Salmo: "Io ho avuto in odio li cattivi
di odio perfetto e riputato ho lor per inimici".</p>
<p>O ingrato uomo, fuge il peccatto, abbi in odio gli vicii e non
peccar mortalmente; più presto elegiti la morte, perché tu vedi
quanto el dispiace a Dio.</p>
<p>S'el venisse uno angelo chi te dicesse "Se tu non pecchi
carnalmente, io brusarò la tua casa", lassa più presto brusarla;
s'el dicesse "Io occiderò tuo padre e madre e fratelli e parenti,
se non pecchi mortalmente", non ie consentire, lassa più presto
morire tutto lo universo; s'el dicesse "Se tu non pecchi
mortalmente, el se abissarà questa terra, robbe, case, ed uomeni
tutti periranno" (discorre tutti li elementi e santi del cielo, e
finalmente conchiudo), lassa più presto incorrere ogni gran male
ca peccare mortalmente!</p>
<p>*(Riprenderai qua gli frati, preti, monachi e mercadanti, signori
maritati, vedove e donzelle, che per uno soldo offendeno Dio)*</p>
<p>Or pensa, cristiano mio caro, quanto Dio abbi in odio el
peccato, che per purgare quello el volse uno suo Figliuolo, ch'el
avea, lasciar morire in croce, acciò che in quella croce fusse
crucifixo il peccato, per farne capace di grazia e poi di gloria.
Amen.</p>
</div1>
<div1 type="part">
<head>Sabato: DE LA MISERIA NE LA QUALE EL PECCATO METTE L'OMO</head>
<p>"Vade et amplius noli peccare, ne deterius tibi contingat".</p>
<p>*(Dechiara el Vangelio secundo la littera, e poi intrerai così)*</p>
<p>Io trovo che in questo Evangelio se dimonstra la grande
miseria, nella quale el peccato mette l'omo, chi è tanto nobile e
degna creatura; e sono principalmente tri cattivi effetti, over
miserie, ne li quali cade l'om per lo peccato.</p>
<p>La prima se chiama 'servitudine': incontinenti che l'omo ha
peccato mortalmente, egli è fatto servo del peccato. Questo è
testo di Ioanne (ottavo capitulo): "Qui facit peccatum servus est
peccati" ("Chi fa el peccato è servo di esso peccato"). Doppo rimane l'uomo tanto incatenato e ligato per lo peccato
che, quando el volle uscire, el non può da sua posta e arbitrio.
Prende lo exempio: chi è zotto conviene che nel caminar el vada
zopegando; quando la voluntà di l'uomo è inordinata e zotta ne
l'affetto, la non può caminare dretto, né quasi mai voler cosa
dreta, ma sempre con lo appetito sensuale se volta a la
concupiscenzia mundiale. El se lege figuralmente (Actuum capitulo XII) che Piero in
pregione fu ligato con due cattene e guardato da cavalieri e
birri ch'el non fugesse. Ed ecco l'angelo de Dio apparvi, e lo
splendore illuminò la pregione: percossi il costato a Piero esso
angelo, e lo svegliò dicendo: "Leva suso, presto!". Dette queste
parolle, cascoron le catene da le man sue. Aldete el misterio: Piero incarcerato significa el peccatore; la
pregione è la concupiscenzia sensuale; due catene, secundo
Augustino in libro De libero arbitrio, sono doi naturali
defetti, cioè difficultade al bene ed ignoranzia; gli guardiani
de la pregione sono li piacere del mondo e le sue promissione. Alde ciò che dice el peccatore abituato in male fare: "Io me
vorebe confessare, ma non posso lassare la luxuria; io son
ligato, non posso uscire da mia posta". Ma poi che l'uomo
illuminato da Dio el comminza a cognoscere la sua misera vitta, e battuto el costato di Piero, cioè toccato el peccatore, per la
contrizione e confessione cascono subito le catene del peccato.
Però dicea el profeta Michea (capitulo secundo): "Surgite et
abite, quia non habetis hic requiem" (O peccatori, o luxuriosi,
o avari, o gulosi, o viziosi, levativi e fugete da questa
pregione, perché nel peccato non avete riposo!). E Paulo mio, che
dirai tu? "O tu chi dormi, leva suso, e Cristo te illuminarà".</p>
<p>La secunda miseria è detta 'deturpazione' e 'macula'; onde ne
l'Ecclesiastico (decimo ottavo capitulo) è ditto in reprensione
di Salomone cascato in molti errori: "O povero Salomone, tu hai
dato macula nella tua gloria ed hai vituperato el tuo seme"; e questo feci lui, però che, essendo nobile e virtuoso da prima,
embratatò el suo onore cum la brodda e sterco di carnaltade,
dedutto ad uno vivere bestiale. A questo proposito dice David santo: "L'omo essendo in onore,
non se ha cognosciuto"; onde egli è comparato a li animali
brutti e fatto simile a quelli insipienti, sopra el quale parlare
dice Ioanne Crisostomo ne la omelia de la Ascensione: "Egli è
peggio essere comparato a le bestie ca a nascere bestia". E
assigna la ragione: però che naturalmente non aver intelletto e
ragione è cossa tollerabile, ma aver ragione in sé e intelletto
ed essere assimiliato e comparato a le bestie è cosa sozza,
brutta e vituperosa. Appare adunque che l'uomo perde i beni spirituali de le grazie e virtude per el peccato.</p>
<p>La terza miseria se chiama 'perdizione di beni temporali'. Legge
nel primo di Re (capitolo XV): "dice Samuel profeta al re Saul
'Perché tu hai desprezzato il precetto de Dio, esso Signore ha
desprezzato te, e non vol che tu sie re sopra del suo populo
Israel'"; e così ie intervenni. Similmente legge secundo Regum
(capitulo ultimo): "Per il peccato di vanagloria e laude David
perse una grande parte de la obedienzia del populo"; e capitulo
XII: "Ie disse el profeta Nathan: 'O David pazzo, tu hai commesso
adulterio; ma alde la sentenzia del corrozato Dio: el coltello
non serà rimosso da la tua casa in sempiterno e serai scacciato e
persequitato dal proprio figliolo'". Conchiude che tutti gli
reami che hanno avuto fine non sono destrutti se nonne per i suoi
peccati. Guai a chi rimane! La sentenzia de li passati serà
ancora nostra.</p>
<p>Secundo: perde alcuna volta l'omo per il peccato l'aver de li
beni temporali mobeli e riccheze. Lege Luce XII: dice Cristo al
ricco chi se avantava de molta robba assunata per molti anni e
se confortava a galderla: "O pazzo, tu morirai questa notte; e
de chi serà la robba che tu hai apparicchiato?". De questi
parla David profeta: "Li ricchi lassaranno ad altri le sue
riccheze, le sue sepulture seranno sue case in sempiterno; li
usurarii intraranno sopra i suoi beni e gente forestiera manzarà
le sue fatiche".</p>
<p>Terzio: perde l'uomo la fama, lo onore e la reputazione, de la
qual avanza ogni inestimabile tesoro. Pertanto se dice (Proverbi
capitulo XXII): "Megliore è el nome bono ca assai riccheze".</p>
<p>O Magdalena, o peccatrice, o sceleratta matrona tanto nobile e
tanto bella, nobile de parenti e generosa di sangue, fatta
ignobile ed infame, vituperata ed infamata per el peccato de la
libidine, per el peccato carnal! O pazza, o smemorata, alde el
parlare di Luca, canzelero di Cristo (VII capitulo): "Egli era
una femina detta peccatrice ne la citade"; tanto era inveterato
in lei el peccato ch'el'avea perdutto el proprio nome.</p>
<p>Nondimeno per nostra informazione è da notare e da saper che
lo peccato se truova in tre differenzie.</p>
<p>Uno è ditto 'originale', el qual noi portiamo dal ventre
materno, e chi se trova morire cum questo, in qual stato o lege
voglia ch'el sia, non può aver vita eterna (Iohannis capitulo
terzio): "Nisi quis renatus fuerit ex aqua et Spiritu santo non
potest intrare in regnum Dei" ("Chi non renascerà de acqua e
Spirito Santo non può intrare nel regno de Dio").</p>
<p>Egli è uno altro chiamato 'veniale', il quale non priva però
l'uomo de carità né de l'amore de Dio; nondimeno pure è male, perché non estimando l'uom el veniale, più volte cade in lo
mortal.</p>
<p>El terzo è 'mortale', e ciascuno che cade in questo, ed
incontinente non ie occorre cum la contrizione cordiale e
proposito de confessarsi avutto la opportunitade del sacerdote, è
in stato di perdizione, dannato in le mane del diavolo, privatto
totalmente de' beni di fideli, privato di grazia e speranza de
vita eterna, digno di la morte, inimico de Dio, sbandegiato dal
cielo, intruso nel mondo senza frutto.</p>
<p>Lasciàti adunque el mal, mundate le vostre anime, lavate le
conscienzie embratate, acciò che l'alto Dio ve presta di qua
misericordia e di là la gloria. Amen.</p>
</div1>
<div1 type="part">
<head>Dominica quarta: DE LA SANTA CONFESSIONE</head>
<p>"Hic est vere propheta, qui venturus est in mundum" (Iohannis
capitulo sexto).</p>
<p>Nel presente giorno, dilettissimi in Cristo Iesu, se tratta in
la missa per figura e misterio in che modo, fatto el grazioso
maestro e pietoso Cristo il memorabile miraculo, quanto a noi, di
saziare diverse turbe de cinque pani e doi pesci, li populi
levoron le voce, aperseno la bocca, cum le proprie lingue
accusando lor infideltade, confessando in Dio Cristo esser due
nature, divinitade ed umanità congionte. Pertanto oggi noi, come
suoi boni imitatori, confessaremo i nostri peccati, laudando la
virtù de Cristo, grande sacerdote, chi de cinque pani e doi
pesci, che sono cinque e doi sette, cioè sacramenti de la
Chiesia, ha ministrato a li populi per mano de gli duodeci
Apostoli, cioè qualunqui veri sacerdoti.</p>
<p>Onde meritamente noi trattaremo oggi di tre principale parte
circa la confessione: primo la sua diffinizione, secundo la sua
derivazione, terzio la sua obligazione.</p>
<p>Circa la prima dice Augustino: "Confessione è uno certo atto,
per lo quale el morbo latente fi aperto sotto specie di venia".
Onde nota tu, vallente omo, che sono tre differenzie di
confessione. Una se fa nel iudicio de la conscienzia, la qual
ogni ragionevel creatura è obligata a fare ed a referir ed
attribuire a Dio ogni bene e a sé uomo ogni male e diffetto, come
dicea el santo citarista David: "Non nobis, Domine, non nobis;
sed nomini tuo da gloriam" ("Non a noi, o Signore, non a noi, ma
al tuo nomme darai la gloria"). L'altra specie di confessione se
fa in foro de iusticia, quando il reo è examinato dal iudice; e
questa è contraria a la confessione de la Chiesia. In la
confessione del mondo chi se accusa per propria bocca vien
condennato e punito, come tu hai nel Decreto XXV, questione
quinta, capitulo Presbyter; nella confessione ecclesiastica chi
se accusa ie vien perdonato e rimane libero. La terza confessione
è in examine e foro di la penitenzia; e di questa parla
Augustino, chi la è uno de gli setti sacramenti de la Chiesa.
Ed hai sciolta la prima parte.</p>
<p>Circa la secunda parte, dimandono gli dottori onde ha avuto
principale origene la confessione. Risponde il serafico nostro
dottore Bonaventura (quarto Sententiarum) che da tri luochi la è
proceduta. Primo da la auttorità evangelica del nostro Dio Iesu
Cristo, il qual doppo la resurrezione disse a soi discipuli,
suffiando ne la lor faccia: "Accipite Spiritum sanctum: quorum
remiseritis peccata, remittuntur eis; et quorum retinueritis,
retenta sunt" ("Prendete el Spirito santo: a chi perdonarete serà
perdonato e chi rimoverete da la grazia serà rimosso", Iohannis
XX capitulo); in Iohanne, decimo settimo capitulo, ancora el
conferma questo, dicendo: "Ciò che voi ligarete sopra la terra
serà ligato in cielo". Per queste parolle appare come Cristo
diedi auttoritade de assolvere a li Apostoli ed in lor persona a
tutti i preti. Nota però, valente uomo, che solamente Dio
principalmente perdona gli peccati; ma gli pretti come ministri e
iudici. Debeno adunque li populi andare a li pretti come a
ministri e iudici de Dio ordinarii in terra, manifestargli le
sue proprie colpe ed ogni delitto, ed egli sacerdoti dar la
penitenzia arbitraria da sostenere per gli commessi peccati. El secundo principio de la confissione è la auttoritade
apostolica, i quali andando per lo mondo, come ie era ordinato,
predicavano la penitenzia in remissione de' peccati (Marci
ultimo: "Euntes in mundum universum predicate evangelium omni
creature"). Insignavano e commandavano la penitenzia cum la
accusazione di suoi peccati a li populi, e poi gli assolvevano.
Però dicea santo Iacobo: "Confitemini alterutrum peccata vestra
et orate ut salvemini" ("Confessate cum gli preti li vostri
peccati e pregate l'uno per l'altro, acciò che siati salvi"). El terzo principio è la auttorità e voluntà ecclesiastica.
Commanda la santa madre Chiesia, come hai nelle Decretale extra
de penitentiis et remissionibus: "Ogni fidele, o maschio o
femina, almanco una fiata l'anno se debe confessare e communicare
el giorno di Pasca; altramente per sin ch'el viva sia scacciato
da l'intrare in chiesia e morto non abbi sepultura
ecclesiastica".O cristiano indurato, corre, o embriaco del mondo, nota bene:
ogni fidele di qualunque sexo, venuto ad anni di discrezione,
s'el non fa questa obedienzia detta, sia sepellito in luoco de
asini e nonne in chiesia sacra.</p>
<p>*(Tu, predicatore, nota bene le dette parolle e crida contra de
preti e del populo negligente, a tuo modo)*</p>
<p>Basta per la secunda parte.</p>
<p>Circa la terza parte se muove questo dubio, cioè se l'uomo è obligato, peccato ch'el abbia mortalmente, a confessarse di
subito. Risponde Ioanne Scoto (quarto Sententiarum) che in
molti casi è obligato. Primo, quando se approxima el periculo de
dannazione over salvazione, allora l'uomo se debbe apparicchiare
a la misericordia. Secundo, quando l'uomo se mette al periculo de
morte, come serebbe andando in battaglia o volendo far longo
viaggio per mar o per terra. Terzio, quando l'uomo se vol
communicare (extra, De penitentiis et remissionibus, cap.
Omnis). Quarto, quando el vol ministrare alcuno sacramento
ecclesiastico; altramente facendo ed essendo in mortale
[peccato], peccarebe mortalmente, ricevendolo o dasendolo ad
altri. Nota tu, buffalo, e tu, madonna Bianca, che tu pecchi
mortalmente ogni volta tu te sposi, o che tu prometti tuore per
donna, e tu donna per marito, qual se sia, essendo in peccato
mortale. Quinto, quando l'omo vol far atto sollenne in la chiesia
de Dio, come è celebrare, cantare el Vangelio, predicare, et
cetera; però che 'l ministro de cose sacre, come è el predicante
del Verbo divino, debbe esser mundo e retto.</p>
<p>La secunda dubitazione se muove. Cioè, el serà uno confessato
ogi; di qua a dieci over venti giorni el se ricordarà de uno
peccato mortale non confessato da lui per smemoranza: in tal caso
serallo obligato a ristorar un'altra volta tutta la prima
confessione fatta? Risponde lo illuminato dottor messer
Bonaventura (quarto Sententiarum, distinzione XVII), dicendo
cossì: "Son quattro casi principali, in li quali se debbe
reiterare la confession fatta" (ed in questa sentenzia se
concordano tutti li dottori). El primo è per impotenzia del
confessore, cioè quando tu te confessi da uno prette che non te
può assolvere, verbigrazia, perché el serà escomunicato. Lo
secundo caso è per ignoranzia di esso prette: tu andarai a
confessarte cum uno ignorantone e buffalo. *(Dirai tu, predicatore, qua a tuo modo)* Però dice Augustino, ed è scritto (De penitentia, distinzione
VI, cap. Qui vult); dice lui: "Chi vol confessarsi guarda a
trovar uno sacerdote chi sappia ligare e sogliere: uno cieco
mena l'altro, e trambi doi cascano in la fossa". El terzo è per malicia: quando tu vai a confessarte e per
vergogna taci uno peccato, quella confession non te giova nulla:
vanne da lo prette un'altra volta. El diavolo è cagione di
questo, chi te tenta dicendo: "Tace, tace, nol dir fuora!". El quarto è per negligenzia, quando non ha fatto la penitenzia
che ie fu imposta dal confessore. E nota tu, valente uomo, che
gli dottori fanno questa dechiarazione: "Questa quaresima tu te
vieni a confessare e non hai fatto la penitenzia de l'altro
anno". Dicono in questo modo: "Se tu te ne aricordi de essa e
voli farla con effetto, tu non se' obligato a riconfessarti de li
peccati confessi, ma farai quella penitenzia ogni modo. Ma se
non la voresti fare, over se dimenticato la penitenzia, se'
obligato a riconfessarti un'altra volta. Quanto a la
discrezione, nota tu, cittadino e donna, che tu se' obligato a
cercar uno confessore dotto e valente, el qual tu speri ch'el
sappia discernere tra mortali e veniali peccati; e quando tu fai
a questo modo e che tu stai a la discrezione e prudenzia di tal
confessore, posto che lui errasse bene in qualche cosa, tu se'
scusato. Ma essendo lui indotto, tu e lui andati in la mala ora,
cascando doi ciechi in una fossa. Non se può errare confessandosi
da uno valente uomo, come son communamente li predicatori di san
Francisco e Dominico. Questa è sentenzia di Augustino: "Chi se
vol confessare, vada ad uno dotto". O cristiani ciechi,
negligenti a la sua salute: se tu hai una infirmità corporale, tu
cerchi avere uno bono medico; quanto maggiormente essendo l'anima
più nobile ca 'l corpo, la debi tu aver cara e cercare la sua
perfetta salute!</p>
<p>*(Sequita poi come te pare)*</p>
<p>Questa salute è la grazia e la gloria, ad quam...</p>
</div1>
<div1 type="part">
<head>Feria secunda: DE LI FRUTTI LI QUALI NASCENO DI LA CONFESSIONE</head>
<p>"Solvite templum hoc, et in tribus diebus excitabo illud"
(Iohannis secundo capitulo).</p>
<p>*(Dechiara el Vangelio come te piace e poi dirai così)*</p>
<p>Questo tempio è l'anima ragionevele ne la qual Cristo vorebbe
intrare, e dice: "O cristiano mio, soglie e rumpe, getta a terra
questo tempio vecchio de peccati de inimici, ed io in tri giorni
(cioè de contrizione, confessione e satisfazione) lo reedificarò
e farolo nuovo e mondo, chiaro e lucido più ca el sole"; ne le
qual parole se denota el frutto dulcissimo che nasce da la santa
confessione; e sono al presente sei frutti.</p>
<p>El primo se chiamarà 'illuminazione di mente': fi illuminata
l'anima in tri modi per la confessione sacramentale. Primo, in considerazione de si stesso; pertanto crida el profeta
Ieremia (capitulo terzio) contra el peccatore così: "Leva in
directum oculos tuos et vide ubi nunc prostrata sis". O anima
impiagata dal peccato! "Leva in cerco gli tuoi occhii e vedi ove
tu se' cascata". E per questa considerazione vien l'uomo in
cognizione di suoi peccati. Secundo, fi illuminato per umeltade: l'uomo se umilia al sacerdote per amor de Dio, e possiamo comparare el penitente al
cieco nato, el qual disse agli Giudei: "Io andai e me lavai, ed
ora vedo lume", andai cioè alla confessione cum devota
umiliazione, lava'mi per fervente compunzione e vidi, cioè
cognoscendo el mio errore. Terzio, è illuminato per la examinazione del distretto confessore: è tenuto el confessore amaestrare el peccatore ed
insignarli qual è peccato mortal e qual è veniale, cioè ch'egli è obligato a restituire e quello che non è obligato.</p>
<p>El secundo frutto de la confessione se chiamma 'impetrazione de
misericordia'. O cristiano, sappi che la confessione non è altro
che una corte de misericordia, benché la misericordia sia in
tutte le opere de Dio, come dice David profeta. Questo intisi
Salomone nelli Proverbii (capitulo VIII [ma XXVIII]), dicendo:
"Qui abscondit peccata sua non derigetur, qui autem confessus
fuerit misericordiam consequetur" ("Chi asconde i suoi peccati
non serà adrizato in grazia, ma chi la confessarà averà
misericordia"). El se legge ne le Croniche che nel tempo di Carlo Magno uno certo priete di una bona parrocchia ne la vigilia del Natale avea
commesso peccato cum una publica galioffa; celebrando la prima
missa di notte, volendo ricevere el pane celestiale e divino - o
Dio, o Dio! - non poteva. El populo aspettava; ed eccoti una
columba descesi dal cielo cum uno terremoto e bevetti el sangue
del calice e portò via l'ostia consecrata. Rimangono tutti
stupefatti! Procede a la secunda missa; e simelmente la columba
portò via l'ostia col sangue bevuto. El sacerdote intendendo el
suo errore va presto ad uno predicatore chi predicava in quella
terra e cum lacrime e pianti confessò el suo peccato. Nella terza
missa descese la columba e riportò tutto ciò che l'avea portato
via; e fu alduta una voce ne l'aere da tutti che erano in
chiesia, cioè: "La confession impetra misericordia!".</p>
<p>El terzo frutto se chiama 'pacificazione cum Dio'. Ognuno chi è
in peccato mortale ha guerra capitale cum Dio: o misero omo, non
pensi tu quanto periculo sia aver guerra cum Dio. Deh, alde uno
puoco quanto sia aggevol cosa riconciliarsi cum Dio: non è
necessario occidere agnelli, bovi o peccore, come faceano i padri
antichi, ma basta el riparo de la confessione per scontro de
quanti animali se possano offerire a Dio, Però el profeta Osea
(capitulo ultimo) dice: Redemus vitulos labiorum nostrorum" ("Noi
renderemo li vitelli de li nostri labri"), cioè la confessione
fatta cum gli labri in scontro de vitelli. Questa confessione fu
figurata nel fresco ramo de oliva che portò la columba ne l'arca
a l'ora di 'l vespero (Genesi, capitulo VIII). El ramo de oliva
è signo di pace e causa de remission di colpa; questo ramo è
portato a l'ora del vespero per la columba, in fine de i tempi
ordinati, perché lo Spirito santo significato per la columba in
fine di tempi ordina la Chiesia: noi siamo quelli ne li quali se
termina ogni etade, tutta la fede de Dio vero ed ogni lege.
Possiamo ancora dire che questa columba significa la santa madre
Chiesia, come se lege nella Cantica (capitulo I [ma VI]): "Una è
la columba mia, e porta la oliva in bocca", perchè la cristiana
fede in signo de pace e concordia cum Dio ha ordinato la santa
confessione de la bocca.</p>
<p>El quarto se chiama 'liberazione da mano del diavolo'. O dolente
peccatore, quando prima tu se' in peccato mortale incontinente
se' ligato in mano del diavolo ed in la sua bocca, la quale è
larga a l'intrare e stretta a l'ussire. O fratelli, o sorelle
mie, chi insegna a la pecora ed al capretto o agnello, quando son
in bocca del lupo, cridar "be, be"? E così tu con la voce umile
e summissa manifesta i tuoi peccati. Però dice el devoto
Bernardo: "Dio perdona a chi se confessa umelmente, e lo diavolo,
chi avea assaltato el cor del peccatore, perde la signoria".
Nota uno bello exempio. Era uno scelerato e molto vicioso chi,
avendo contratto grande familiarità col diavolo, più volte cum
lui parlava e conversava, ed in forma umana caminava cum lui. Uno
giorno se consiliavano andare a certi bagni (e questo facea el
diavolo per voler affogar costui); caminando passavano inanci una
certa chiesa. Dice questo poverello: "Deh, aspetta uno puoco, io
voglio veder ciò che se fa in questa chiesia". Dice lo Inimico:
"Va, ma ritorni presto". Costui, timendo el diavolo e cognoscendo
li suoi peccati esser gravi, intrò in chiesia e trovò uno
religioso, col quale el confessò i suoi peccati. El diavolo di
fuora diceva a tutti quelli chi intravano: "Dicete al mio
compagno ch'el torna presto". Or finalmente costui, confessato,
veni fuore. Il demonio ie dice: "Aveti voi veduto el mio
compagno?". Ello risponde: "Io son quello!". Risponde el diavolo
e dice: "Non è el vero!". Dice colui: "Come, non me cognosci tu?
Io son Piero, tuo amico; ma egli è vero ch'io me son confessato".
Allora il diavolo gridando dicea: "O traditore, o cristiano
ladro, tu me hai asassinato!", ed incontinente cum una puzza
terribile se partì, e quello poverello fu liberato.</p>
<p>El quinto frutto se chiama 'leviazione de mente'. Quando uno è
in peccato, il suo animo sempre sta aggravato, come dicea el
profeta David penitente: "Quoniam iniquitates mee supergresse
sunt caput meum et sicut onus grave gravate sunt super me" ("Le
mie iniquitade sono aggravante el mio capo a modo de uno grave
pondo"). Ma incontinente che l'uomo è confessato
diligentemente, rimane leggiero ed alleviato, come se ie fusse
levata una molla da dosso. Ed alcuni se ritrovano tanto
contenti di mente ch'el glie appare essere a nozze delicate e a
feste. Questo intesi David chi dice: "In voce exultationis et
confessionis sonus epulantis" ("Nella voce de la confessione se
trova exultazione e gaudio de epulanti a mensa"). Paulo
apostolo dice: "Gloria nostra hec est, testimonium conscientie
nostre" ("La nostra gloria è questa, el testimonio de la
conscienzia nostra", secunda Ad Corinthios, cap. primo).</p>
<p>El sesto è chiamato 'augmentazione di grazia'. Secundo Alexandro
de Ales, più volte Dio accresce ed augmenta la grazia. Tu hai
la figura in Isaia (cap. XXVIII) de Ezechia re de' Giudei che,
essendo infermo a morte, Dio non solamente ie remossi la
infirmitade, ma ancora aggionsi alla sua vita anni XV. E però
canta più volte la santa madre Chiesia: "O cristiani,
confessative a Dio, perché egli è bono!"; in uno altro luoco:
"Confessative a Dio del cielo!"; e altrovi: "Confessative a Dio
ed invocate el suo nome", acciò che abbiate in questo mondo la
grazia, ne l'altro la gloria. Amen.</p>
</div1>
<div1 type="part">
<head>Feria terzia: DE L'ATTO DE LA CONFESSIONE</head>
<p>"Nolite iudicare secundum faciem, sed rectum iudicium iudicate"
(Iohannis capitulo VII).</p>
<p>Sequitaremo oggi, devotissimi in Cristo Iesu, a contemplare
una ordinata e ben disposta virtù, cioè a sequitare lo atto de la
confessione, acciò che, intendendo la obligazione e la sua
fortificazione, ancora se intende a che modo la se deba fare.</p>
<p>E nota tu, cristiano sonolento a la tua salute, XV legge over XV
circunstanzie che vol aver la confessione. Vediamole ad una ad
una.</p>
<p>E prendiamo la prima che se chiama 'simplicitade': la vol esser
simplice non paliata de zanze né di frasche, come fanno molte
donne, che confessando dicon mal del marito ed in che modo gli è
morta la galina o altre novelle, e tengono a tedio el confessore
per una ora, non venendo a li suoi peccati, ma lassandoli da
canto. Confèssate simplicemente, non cum parolle doppie over
coperte, ma fa che dichi el male al modo che lo hai commisso;
però dice Cristo in santo Matteo: "Si oculus tuus fuerit simplex,
totum corpus tuum lucidum erit" ("Se 'l tuo occhio serà simplice,
tutto el tuo corpo serà lucente"). Per lo corpo se intende la
intenzione e conscienzia.</p>
<p>La secunda circunstanzia, over lege, de la confessione se chiama
'atto voluntaroso e non afforzato'. La tua madre te manda a la
confessione per forza ed alcuni gli vanno non per voluntà, non
per devozione, ma per usanza over per vergogna del mondo. Questa
è la cagione, dicono i dottori teologi, che 'l ladro destro
meritò el Paradiso, perché la confessione ch'el feci in croce a
Cristo Dio e omo fu voluntaria, cum devozione, cum fede, cum
speranza de grazia, cum total contrizione mandata dal cuore, non
per paura, non per timore, ma per amore: "O Cristo mio, o Iesu
benigno, o maestro dolce, ricordite di me, quando tu serai nel
tuo reame. Non guardar a mei errori, tu iusto e santo e
iniustamente dannato, perché io ladro e robbatore son iustamente
sentenziato". Però el cantore del Spirito santo, David nostro,
dicea: "Voluntarie sacrificabo tibi et confitebor nomini tuo,
Domine" ("Io, Signore, te sacrificarò volentiera e farò
confessione al tuo nome").</p>
<p>La terza regula è chiamata 'amaritudine', cioè non ridendo come
vanno assai, non col capo levato, non cum molte zanze, ma cum
dolore de cuor, cum lacrime, pianti e sospiri. O poverelli, chi
fanno beffe di tanto sacramento, o embriachi del mondo, o
negligenti de le sue anime, o David mio, o bono penitente, che
dici tu? "Io rigeva cum pianto del mio cuor, pensando i mei
peccati". Notate, carissimi, cinque segni di amaritudine. El primo è
vergogna, cioè quando tu hai confusione del tuo peccato. El
secundo è umeltade, come feci el publicano, quando tu non ardissi
levar li occhii al confessor: Luca (XVIII capitulo) te insegna
quello peccator umile. El terzo segno son le lacrime (Trenorum
II capitulo): "Getta fuora le lacrime come uno fiume di giorno e
notte". El quarto è fortezza di cuore. Hai exempio de Maria
Magdalena, che tanto fu forte e ben compunta in confessar el suo
peccato che, nonostante ogni vergogna, la se presentò a Cristo
cum umeltà monstrandosi peccatrice. El quinto è voluntà pronta ad
obedire. Tu hai la figura e verità de Cristo: "El fu obediente
per sino a la morte" (Ad Philippenses III capitulo).</p>
<p>La quarta legge se chiama 'discrezione': cioè elegere uno
discreto sacerdote, prudente e dotto; ancora, confessando
discretamente e distintamente i suoi peccati (el salmista:
"Lavabo per singulas noctes lectum meum", "Io lavarò il mio letto
di notte in notte"); ancora, ne la confessione accusando sé e
non altri, eccetto quando non se può far altro per rispetto de
le circumstanzie, come è avendo usato luxuria con la sorella, è
forza a nominarla; ancora consiste in questo, che se non hai
fatto uno peccato non lo debi nominare per accusarti di quello.</p>
<p>La quinta è chiamata 'festinanzia' (Ecclesiastici V capitulo:
"Non tardes converti ad Deum et ne differas de die in diem",
"Non tardar covertirte al Signore e non indusiare de giorno in
giorno"): non indusiare per sino a l'ultimo, confessite presto,
quando hai el tempo, per molte ragione. La prima per la
incertitudine de la morte. Chi è certo de vivere domane? Chi è
certo de aver el tempo a sua posta? O mondo falso! O mondo pieno
di fallacie! Quanti miseri periscono senza confessione, senza
lingua, senza tempo di penitenzia, come bestie, e vanno in
perdizione? Pertanto dice Cristo ne l'Evangelio: "Vigilate,
perché non sapete el zorno over l'ora de la morte". La secunda
ragione è 'accumulazione de peccati': quanto più l'omo indusia la
confessione, tanto più accresce peccati l'uno sopra l'altro, come
i nodi de la catena. La terza perché l'omo più se dilonga da Dio
con la mente e con la devozion errando; pertanto dice David:
"Domine, qui elongabunt se a te peribunt" ("Signore, chi se
elongano da te periranno"). La quarta è perché quando poi l'omo
vol, el non può; viene la infirmità che non te lassa
confessare, perché molte cose te danno impazzo: Oimè il capo!
Oimè el fianco! Oimè il corpo! La quinta, perché Dio se desdigna
e corozasi, quando el ne chiamo e noi non vogliamo respondere:
el vien poi tempo che noi el chiamamo e lui non vuol aldire. O
ricco avaro! O lupo luxurioso! Chiama lui ne l'Inferno: "O padre
Abraam, abime misericordia, perché son cruciato in questa
fiamma!", e non fu però exaldito. Non tardare adunque, quando
tu hai tempo!</p>
<p>La sesta condizione de la confessione è detta 'integritade':
debbe esser la confession integra, cioè confessare tutti i suoi
peccati, e non tacerne uno o doi per vergogna over paura. Niente
te vale quella confession imperfetta, e ricevi el corpo de Cristo
in peccato mortale. Che giovarebe ad una cittade guardare tutte
le porte da mane de inimici e poi el muro fusse rotto e avesse
uno o doi grandi squarzoni? Niente.</p>
<p>La settima è detta 'fideltade', cioè credere fermamente che Dio
remette li peccati confessi. Chi non crede o non se confessa,
mortalmente se communica; ed è impossibele intrare in Paradiso
senza penitenzia; come non può el corpo vivere senza l'anima,
così né lo peccatore senza penitenzia può aver grazia over
gloria. Ad quam, etcetera...</p>
</div1>
<div1 type="part">
<head>Feria quarta: DE LA DANNAZIONE DE L'UMANA CREATURA</head>
<p>"Rabbi, quis peccavit hic, aut parentes eius, ut cecus
nasceretur? (Iohannis capitulo nono).</p>
<p>Nelli passati giorni abbiamo veduti la condizione de la
confession in tre passate prediche. Ogi el salvatore Cristo
dechiara qual è la cagione de la dannazione de la umana creatura,
e finalmente el conchiude esser el peccato mortale.</p>
<p>Dechiararemo prima el Vangelio, poi vederemo ogi del peccato
mortal la propria diffinizione, cioè che cosa è lo peccato
mortale, benché ne li passati giorni el sia stato dechiarato in
parte; ed acciò che possiamo intendere questo più ben, noi
vederemo primamente la distinzion sua, cioè quanti sono i peccati
mortali e come se chiamano. E per nostro dottore e maestro noi
torremo Ioanne evangelista (Apocalipsis XVI capitulo), chi dice:
"Io vidi sette angeli chi avevano sette encrestare piene de la
ira de Dio. Ed el primo angelo sparse la sua anfora in terra e
fecisse una piaga pessima in gli omeni che aveano il sugello de
la bestia e chi adororono la sua imagine". Per questo parlare se
intende el primo peccato de la superbia, nata nel nostro primo
parente Adam, chi volsi tuore a sé la equalitate de Dio, perché
el diavolo ie avea detto: "Voi serete come dei, sapendo el bene e
lo male". O pazzo Adam! O smemorato uomo! O crudel ferita! O
piaga pessima! O bestial creatura! L'omo superbo non conosce Dio,
non reputa alcuno, salvo si stesso, di precio. Tanto è crudele
questa piaga di superbia che la non perdona a persona, non
considera tempo, non estima persona, non guarda luoco: non
perdonò al primo angelo in paradiso.</p>
<p>Considera, o cristiano: se trova luoco alcuno, ove se dimostra
tanta superbia quanta nelle chiesie? O pompe diaboliche!</p>
<p>*(Riprende qua omini e donne del vestire superchio)*</p>
<p>Non considera la superbia persona over tempo. Guarda come el
superbissimo diavolo non se guardò de tentare Cristo nel deserto
(Mathei quarto): "Hec omnia tibi, si cadens adoraveris me" (cioè:
"Te donarò tutti questi reami che vedi, se tu, cadendo in terra
in zenochioni, me adorarai").</p>
<p>O religiosi, o prelati, ve perdona lo inimico; immo maggior
superbia se truova tra gli prelati ca tra gli altri. E
generalmente tutti se involupano in questo peccato. Nella morte
che te giovarà la superbia, la arroganzia tua? Niente.</p>
<p>El secundo peccato è chiamato 'avaricia', el qual dicono i
dottori non essere altro ca uno appetito disordinato de aver. E
sappi che non senza grande misterio dico 'appetito disordinato',
perché le robe del mondo, essendo deputate al vivere umano, sono
utile a l'uomo: se lui le desidera tanto quanto è sufficiente a
lui e basta, non per illicito modo, non in danno del proximo, non
in disprezzo de Dio, secundo la condizione del suo statto, el non
pecca; ma desiderarle continuamente, non se saciare mai, non
guardare a contratti falsi, non ad usure, non ad inganni, ma a
torto ed a dreto empire la casa per sino al tetto, questo è
'appetito inordinato', ed è peccato mortale detto avaricia, el
qual vicio è radice de infiniti mali ed enormi peccati (Ad
Thymotheum, capitulo VI: "Radix omnium malorum est cupiditas"
("Radice de tutti i peccati è la cupiditade"). Quanti latrocinii
se commetteno el giorno e la notte, quanti odii, quanti omicidii,
per avaricia? Li figlioli desiderano la morte del padre, uno
fratello occide l'altro. O maledeta fame de avaricia, a che
scandolo non conduci tu gli petti umani?</p>
<p>Dice Virgilio, descrivendo in la destruzione de Troia, a che
modo uno garzonne, figliol del re Priamo, chiamato Polidoro,
essendo rimasto ricco di beni paterni, più bello del corpo chi
avesse mai formato la natura, fu però occiso da uno suo parente
per gola di la robba, cioè avaricia.</p>
<p>De questo peccato parla esso Ioanne, sequitando in quello
capitulo: "El secundo angelo sparsi la sua encrestara in mare e
fu levato uno sangue come de morto, ed ogni anima che viveva in
mare subito fu morta". La ragione è però che in questo tempo in
ogni stato, frati, preti, monache, seculari, gioveni e vecchii,
donne e masculi, tutti attendeno a tirare a sé, ognuno rapina e
dice: "Mio, mio!" (Ieremie quinto capitulo: "A maiori usque ad
minorem, omnes student avaricie", "Dal magiore al menore, tutti
studiamo in avarizia").</p>
<p>Lo terzo è detto 'lussuria'. De questo dice el Vangelista
allegato: "Il terzo angelo sparsi la sua encrestara sopra i
fiumi e sopra gli fonti de le acque e se cambiorono tutti in
sangue". Dice Ioanne: "La ira de Dio è distesa sopra i fiumi,
cioè sopra la voluttà e delettazion carnale". O peccato molto
detestabile, per lo quale ne l'omo nasce cecità di mente, mal
consiglio, inconstanzia in ogni suo bon proposto, amor de si
stesso, odio de Dio, desiderio de la presente vita, desperazione
de vita eterna!</p>
<p>*(Reprenderai qua uomini e donne a tuo modo)*</p>
<p>O servi de Dio, o religiosi, non ve confidiate de voi stessi,
fugite e date loco: non è melio ca fugire la troppo domistica
conversazione di femine.</p>
<p>El quarto è detto 'peccato de ira', el qual secundo gli dottori
è appetito disordinato di vendetta. Però sequita el Vangelista
dicendo: "El quarto angelo sparsi la sua encrestara contra del
sole, e gli fu concesso ch'el affligesse gli uomeni de
riscaldamento, ed egli afflitti biastemorono el Dio del cielo per
gli grandi dolori, e non feceron penitenzia, cioè dasendo gloria
a Dio". Questa visione vol dire che la ira è come uno fuoco, che consume
ed arde l'omo di qua e poi ne l'Inferno, dove biastemano i
dannati Dio con li santi.</p>
<p>Nondimeno hai a notare tu, valente uomo, che la ira se prendi in
tri modi, cioè ira de passione, ira di zelo ed ira di vicio.</p>
<p>Ira di passione è quando l'omo è presto a corrozarsi, e questa è
cosa naturale, e maximamente in uno melencolico e collerico per
la natura de lor complexione; questa non è peccato, perché nelle
operazione che vengono più presto da una disposizione naturale ca
da la voluntà l'uomo non è laudato né anco vituperato, come dice
el filosofo ne l'Ethica, ed ancora el profeta David:
"Irascimini et nolite peccare" ("Se ve turbarete, non vogliate
peccare perseverando ne l'ira").</p>
<p>Ira di zelo è quando l'uomo ordinatamente desidera la vendetta
de uno cattivo. La ragione: in questo modo se corrozò Moises
contra el populo idolatrante, chi adorò gli idoli (Exodi
capitulo XXII [ma XXXII]).</p>
<p>Ira de vicio è quando l'uomo desidera vendetta di alcuno o
iustamente o iniustamente, più per odio ca per ragione. Da questa
ira nasceno divisione, biasteme, contenzione.</p>
<p>El quinto peccato se chiama 'accidia'; di questo dice el
Vangelista: "El quinto angelo sparse la increstara quinta sopra
la sedia de la bestia e divene el suo reame tenebroso". Questo
significa li acidiosi, tenebrosi sempre e turbati, sempre
melencolici, perché, secundo li filosofi e teologi, accidia è una
pigricia di mente ed uno tedio di cominzare uno bene e paura di
non poterlo compire. O pigri sciagurati, sempre uno pigro è
stracco ed apparli avere uno gran pondo adosso, ma non truovi mai
che gli rincresca stare a tavola due ore o tre, pur ch'èl abbia
de bono a manzare, sempre murmurando ed infamando altrui. O
gioveni vagabondi, che discorrete tutto el giorno per le piazze,
fugete l'ocio, sequitate le bone operazione!</p>
<p>Lo sesto è peccato di 'gola'; di questo dice Ioane: "El sesto
angelo sparsi la increstara nel fiume grande Eufrates e dissicò
l'acqua e apparecchiò la via a li regi dal levar del sole".
Questo significa el peccato de la gola preparato a li re ed a'
grandi maestri e prelati, e chiamasi fiume grande a denotar la
insaciabeltà di la gola; però se chiama appetito inordinato di
bevere e di manzare. Per questo molti sono morti: Adam per la
gola fu gettato dal Paradiso; Noè embriaco fu disprezzato dal
figliuolo; Noè abbeverato comise incesto cum le figliuole; Esaù
per le scudella di lenta vendè la sua primogenitura; Oloferne
embriaco fu occiso; Erode embriaco comise omicidio de Ioanne. Che
diremo del rico Epulone che avea fatto uno altare del suo corpo?
O miseri gulosi, o insaciabili omini, vilissima gente, vivete
sobriamente, vivete come uomini ragionevali, no come bestie, non
come gente senza ragione!</p>
<p>El settimo è detto peccato de 'invidia'. Di questo dice Ioanne:
"El settimo angelo sparsi la encrestara ne l'aere, e ussì una
voce grande del templo che dicea 'Egli è fornito'"; nella quale
visione dinota el Vangelista, per lo getare la encrestara ne
l'aere, che 'l peccato de l'invidia si funda ne l'aere e cattiva
voluntade. O peccato nefandissimo! Quanti mali son sequitati per
questo! Per la invidia del diavolo la morte intròe in questo
mondo, la invidia mosse Caim ad occidere suo fratello, la invidia
mosse i figlioli de Iacob a vendere suo fratello Ioseph trenta
ducati, la invidia mosse i sacerdoti e giudei a cridar contra de
Cristo nelle orecchie de Pilato : "Crucifigelo, crucifigelo!".</p>
<p>Queste sono sette catene, le qual ligano l'omo in tal modo che
sempre el rimane servo del diavolo, schiavo del peccato. Però
dicea santo Paulo: "Chi fa el peccato è servo del peccato". A
voler ussir di questa servitù e farsi libero è bisogno
confessarsi, aprire la bocca e dire : 'Io ho peccato'. Tu, Dio,
abbime misericordia, acciò che da te io abbia in questo mondo la
grazia, in l'altro la gloria. Amen.</p>
</div1>
<div1 type="part">
<head>Feria quinta: DE LA COGNIZIONE DEL MORTALE E VENIAL PECCATO</head>
<p>"Ecce defunctus efferebatur filius unicus matris sue" (Luce
capitulo VII).</p>
<p>*(Dechiara el Vangelio quanto a la litera e poi dirai in questo
modo)*</p>
<p>Questo giovenetto morto significa el peccatore nel peccato
mortal, figliuolo de una vedova: questa è la santa Chiesia che
rimane vedova, quando muora l'anima d'un cristiano per lo mortal
peccato e fi suscitato da Cristo per lo atto de la confessione,
assolvendo l'uomo da la pena eterna, cioè commutandola in pena
temporal piccola e breve. Ed acciò che l'omo intenda qual è
peccato mortale e qual è venial, metteremo dodece regule
dignissime che 'l faranno cognoscere.</p>
<p>La prima è posta da san Tomaso Secunda secunde, questione LIX,
articulo X: "El peccato mortal è quello che è contrario a la
carità, la qual è vita de l'anima". La ragione è questa, però
che niuna grazia, niuna virtuosa operazione può giovar a l'omo a
salute senza la carità. E non te maravigliare, però che, come
dice san Tomaso e santo Luca (capitulo X), el primo e maximo
commandamento è amar Dio cum tutto 'l core e più ca se medesimo,
el secundo è amar el proximo come se stesso. Tutto quello
adunque che è contrario a la carità de Dio e del proximo è mortal
peccato, eccetto s'el non fusse una piccola cosa, però che, come
dice san Tomaso (Secunda secunde, questione LXVI, articulo VI):
"Quella cosa che è poca fi presa da la ragione, come la fusse
nulla".</p>
<p>La secunda regula, como dicono i teologi, è questa: ogni
transgressione contra alcuno degli commandamenti de Dio è peccato
mortal, e questo medesimo se intende de ogni altro precetto de li
proprii superiori, però ch'el se dice nel Salmo cento e desotto:
"Increpuisti superbos: maledicti qui declinant a mandatis tuis",
cioè "Tu, Dio, hai ripreso i superbi: maledetti quelli chi
smarisseno dai tuoi commandamenti".</p>
<p>La terza regula: ogni transgression contra qualunque precetto de
la santa madre Chiesia è peccato mortal, onde XVII capitulo di
san Matteo se dice: "Si ecclesiam non audierit, sit tibi sicut
ethnicus et publicanus" ("S'el non se aldirà la Chiesia, averallo
per uno publicano dispetto").</p>
<p>La quarta regula è: ogni transgressione contra qualunque
commandamento licito che pertenga a l'officio di ciascuno
superiore ecclesiastico o seculare è mortal peccato, perché san
Paulo dice (Ad Romanos, XIII): "Qui potestati resistit Dei
ordinationi resistit..." ("Chi contrastarà alla potestade
contrastarà a la ordinazion de Dio, e chi contrastano se
acquistano dannazione"). Pertanto dice Scoto, sopra la
quintadecima distinzione del quarto de le Sententie, che colui
chi non fa la penitenzia imposta dal sacerdote in confessione
pecca mortalmente, però che fa contra del commandamento de la
Chiesia e del Vicario di Dio in quello atto.</p>
<p>La quinta: non solamente è peccato mortale lo atto, ancora la
intenzione cattiva. Onde dice Cristo (Marci, XV [ma Math. V]):
"Qui viderit mulierem ad concupiscendum eam iam mechatus est eam
in corde suo" ("Chi guarda la femina cum desiderio di lussuria già
ha commesso fornicazione cum lei nel suo cuore". E debesse
intendere de la intenzione deliberata, però che 'l peccato ha tri
progressi, cioè: sugestione, la qual non è peccato, anci può
esser cum merito quando la persona non glie dà cagione per
proprio difetto; lo secundo progresso è delettazione senza
consentimento deliberato, e questo è peccato veniale; lo terzo è
consentimento deliberato, e questo è peccato mortale, avvenga
ch'el non seguita la opera (questa è dottrina di santo Gregorio,
VI distinzione, capitulo Testamentum).</p>
<p>La sesta regula: ogni delettazione de peccato mortale è mortal
peccato (così dice san Tomaso, Secunda secunde, questione LV,
articulo quarto).</p>
<p>La settima: quello pecca mortalmente chi per sua colpa (5) se
puone al periculo di peccato mortale. Messer Bonaventura (sopra
el quarto de le Sententie, distinzione XVII) dice che quando
alcuno se dubita de alcuna cosa, cioè se la è peccato mortale o
veniale, egli è obligato a confessarsi de quella come de ciascuno
peccato mortal, acciò ch'el non se pona al periculo;
verbigratia se l'uomo sa che 'l vino è potente ad embriacarlo,
inebriandosi el pecca mortalmente, perché scientemente el se
priva de l'uso de la ragione.</p>
<p>La ottava è questa: colui pecca mortalmente che consente a colui
chi commette peccato mortale (Ad Romanos, capitulo primo: "Digni
sunt morte non solum qui faciunt ea sed qui consentiunt
facienti", "Son degni de la morte non solamente quelli chi
commetteno de ribaldarie, ma eziandio quelli che consentino alli
adoperanti le tristicie", come sonno quelli a chi piace el mal
commesso a destruzione de le terre o furti [o] altro mal grande,
consentendo a quello, o anco dar consiglio ad operar male o
comandando, tutti peccano mortalmente come i principali che
cometteno el male).</p>
<p>La nona regula è: avvenga che la persona non consenta né glie
piacqua el peccato, nondimeno se per sua colpa o indiscrezione dà
cagione ad altri di peccar, la pecca mortalmente, perché el se
pone ne le lege civile: "Chi dà cagione de danno tanto fa come se
'l dasesse lui stesso quel danno". Onde per non dare al proximo
cagione di scandalo, la persona debesse astiner da quello che per
sé è licito, come sarebe manzar carne, bever vino, o altre cose
(Ad Romanos, XIII [ma XIV] se dice: "Si propter cibum frater tuus
contristatur, iam non secundum charitatem ambulas...", "Se 'l
tuo fratello se contrista per lo cibo che tu manzi, tu non fai
secundo la carità manzandolo. Non voler perder per lo per lo tuo
cibo quello per chi è morto Iesu Cristo").</p>
<p>La decima è: benché l'uomo non consenta né daga cagione al
peccato del proximo, nondimeno s'el non glie contradice in
quanto el può è obligato a quella pena che lui. Onde nel capitulo
Consentire (distinzione LXXX) dice santo Gregorio: "Error cui non
resistitur approbatur" ("Lo errore a chi non se resiste fi
confirmato"). Onde è da sapere che l'uomo in tanto è obligato a
contrastare al peccato, in quanto el ha sopra del malfattor
officio di presidenzia temporale o spirituale, però che quello
chi ha officio non solamente è obligato de li peccati manifesti
over quelli ch'el fa, ma eziandio di quelli secreti ch'el dovea
saper per diligenzia e solicitudine che pertiene al suo officio.
Onde el capitulo Quamvis extra de regulis iuris dice: "Non se può
scusarse el pastore se 'l lupo manza le peccore ed esso pastore
nol sa, però el padre è obligato per tutti i peccati che
commetteno li figliuoli per sua negligenzia, e così lo marito
verso la mogliere, el rettor di peccati del populo di una terra".</p>
<p>O grande periculo e danno è quello di superiori in pensare a
quanto son obligati!</p>
<p>*(Riprende qua a tuo modo)*</p>
<p>Simelmente è obligata la persona di peccati di quelli ch'el tene
a battesmo, quando non son amaestrati in la fede e boni costumi
dal padre e madre (De consecratione, distinzione IV, capitulo
Vos ante omnia).</p>
<p>Lassiamo le altre due regule. Amen.</p>
</div1>
<div1 type="part">
<head>Feria sesta: DE L'AMOR DE DIO VERSO LA UMANA CREATURA</head>
<p>"Ecce quomodo amabat eum!" (Iohannis capitulo XI).</p>
<p>*(Dechiara tutto el Vangelio secundo la littera, perché egli è
bello. Poi dirai:)*</p>
<p>In questo Evangelio se tratta de l'amore de Dio verso la umana
creatura, del qual amore vederemo oggi.</p>
<p>Tre son i stati del divino amor: el primo è de li incipienti,
figurato per Lazaro; el secundo de li proficienti, figurato per
Marta; el terzio de li perfetti, figurato per Maria.</p>
<p>El primo, de li incipienti, ha tri gradi.</p>
<p>El primo grado è amore, senza il qual niuno se pò salvare, del
qual Cristo disse a li Apostoli (Mathei XII [ma XXII] capitulo):
"Amarai el tuo Dio cum tutto 'l tuo cuore e cum tutta l'anima e
cum tutta la tua mente". Lo affetto umano se divide a quattro
obietti, cioè a le cose superiore, inferiore, esteriore ed
interiore; per questo se può dire che l'omo ha tri affetti, li
quali tutti è tenuto a dargli a Dio. El primo affetto è da le
cose temporale, onor, fama e simile cose; ed in questo se intende
che la mente umana deba per sì fatto modo essere levata in Dio
che per niuna cosa terrena mai se venga a separare da Dio, non
per dinari, non per gloria, non per roba mundana né per figlioli.
E questo è "amar Dio cum tutto el cuore".</p>
<p>El secundo affetto de
l'om è a le cose interiore, cioè a la propria sanità e vita; per
questo sottogionge Iesu Cristo nel precetto "ama Dio cum tutta
l'anima"; onde "amar Dio cum tutta l'anima" non è altro ca
postponere e desprezzare la propria vita corporale per lo divino
amor, come se dice (Iohannis capitulo XII) "Chi ama l'anima sua
più ca me, la perderà". Adunque chi per acquistare sanitade usa
incantazione o altri maleficii, fa contra el precetto de Dio e de
la Chiesia e condenna l'anima sua a morte eterna. El terzo
affetto de l'uom è a le cose interiore, come è a le cose
intellettuale, cioè scienzia e ragione naturale, le quale tutte
se vogliano postponere a l'amor de Dio: e questo è "amar Dio con
tutta la mente". E basta per lo primo.</p>
<p>El secundo stato è amor de' proficienti. De questi tali parla
Ioanne ne l'Apocalipse, dicendo in persona de Dio: "Al vincente
io darò a manzar del legno de la vitta, che è nel Paradiso del
mio Dio"; ne le qual parolle el Spirito santo manifesta tre
veritade a l'anima proficiente (per questo dice "al vincente"):
collui è veramente vittorioso, el qual nel primo stato - come è
detto - per el divino amore vince tutte le cose esteriore,
inferiore ed interiore; e più oltra vince la mundana superbia per
la umile obidienzia, come conseglia Cristo in santo Matteo
dicendo (XVI capitulo) "chi vol vegnire doppo me prenda la sua
croce e pongasi a sequitar"; vince la mundana luxuria cum la
santa castità, come se consilia Cristo (Mathei IX) dicendo: "Son
alcuni castrati da sé per lo amore del reame celestiale"; vince
la mundana avaricia cum la voluntaria povertade, secundo el
consiglio di Cristo (Mathei IX): "Se tu voi esser perfetto va e
vende ciò che tu hai, dalo a' poveri e viene a sequitarme, ed
averai el tesauro in cielo". La secunda verità de la profezia
ditta è: "Io glie darò a manzar del legno de la vita", el qual
legno non è altro ca la nostra vita, Iesu Cristo, del qual parla
David nel I Salmo: "El serà come uno legno piantato inanci el
scorso de le acque". La terza verità dice Ioanne: "nel Paradiso del mio Dio". Che
se intende per questo Paradiso se nonne la conscienzia del iusto
de varie e diverse virtude piantata? Tal conscienzia è tutta a
Dio graziosa, iocunda in se stessa, fruttuosa al prossimo e piena
de ogni consolazione, e per questo è chiamata "Paradiso de Dio",
perché in essa se riposa Dio.</p>
<p>El terzo è il stato di perfetti. E de questi parla Salamone,
quando el dice: "El mio diletto sta a pascere tra i zigli".
Son molti zigli spirituali, per li qual se ascende a l'amor de
Dio. El primo è disprezzo di ogni cosa temporale: perché nel
precedente stato de li incipienti l'anima ha già gustato quanto
Dio è dolce ne li suo' servi, subito glie nasce uno fastidio e
odio di ogni transitoria cosa e, secundo che scrive Augustino,
gustato il spirito, ogni carne par insipida e fastidiosa; onde
ne l'Apocalipse (capitulo X) se dice: "El farà lo spirito di Dio
amaricar el ventre de chi el gustarà, ma ne la bocca del tale el
serà dolce come melle".</p>
<p>Tre foglie ha questo ziglio secundo, perché in tre cose se
cognosce questo disprezzo. La prima se chiama 'necessità', perché
di queste cose temporale solamente ne prende e tante ne desidera
quanto basta a la necessità di 'l vivere umano, e sempre de ciò
ch'el ha lauda e ringrazia Dio, dicendo: "Beneditto Dio ne li
suoi doni e santo nelle sue operazione". La secunda foglia se
chiama 'viltade', perché volentiere usa le cose ville per
disprezzarte, perché queste cose hanno natura de vestir l'anima
di uno spirito umile e benigno. La terza foglia è detta
'liberalitade', perché l'anima perfetta in Dio usa queste cose
mundiale, come se non fusseron sue, communicandole a chi ne ha
bisogno.</p>
<p>El secundo zilio è desiderio de le cose celestiale.</p>
<p>Tre foglie ha questo ziglio. La prima è 'audienzia', però che
tal anima volentiera alde la bona dottrina, come son le cose che
pertengono a la fede, la qual fede se inicia da l'aldire, come
dice santo Paulo (Ad Romanos). La secunda è la 'orazione', la
qual secundo santo Bernardo conforta l'anima ed illumina.
Questa è la ragione perché Cristo ne conforta a l'orare dicendo:
"Dimandate e ricevarete, cercate e trovarete, battete e sarete
exalditi e aperti". La terza foglia è chiamata
'contemplazione': per la consuetudine de l'orare se viene a la
contemplazione de Dio e degli spiriti superiore, la qual
contemplazione è una certa elevazione di mente in Dio per virtù
superiore, la qual rende consolazione e dolcezza a l'anima, e
allora la canta cum el profeta David: "O Signore de le virtude,
quanto sono amate le tue abitazione; l'anima mia ha desiderio e
zelo de abitar in quelli; el mio cuore e la mia carne se
ralegrano nel mio Signore Dio vivo"; e in questo modo la vive
cum Dio qua per grazia, di là per gloria. Amen.</p>
</div1>
<div1 type="part">
<head>Sabbato: DEL DESIDERIO DE LA SEPARAZIONE DEL MONDO</head>
<p>"Ego sum lux mundi" ([Iohannis], capitulo VII [ma VIII]).</p>
<p>*(Dechiara tutto el Vangelio)*</p>
<p>Oggi sequitaremo de l'amore divino, vedendo el terzo ziglio de
l'amor de Cristo, el qual se chiama 'separazione'. Desidera
l'uomo chi ama Dio perfettamente che la sua anima sia separata
dal corpo, per esser congionto con el suo dolce Cristo.</p>
<p>Tre foglie ha questo ziglio che speronano e pongeno questo
santo desiderio.</p>
<p>La prima è considerazione de li avversarii; diligentemente
considera l'anima illuminata quante son le contrarietade a
salvarsi in grazia in questa peregrina vita: li demonii, el
mondo, la carne. Ognuno cum innumerabile battaglie, insidie e
forze, inganni, lazi e malicie son soliciti a profundare l'anima.
E quanto l'uomo perfetto considera questo, el crida spesse volte
a Dio dicendo: "O Signor Dio, voglime cavare di questa pregione,
acciò ch'io laudo lo tuo nome; le iuste anime me espettano per
sino che tu me remeritarai!".</p>
<p>La secunda è considerazione de li periculi. La persona umile
sempre teme e mai non presume ne le sue forze, ma solamente in la
misericordia divina, temendo sempre de commettere qualche
negligenzia che la faza abandonata da Dio; la se ricorda de la
ruina de Lucifero; la considera el cascare de li primi parenti,
la fortezza di Sansone, la santità de David, la sapienzia di
Salomone, ed aparli che continuamente Paulo apostolo ie crida nel
capo: "Qui se existimat stare videat ne cadat" ("Chi se creda
star fermo guardise dal cadere").</p>
<p>La terza foglia è considerazione de li premii, cioè vedere Dio a
faccia a faccia in summa tranquillitade, possederlo eternalmente,
fruire ed allegrarse in la umanità de Cristo, veder la regina de
li angeli ornata di gloria, in quanti onori sono i beati, in
quanti iubili, in quanti canti, in quante dolcezze, sempre
specchiarse in Dio! </p>
<p>El quarto ziglio è disprezzo de le opere proprie, parendoli a
lui che ogni fatica ch'el duri e patisca per Dio sia nulla; il
qual ancora ha in sé tre foglie.</p>
<p>La prima se chiama exercitazione in le cose vile: quanto più è
l'anima innamorata de Dio ed illuminatta da lui, tanto più la se
umilia e reputasi da puoco, e come una serva povera la fa tutte
le cose che fa bisogno, pigliando in questo exempio de la madre
de Cristo, Vergine Maria, che fu innamorata de tutti gli officii
de umeltade, elegendo lavare, cusire, filare, mendicare, servire
ad infermi e a poveri. O Regina del Paradiso, o Madre de Dio, o
Imperatrice de l'universo, che fai tu, essendo occupata in li
officii de umeltade, per la qual tutti te chiamano beata?</p>
<p>La secunda foglia è a far queste opere cum fervore, perché
Dio più apprecia lo affetto e la fervente e buona voluntade ca
l'opra de l'uomo fatta cum puoca e fredda caritade.</p>
<p>La terza è riputarsi indegno de far tale opere, perché non se
fanno se none a Dio: chi serve a l'infermo serve a Dio, chi dà
elemosina al povero la dà a Dio; però dice Cristo ne l'Evangelio,
e dirà nel iudicio: "Quod uni ex minimis meis fecistis, mihi
fecistis" ("Quello che avete fatto a uno minimo de li mei servi
lo avete fatto a me").</p>
<p>Lo quinto ziglio è non curarse del mondo; el qual ziglio ha tre
foglie. La prima è detta iocundità: colui chi è imbriaco del
divino amore se iocunda e deletta nelle avversitade e
tribulazione, secundo che è scritto Actuum capitulo VII [ma V]
("Ibant apostoli gaudentes a conspectu concilii, quoniam digni
habiti sunt pro nomine Ihesu contumeliam pati", "Andavano gli
apostoli allegri dal conspetto del concilio, perché erano
estimati degni de patire disprezzo per lo nome de Iesu Cristo").
La secunda foglia è in le cose prospere umiliarsi: chi è pieno di
la divina dolcezza nelle cose prospere del mondo non se exalta,
anci se umilia in tutte le cose. La terza è detta invariabeltà,
perché tanto estima el male quanto el bene, tanto el freddo
quanto el caldo.</p>
<p>El sesto ziglio è detto securtade ne le cose contrarie. Questo
ha tre foglie. La prima è detta 'non temere', perché chi ama Dio
cum perfetto cuore non è cosa al mondo che lui temi; come dice el
nostro David: "Dominus illuminatio mea et salus mea: quem
timebo?" ("Dio è la illuminazione e salute mia, e de chi averò io
paura?"); e Paulo (Ad Romanos): "Quis nos separabit a caritate
Christi?" ("Chi ne rimoverà da la carità di Cristo?");
tribulazione o angustia o fame o nudità? - quasi voglia dire:
Niente, non fame, non parenti, non figliuoli, non roba del mondo,
non ferro, non fuoco, perché Dio è più nobile, più eccellente ca
tutte queste fanfaluche. Lui è summo bene perfetto, queste cose
create piene di difetto.</p>
<p>El settimo ziglio è detto exaltazione di mente in Dio per
transformazione in Lui.</p>
<p>Tre exaltazione riceve la persona che ama Dio perfettamente: la
prima è intellettuale; la secunda è affettuale; la terza è
corporale; le qual tre exaltazione demonstra santo Ioanne
(Apocalipse, quarto decimo capitulo), dicendo: "Io aldì una voce
dal cielo come una voce de molte acque e de uno grande tonitruo,
la qual era come voce de citariste chi sonavano cum suoi
instrumenti".</p>
<p>Prima exaltazione intellettuale, però el dice "Io aldì una voce
come de moltitudine di acque": benché l'anima non abbia voce
corporale, nondimeno è necessario che la sua voce interiore sia
tanto grande quanta è la sua leticia; pertanto dice el profeta
David: "Vox exultationis et salutis in tabernaculis iustorum"
("La voce di exultazione e de salute è in le abitazione de li
iusti"). Di questo movimento de cuori, over de acqua, dise
Cristo a la samaritana (Iohannis quarto): "Chi beverà de l'acqua che ie darò, la se farà in lui uno fonte di acqua che saglirà in
vita eterna".</p>
<p>La secunda è allegrezza di mente; di questa dice Ioanne ch'el
aldì "sonare uno tuono grande", el qual se genera de vapore de
acqua e di fumo sottile di terra.</p>
<p>La terza è exultazione corporale; però dice Ioanne "la voce ch'io aldiva era como de citarizanti cum sue citare", che
significa: questa citara noma li lor corpi chi exultano in Dio
cum allegrezza. Di questa dice el profeta: "Li santi exultaranno
in gloria e se ralegraranno in li lor letti e camere; la
allegrezza de Dio serà ne li lor cuori e fauce". Amen. </p>
</div1>
<div1 type="part">
<head>Dominica in Passione: DE LA NOBILITA' DE L'ANIMA</head>
<p>"Si quis sermonem meum servaverit, mortem non gustabit in
eternum" (Iohannis capitulo VIII).</p>
<p>*(Dechiara el Vangelio, perché egli è bello)*</p>
<p>Parla Cristo oggi e dimonstra la nobeltà di l'om, quanto a
l'anima, dicendo: "Chi servarà i mei precetti non morirà mai".
Questo non se intende quanto al corpo, ma quanto a l'anima,
perché vediamo el corpo corromperse, dissolverse ed annichilarse;
solo l'anima rimane immortale, perpetua ed eterna cum Dio.</p>
<p>O poveri cristiani, levate gli occhi vostri e considerate la
nobeltà de l'anima.</p>
<p>Io trovo nove nobeltade di essa anima. La prima fi detta
'nobeltà de creazione'. Creata fu l'anima dal summo Creator Dio
spirituale, memoriale, intellettuale, simplice, indivisibile,
senza peso, senza figura, senza quantitade, senza mixura, non
longa, non larga, non robusta, capace de virtù e de vicio, atta a
pene ed a premio; fatta da Dio dreta, quanto a le virtù naturale
(intelletto, memoria e voluntà), intelligente de le cose passate,
presente e future; nobile, perché è fatta cum le man de Dio, cum
gran conseglio e deliberazione, perché tutta la Trinità la ha
fatta ed il Padre la elessi nel suo tabernaculo ed el Figliuolo
per sua sposa, lo Spirito santo l'ha consecrata, dicendo Dio:
"Facciamo l'uom a la imagine e similitudine nostra, e sia
preferito a li pessi del mare ed occelli del cielo ed a tutte le
bestie de la terra".</p>
<p>O gran Dio, o bono Dio, o amator Dio! Eglie ha dato la iusticia
original, la veste de la immortalitade, el libero arbitrio, la
suttilezza de l'inzegno, la scienzia di discerner il ben ed il
mal. O gran dignitade de l'anima! Non basta questo; ancora gli ha
dato la custodia angelica, per la qual se possa fare digna del
cielo. O anima, quanto se' grande! De te parla David nel Salmo
dicendo: "O città de Dio, cose gloriose son dette di te!"; parla
ancora Bernardo santo di te, dicendo: "O anima, iscolpita de la
imagine de Dio, adornata di la sua similitudine, sposata de fede,
ricomprata per lo sangue de Cristo, deputata cum angeli, capace
di beatitudine, erede de la divina bontade, participevele de la
ragione!". Tanta è la nobeltà de l'anima che de niuna cosa la se
pò saciar se nonne de Dio, vivere cum Dio e signoregiare le
altre creature.</p>
<p>Nota, valente uom, che maggior similitudine ha l'om cum Dio ca
alcuna altra creatura. Prima, Dio è vita per essenzia, così
l'anima è vita del corpo e per lei ha lo essere. Secundo, in Dio
son tre persone, Padre, Figlio e Spirito santo, così ne l'anima
sono tre virtù, intelletto, memoria e voluntà; e come Dio è uno
in tutto el mondo e solo governator, così l'anima è una in tutto
'l corpo e tutta in ogni parte del corpo; Dio è immortale e
l'anima immortale; Dio è simplice e l'anima anco simplice: e che
questo sia vero vediamo come gli dottori dechiarano la sua
natura, monstrando che cosa è l'anima.</p>
<p>E questa serà la secunda parte, over 'dignità de l'anima'.
Remigio diffinisse la natura de l'anima in questo modo: "L'anima
è una sustanzia incorporal che rege il corpo"; Moises (Genesi,
capitulo primo) dice: "L'anima è imagine de Dio".</p>
<p>*(Dechiaralo a tuo modo)*</p>
<p>La terza dignità è che Dio non ha cosa in questo mondo tanto
cara quanto ha l'anima del cristiano. Ahimè, che oggi nulla cosa
fi estimata l'anima! Onde el devoto Bernardo dice, condolendosi
di noi: "L'asino, over bove, cade ne l'acqua ed è chi lo alza di
fuora; cade l'anima e non è chi li sovenga: nondimeno Cristo è
morto per l'anima, non già per l'asina". O povera anima, non hai
chi se curi di te se nonne Cristo! O pazzo cristiano, caminare XX
giorni per uno ducato d'oro, per l'anima el par fatica a far
cinque passi, andar a la messa, a la predicazione! El tristo
cristiano la prima cosa ch'el puone al periculo è l'anima,
vendendola mille volte el giorno per uno soldo.</p>
<p>Nota, anima cristiana, che una volta el diavolo fece tregua cum
Dio, e ne li patti Dio ie dimandò: "Chi voi tu per tua regalia?
Io te darò i quattro elementi". "Non gli volio" disse il diavolo.
"Voi tu il governo di cieli?" Risposi: "Nonne!" "Che voi tu
adunque?" disse Dio. Risposi lo Inimico ad alta voce: "Dame
l'anima de l'om e tutto 'l resto sia tuo".</p>
<p>O ingrato omo, o diabolica persona, o smemorato cristiano,
cognosce la dignità de l'anima tua, e non volere esser ingrato:
servala monda, vergognite a far cosa che sia contra la dignità di
essa!</p>
<p>La terzia dignità è 'custodia': chi non guarda el suo tesoro è
pazzo; l'anima è tanto amata da Dio che uno angelo ne ha custodia
e guardia e sempre la accompagna.</p>
<p>E tu, valente donna, avendo uno figliolo, over doi, nel ventre,
aresti doi angeli nel corpo.</p>
<p>Dio fa de l'anima come fa el zeloso de la sua amante, over
mugliere, che non l'abandoni mai e non vol che la rimanga sola.
Così Dio sempre dà bona compagnia a l'anima: nel ventre, nel
nascere, nel vivere, acciò che la non cada nel peccato, nella
morte, acciò che la non se desperi, dopo la morte, acciò che esso
angelo chi l'ha guardata la presenti inanci a Dio.</p>
<p>Gran vergogna è a l'om peccar in conspetto de Dio, in presenzia
di santi angeli! O peccator, alde san Matteo (capitulo VI): " El
padre tuo chi te vedi in secreto, te lo renderà", cioè el tuo
bene fare.</p>
<p>La quarta dignità è che cum gran dolore la fi perduta. S'el
fusse uno chi non avesse più ca uno figliuolo, e quello morisse,
molto se dolerebe e piangerebe. Quanto magior dolor doveressi tu
aver, quando tu perdi l'anima tua? Alcuni la lassino morire come
bestie, non considerando el stato de la sua dannazione, come tu
hai Luce capitulo VIII. Se tu avessi cognosciuto el tuo danno,
o anima, piangeresti ancora tu. O spirito gentile! O anima
dignissima! Considera cum quanto amore Dio te ha creato e cum
quanto dolore el te ha ricuperata: prima el descese dal cielo in
terra per salvarte, chi eri già cascata; trentatrè anni el volse
peregrinare per el mondo, sudato, scalciato, povero, famelico,
sitibondo, predicando, facendo miraculi. O anima ingrata,
cognosce il Creator tuo, el quale, acciò che ancora tu
ritornassi, volse sottomettersi a la morte vituperosa, misera e
vile, morte cruda ed amara. O Dio immenso, per qual cagione
facesti tu questo? Per amore, per amor solo. E de chi? De
l'anima, de questo nostro spirito nobile.</p>
<p>La quinta nobeltà è considerar con quanto precio è stata redenta
col precioso sangue de messere Iesu Cristo; onde santo Piero
dice nella Epistola canonica: "Voi non seti ricomperati cum
precio vile, oro e argento corruttibile, ma col precioso sangue
de Iesu Cristo, incontaminato, immaculato".</p>
<p>O anima ingrata del tristo cristiano, piange, piange fortemente,
quando tu vedi Dio immenso, umanato per te, morire per te,
sparger sangue per te, andar per te a metter l'anima sua a la
morte. Però Paulo apostolo devoto dice: "Voi cristiani seti
comparati cum gran precio; glorificate e portate Dio nel cuore e
corpo vostro", acciò che, facendo così, abbiamo qua la grazia,
di là la gloria. </p>
</div1>
<div1 type="part">
<head>Feria secunda: DIO E' APPARICCHIATO A DARNE LA GRAZIA</head>
<p>"Si quis sitit veniat ad me et bibat" (Iohannis capitulo VII).</p>
<p>*(Dechiara la littera)*</p>
<p>Nel presente Evangelio el nostro Salvatore, re de li cieli,
invita ogni creatura a la salute, chiamandola a la grazia ed al
fonte vivo d'ogni bene, dicendo "Chi ha sete e vol la grazia mia
venga a me: io son apparecchiato per tutti gli modi darli grazia
e adiuto".</p>
<p>Tu me adimandarai: "O padre spirituale, se noi non possiamo aver
la grazia senza Dio, come faremo se Dio non la vorrà dar a noi?"
Io te rispondo, o anima, che son sei ragione che dimostrano Dio
sempre essere apparecchiato a doverci darne la grazia, pure che
noi la vogliamo accettare.</p>
<p>La prima se chiama 'orazione di santi frequentata': la orazione
di santi chiamata da noi ottiene grazia da Dio per nostra salute.
Questo è ciò che volse dire Iob pazientissimo (capitulo quinto):
"Convertite ad alcuno de li santi e chiama e vede se 'l c'è
alcuno chi t'arisponde"; cioè, considerato lui la tua petizione
e necessità, se metterà a pregar Dio per te. Onde santo Gregorio
dice (XII libro Moralium) che i santi non cognosceno
naturalmente le nostre petizione, ma son manifestate a lor da
Dio, e vedendo Dio, vedeno qualche particula de le cose che sono
in Dio, quanto piace a Dio manifestarli: vedendo adunque lor che
a Dio piace che egli preghino per noi, lo fanno ed essendo pieni
di carità, che induce a sovegnir al proximo, lo fanno e pregando
son exauditi per noi.</p>
<p>La secunda ragione è detta 'infiammata deprecazione de Cristo'.
O Dio buono! O Cristo dolce! Alde cosa maravigliosa: la orazione
infiamata che feci Cristo ne l'orto al Padre fu de tanta
efficacia e virtude che la valse a tutte le creature che mai al
mondo seranno; onde san Tomaso dice, nella glossa sopra questa
parolla, che Cristo in l'orto, fatto in agonia, vidi in spirito
tutti quelli che doveano esser salvi per mezzo de la sua
orazione, perché da Dio era così stato ordinato, che tutti quelli
che doveano aver grazia da Dio l'avessero per mezzo de la
orazione de Cristo. Però dice san Paulo A li Ebrei: "exauditus
est pro sua reverentia" ("Egli è stato exaldito per la sua
reverenzia"). Onde nota questa parolla tu, valente omo: se
Cristo inanci la sua passione non avesse orato, mai non se
salvava alcuna anima creata da Dio. E se la Vergene Maria cum
tutti li apostoli e tutta la turba de martiri sacri, cum tutto el
coro de confessori e la gran compagnia de le pure vergine,
fussero affatigati migliara de anni per Cristo, non mai erano
salvi. Nonne, nonne, però che in questo modo dovea aver effetto
l'ordine de la divina predestinazione. Non temere adunque, o omo,
poter avere la grazia de Cristo, però che sempre l'averai, pur
che tu vogli.</p>
<p>La terza ragione è chiamata 'umiliazione', cioè inchinazione del
cuor, però che santo Piero dice, ne la sua Canonica: "Superbis
resistit Deus, humilibus autem dat gratiam" ("Dio fa resistenzia
a li superbi e porge la sua grazia a li umeli").</p>
<p>O superbo angelo! O superba Eva! Scacciati, sbandegiati uno dal
cielo, l'altra dal Paradiso: per qual cagione? Non per dinari,
non per luxuria, non per ira, non per omicidio, ma solo per
superbia! O David mio, per qual ragione, essendo te stato ladro,
luxurioso, porco, omicida del proximo, riceveste tu grazia da Dio
e tornasti in amicizia? Per umeltà. Umiliandosi el centurione
infidele corre a Cristo, dimanda vita, dimanda grazia e dice:
"Domine non sum dignus ut intres sub tectum meum" ("Signor, io
non son degno che tu entri sotto el mio tetto"); e Cristo,
dolce maestro, li respose: "Sicut credidisti fiet [ma fiat]tibi"
("Te sia fatto così come hai creduto"). Venga per
testificazione fervente e solicita Cananea e dica: "Nam et
catelli edunt de micis que cadunt de mensa domini sui" ("Signor,
ancora gli cagnoli manzano de le minucie di pane cascate da la
mensa di suoi patroni"). Disse allora il prudente maestro Iesu
Cristo: "Fiat tibi sicut vis" ("Te sia fatto el tuo volere").
Corri e tu, o publicano, battendoti el petto, non audendo levar
gli occhi in cielo, del qual dice el Vangelista: descesi questo
in casa sua iustificato da Iesu Cristo, però che "ognuno chi se
exalta serà umiliato e chi se umilia serà exaltato".</p>
<p>La quarta ragione se chiama 'vergogna', aver confusione e
vergogna di suoi peccati; però dicea David nel Salmo: "Quotidie
verecundia mea contra me est et confusio faciei mee cooperuit me"
("Ogni giorno la vergogna mia è contra di me e la confusione de
la faccia mia me ha coperto"). Pertanto san Tomaso d'Aquino
dice che la vergogna de una persona rimove quelle cose che son
contrarie alla virtù in doi modi: primo, assai volte per vergogna
la persona se riguarda da uno vicio, over che par vicio e cosa
disonesta a tutte le persone; secundo, la vergogna de l'omo chi
vede i vicii suoi lo sforza a rimoverli per atto de la
confessione, riprendendo l'anima, come dice Anselmo a l'anima:
"Perchè non piangi tu, o sposa de Cristo, abitaculo del Spirito
santo? Tu eri templo de Dio, ora se' abitaculo del diavolo". O
povera anima, o misero spirito, o descacciato dal cielo, piange,
lacrima e sospira: così vergognandosi la creatura la confessa el
suo peccato; indi nasce che 'l benigno e grazioso Dio infunde in
quella anima copia e abondanzia di grazie.</p>
<p>La quinta ragione è chiamata 'perseveranzia de orazione': orar,
zezunare, dar spesso elemosina, andare a la santa chiesia, temer
Dio, continuare e perseverare in quello. Questo volse dire Iesu
Cristo in san Luca: "Qual de voi averà uno amico e anderà da lui
de notte e dirali 'Amico mio, imprestime tri pani, perché uno mio
caro è venuto da me di viaggio, e non ho che ie ponga inanci', e
quel di dentro ie risponde 'Non me dar noia, già è richiuso
l'usso, li mei figliuoli son meco a dormire, non posso levarme e
dartine'; se quello di fuori perseverarà battendo, ve dico ch'el
se levarà almanco per fastidio e darali ciò ch'el richiedi". Poi
conchiude Cristo: "Dimandate e riceverete" (cioè la grazia),
"battete e ve serà aperto". Adunque chi ha sete venga e beva in
questo mondo la grazia, in l'altro la gloria. Amen. </p>
</div1>
<div1 type="part">
<head>Feria terzia: PER LE PROPRIE OPERE BENE FATTE L'UOMO PO' SPERAR
VITA ETERNA</head>
<p>"Tempus autem vestrum semper est paratum" (Iohannis capitulo
VII).</p>
<p>In questo presente Evangelio narra Cristo, maestro de la verità,
come l'omo per le opere proprie ben facendo può sempre sperare
avere vita eterna. E questo oggi lo provaremo per sei ragione,
secundo che 'l tempo ne bastarà.</p>
<p>[La] Prima se chiama 'ragione de la divina operazione'. Dice el
filosofo che collui chi fa una operazione e uno exercizio
manuale se asforza de assimiliar a lui quella cosa che lui
adopera. Or prende la esperienzia: el fuoco consume e arde le
ligne e sforzasi de redure quel ligno in materia e natura de
fuoco; così il depintor se asforza de assimigliare la imagine
ch'el fa a la imagine ch'el ha in sé dentro la fantasia; così Dio
ne l'opera de la creazione, over iustificazione, e ancora de la
glorificazione, vorebbe e vol assimigliarsi l'uomo, a farlo
simile a sé. E prima, creando l'uomo, lo feci a sua imagine e a
sua similitudine, perché essendo Dio trino in persona ed uno in
essenzia, per simigliarsi l'uomo lo feci uno di una anima e trino
di tre potenzie, cioè intelletto, memoria e voluntade. Onde se
lege nel Genese: "Creò Dio l'omo a la imagine e similitudine
sua". Ne la iustificazione 'assimigliarsi l'uomo per grazia' Dio
vol l'uomo esser conforme de la imagine del suo Figliuolo, ne
infunde el lume spirituale, del quale dice David nel Salmo:
"Signatum est super nos lumen vultus tui, Domine; dedisti
leticiam in corde meo" ("Signore, el lume del tuo volto è signato
sopra di noi e per questo me hai dato leticia nel mio cuore").
Simelmente ne l'opera de la glorificazione assimiglia l'uomo a sé
facendolo beato come Dio per participazione di gloria; onde dice
el salmista David per parte de Dio: "Io ho detto che voi site dei
e tutti quanti figliuoli de l'Eccelso"; ed ancora el Vangelista
Ioanne dice: "Cum apparuerit similes ei erimus et videbimus eum
sicuti est" ("Quando ello apparerà, nui seremo simili a lui e lo
vederemo in quella speciosità che gli è"). Questo fa Dio,
domentre ch'el va perducendo l'omo a vita eterna mediante le
nostre opere.</p>
<p>La secunda se chiama 'consumata perfezione'. Dice Aristotile
(primo Celi et mundi): "Dio e la natura non fanno alcuna cosa
invano". Essendo fatto l'omo a dover possedere vita eterna, come
è sentenzia de Augustino, indarno averia Dio fatto l'omo s'el
non acquistasse vita eterna, ben però congionte le nostre opere
virtuose. Ma tu potressi dir: "Or dime un poco, padre e maestro
nostro, la beatitudine de vita eterna essendo infinita, la
capacità e virtù de l'anima è finita; come è possibile che una
cosa piccola e infinita sia saciata e piena de Dio infinito ed
immenso? Bene; adunque ch'io facesse tutti gli beni a me
possibeli per acquistar vita eterna, mai non la acquistarebe,
perché la è infinita ed io finito". Risponde a te, anima ardita,
el fervente e serafico dottore Bonaventura (terzio
Sententiarum), dicendo che l'anima in patria ve darà Dio non
infinitamente ma finitamente, e quantunque Dio sia infinito, lo
comprenderemo noi non tanto quanto in sé è lui comprensibile, ma
quanto noi potremo secundo el nostro intelletto. Vederemo adunque
Dio infinito, non infinitamente ma finitamente, e tanto quanto
serà grande la virtù de l'anima, la qual è in quattro gradi, ed
in quella latitudine la vede Dio; l'Angelo la vede meglio in
cinque gradi, l'Arcangelo meglio in sei gradi, li Serafini
perfettissimamente in otto gradi; nondimeno niuno el vede
infinitamente, ma con mixura e fine, però che anco più assai se
potrebe vedere.</p>
<p>La terza è "ragione di affinità e parentela". Dice la santa
Biblia, parlando de Cristo incarnato: "Egli è nostra carne e
nostro fratello de una carne ed uno medesimo sangue"; però
dicea Paulo apostolo: "Non priesi mai Cristo la natura de angeli,
ma lo seme de Abram", cioè non volsi fare angelo, arcangelo per
redemere quelli, ma volsi e fecise omo, vestito di carne
passibile, mortale, come noi alterato, assetato, affamato,
adolorato. O Cristo mio! O Iesu benigno! O fratello dolce! Qual è
la ragione che per noi tu patissi tanti affanni, etcetera. </p>
<p>*(Dirai a tuo modo)*. "Io - dice lui - patisco queste pene per
amore, per compassione de gli mei fratelli di una medesima
carne". Volsi ancora morire per noi de morte aspra, de morbo
crudel, di suplicio vituperoso. O cristiano, pensa uno poco che
Cristo suscitato è andato al cielo, e sede a la destera paterna
in gloria, e spera aver cum lui vita eterna. Non dubita aver el
Paradiso, facendo sempre le opere virtuose, perché dice Cristo:
"Ove è il capo de li cristiani, ive andarano li membri". Cristo
è nostro capo, secundo la sentenzia de Paulo a li Ephesi dicente:
"Christus est caput totius ecclesie, nosque membra eius" ("Cristo
è capo de tutta la Chiesia, e noi siamo suoi membri"). Esso
Cristo, favelando al Padre, dice: "Volo, Pater, ut ubi ego sum
ibi sit et minister meus" ("O Padre, io volio che ove sono io sia
ancora el mio ministro"); in uno altro verso de l'Evangelio:
"Io vo apparecchiarvi el luoco; ancora tornarò e riceverove a me
stesso proximati" (santo Matteo, capitulo XXIV: "Ove serà el
corpo, ive se congregano le aquili").</p>
<p>La quarta se chiama 'ragione di divina iusticia'. Dio è iusto
iudice di tutte le persone, come dice David: "Deus iustus iudex,
fortis et patiens" ("Dio è iusto iudice e forte e paziente");
in uno altro luoco: "Iustus es Domine et rectum iudicium tuum"
("Tu, Dio, se' iusto e lo iudicio tuo è ritto").</p>
<p>Or, dime uno poco: quanti omini da bene abbiamo noi veduto
patire tribulazione, affanni, persecuzione, flagelli e morte per
la iusta vita lor e fede, e nondimeno non aver mai avuto alcuna
retribuzione over mercede da Dio in questa presente vita? Adunque
Dio serebe iniusto e crudele s'el non rimunerasse l'anime loro ne
l'altra vita; e conciosiacosaché de là siano due retribuzion, una
de gli cattivi, l'altra de li boni, de li cattivi la pena e la
damnazione eterna, di gli boni debbe esser la gloria e corona
perpetua. Però dice el gran dottor greco Atanasio nella sua
Confessione catholica: "Qui bona egerunt ibunt in vitam eternam,
qui vero mala in ignem eternum" ("Quelli che averano fatto bene,
andarano in vita eterna, chi male in lo fuoco interminato").</p>
<p>O religiosi, perseverate in le osservanzie regulare. O
maritate, perseverate cum purità ed onestade del matrimonio santo
da Dio benedetto ed ordinato. O continente e vergine,
perseverate nel timore, ne le vigilie, ne li zezunii, ne le
elemosine, ne le contemplazione, ne le orazione; acciò che a noi
sia detto: "Venite a me tutti chi ve affaticate e siati carichi
ed io ve reficiarò, venite benedetti del mio Padre celeste,
galdete el reame parecchiato a voi nel principio del mondo. Ho
avuto fame e me avete pasciuto, sete ed aveteme abbeverato, son
stato nudo e avetime coperto, infermo ed impregionato e sete
venuti a me". Ed ove è la ragione di tanta dolcezza? Risponde
lui: "Perché el vostro tempo è sempre apparicchiato in questo
mondo per grazia, in l'altro per gloria". Amen. </p>
</div1>
<div1 type="part">
<head>Feria quarta: S'EL SE PO' IN QUESTA VITA MORTALE INTENDERE SE
L'OMO SE DEBE SALVARE O DANNARE</head>
<p>"Oves mee vocem meam audiunt, et cognosco eas et sequuntur me"
(Iohannis capitulo VII).</p>
<p>*(Dechiara tutto el Vangelio)*</p>
<p>Dimandono gli dottori sacri s'el se pò in questa vita mortale
certamente intendere se l'uomo se debe salvare o dannare.
Responde el venerato dottore san Tomaso d'Aquino (Prima secunde,
questione secunda, articulo quinto) che una cosa se può sapere
in tri modi. Primo per sé medesima e per certa e vera scienzia,
ed in questo modo non è possibile che alcuno possa sapere per
certezza e vera scienzia s' egli è del numero degli salvandi o
degli damnati. La ragione è però che chi intendesse questo
intendiria el voler de Dio, cognoscerebe la voluntà de Dio,
saperebe tanto quanto Dio. Ed a questo sentimento parlò Iob
paziente (capitulo nono), dicendo: "Si venerit Dominus ad me, non
videbo et, si abierit, non intelligam" ("Se 'l Signore verrà a
me, io non lo intenderò e s'el se partirà, io non lo
cognoscerò"). Viene Dio a noi per grazia e partise per el
peccato mortale.</p>
<p>Secundo, se può sapere una cosa per rivelazione; ed in questo
modo Dio revella ad alcuni la sua dannazione ed ancora la sua
salvazione. Lege Exodi capitulo XXXII. Vedendo Moises el populo
de Dio aver rinegato el suo proprio Signor Dio ed aver adorato le
idole, e che Dio fortemente corrozato determinava dar la morte a
tutti lor, ricorsi a Dio, dicendo: "Dimitte Domine populo tuo
noxam hanc, aut dele me de libro vite" ("O Signore, remetti al
tuo populo questo peccato, over scanzellime fuori del libro de la
vita"). El "libro de la vita", secundo santo Tomaso (parte
prima), non è altro ca la vera e perfetta scienzia, over divina
cognizione. Sapevasi adunque Moises esser scritto nel libro de
la vita, e questo per revelazione.</p>
<p>Terzio, se pò sapere per conietture e per segno. Questo se
intende per exempio de l'infermo: quando noi vediamo lo infermo
non poter manzare over vomitare el cibo, over ch'el ha perduto
totalmente la vergogna de gli atti e membri suoi, over quando el
ride e trepa piangendo gli suoi amici e parenti ne l'infirmità
sua, tu dice: "Costui morirà: questi son cattivi segni". Così al
proposito, quando tu vedi l'omo desprezzare il cibo spirituale,
cioè gli sacramenti de la Chiesia, le confessione, le messe, le
predicazione, over che Dio ie dà tutte le cose prospere secundo
el suo appetito; e se pur qualche volta el se confessa, el non
può fare ch'el non ritorni al vomito, over che così perde la
vergogna e la conscienzia che tanto pecca in publico quanto in
occulto, e tanta conscienzia se fa de un mortal peccato quanto de
uno veniale, over chi di qua non vole avere alcun desasio, ma
tutti i suoi piaceri e galdimenti: o mischino, o sciagurato, o
insensuati, voi seti dannati, sete spazzati! Questi son mal
segni, male conietture; mala opinione verisimelmente se pò avere
de tale creature.</p>
<p>Volta la carta. Quando tu vedi una persona visitar la chiesia ogni giorno, aldire
la messa volentiera con devozione, e così la predica, confessarse
più volte l'anno, non tornare sì presto al mal fare, dare
allegramente le elemosine, qualche volte zezunare, orare,
venirgli in displicenzia le frasche de questa erunnosa e
pazza vita, aver vergogna e displicenzia rimordente doppo ch'el
ha commesso uno peccato, potrai dire: "Costui serà salvo, e sono
buoni segni, benché questi però non pongano necessità alcuna". E
nota tu, valente omo: benché tu fussi certo e certissimo de
essere damnato over salvatto, non debbi però cessare di far
sempre bene e meglio. E questo per più ragione. La prima è per aspettar menor pena, però che la Scrittura dice:
"Secundo la quantità del delitto serà la mixura de le piaghe";
adunque quanto più l'uomo peccarà tanto più serà punito ed
aggravata serà la sua pena. Onde, posto che tu sapessi per certo
dovere essere damnato, non resta di confessarte e pregare Dio
ch'el te usi alcuna pietade, che benché vadi a la dannazione
eterna, serai punito di menor pena ca se avessi sempre fatto
male, però che Dio, per queste bone operazione che fai, in
qualche cosa mitigarà la tua pena. A tal proposto se legge ne le Vite de' Santi Padri che santo
Macario uno giorno, caminando per uno deserto cum lo bastone in
mano e vecchiarello, diedi di questo bastone in uno capo di
morto, e sentitte una voce che disse: "O padre Macario, priega
per me!". Dimandò Macario chi 'l fusse. Rispose lui: "Io son el
capo di uno gentille e pagano, che insieme cum altri son damnato
al foco eterno". Disse Macario: "Glie sono in quel fuoco altri ca
pagani? Glie sono alcuni cristiani?". Risposi quel capo: "Sì
bene; e benché tutti siamo nel fuoco, nondimeno i cristiani
pessimi son sotto de noi mille passi, continuamente ardenti cum
fetore e puzza intolerabile, biastemando Dio e gli beati tutto el
giorno e notte; vero è che sopra noi sono alcuni cristiani, che
hanno alquanto temuto Dio e fatto pure alcuni bene al mondo,
damnati per non aversi confessato né dogliuto de' suoi peccati,
ma hanno menore pena e menor fuoco ca tutti gli altri".</p>
<p>O cristiani mei, aldite la voce del Signore! O peccatori,
sequitate la voce del vero pastore Iesu Cristo, acciò ch'el ce
conceda qua grazia, di là gloria. Amen. </p>
</div1>
<div1 type="part">
<head>Feria quinta: PER SEI RAGIONE PO' L'ANIMA GUARDARSE DE FAR MALE</head>
<p>"Remittuntur tibi peccata tua" (Luce capitulo settimo).</p>
<p>*(Dirai tutto el Vangelio pollitamente cum boni modi, perché
egli è bello, etcetera)*</p>
<p>In questo Evangelio se narra la conversione di Maria Magdalena;
onde io trovo sei ragione principale, per le quale l'anima se
guarda de far male.</p>
<p>La prima se chiama 'riverenzia de Dio', per la quale molti se
guardano de offendere tanta maiestà quanta è quella de Dio, dalla
cui faccia contremisse ogni creatura; onde l'aquillino Ioanne
ne l'Apocalipse, al primo capitulo, dice che, vedendo lui Dio, el
cascò in terra. Simelmente gli discipuli del nostro Signore
Iesu Cristo, essendo nel monte de Tabor, monstrato che gli ebbi
Cristo la faccia splendente, cascorono in terra, come hai Mathei
decimosettimo capitulo. Simelmente san Ioanne Battista, chiamato
più ca profeta, dovendo lui battizare Cristo, tremava tutto
quanto per reverenzia de lui. Chi è adunque quello che
considerando la maiestà de Dio volesse peccare nel suo conspetto,
considerando che ogni cosa che l'uomo fa in questa vita presente
è nota e manifesta al Signor Dio? Di questo hai exempio di quella
meretrice domandata Thais, la quale fu convertita da lo abbate
Panucio, monstrando lui voler peccare cum quella, e poi la serrò
ben convertitta in una camera, ne la qual la stette per spacio de
tri anni facendo penitenzia. Ed era tanto lo tremore che avea
questa, considerando la divina maiestade, che la non avea
ardimento de levare gli occhi al cielo, ma umelmente se voltava
verso el pariete, dicendo col publicano: "Deus esto propicius
mihi peccatori!" ("O Dio, sie propicio a me peccatrice!"), onde
el Signor Dio li perdonò più per rispetto de la reverenzia
ch'ell'ebbi de non voler peccare nel conspetto suo ca per
penitenzia che la facessi.</p>
<p>La secunda ragione se chiama 'manificenzia', over liberalitade.
per la qual molte volte li peccatori se convertino a Dio e fanno
penitenzia di loro peccati, pensando la grande benignità del
Creatore, il quale cum tanta largitade provede a loro, negli
figliuoli, parenti ed amici, onori, dignitade ed abundanzia de le
sustanzie temporale. E per questo molti se convertino alcuna
volta a Dio, pensando la sua largitade, non risguardando lui a'
nostri peccati, ma benignamente provedendo a le necessitade
umane. Dice adunque ognuno illuminato del cuore: "O ingrato e
discognoscente me! Quanti beni me ha fatto Dio e quante grazie me
ha donato ed io lo offendo! Io me levarò ed andarò dal mio Padre
e dirogli: 'O Padre, io ho peccato contra el cielo e contra la
terra etcetera'. O Creator mio, io te ho offeso cum lo cuore, cum
la bocca, cum la operazione, per gli quali peccati io meritarebe
eterna punizione e nientedimeno tu pur me ami e da'mi più beni
che io non merito. Per la qual cosa io me rendo in colpa e sì ti
priego che tu me perdoni!'". Ma molti altri peccatori fanno el
contrario, che quanto più bene gli fa Dio e quanto più ie
moltiplica la robba temporale, tanto più lor fanno male e
offendeno Dio, non considerando la sua grande liberalitade; de
gli qual parla el salmista: "El mio diletto è ingrassato ed ha
ricalcitrato: egli è ingrassato, inrichito e dilatato". Isaie
primo capitulo: "Filios enutrivi et exaltavi, ipsi autem
spreverunt me" ("Io ho nutricato figlioli ed exaltato ed egli me
hanno sprezzato"), quasi voglia dire: "Io gli ho fatto bene ed
egli me hanno fatto male". Adunque, o ingrati peccatori,
considerate la vostra ingratitudine e la liberalità del Signore,
e convertiteve a Lui! </p>
<p>La terza ragione per la qual gli peccatori se convertino a Dio è
'documento de dottrina'; e in questo modo se converte la
maggiore parte de li peccatori, perché aldeno laldare le
virtude e vituperare e biasemare gli vicii, e così lassono gli
vicii ed accostansino a le virtude. Per questo modo tutto el
mondo fu convertito per le predicazione degli Apostoli a la fede
de Cristo, e continuamente se convertino ogni giorno per gli
buoni documenti ed amaestramenti de gli predicatori chi per la
cristianitade vanno predicando. Quanti peccatori sono venuti a la
via buona per la predicazione de li valenti dottori: tutti el
vedeno di continuo, onde non è bisogno provarlo. Guai al mondo se
non fusseron gli predicatori chi continuamente cridano e
chiamano i peccatori che lassino i vicii ed i peccati e dagansi a
le virtude. Però Isaia profeta, intendendo questa utilità che
hanno gli peccatori per lo divino verbo, dice ad ogni
predicatore: "Clama, ne cesses, et quasi tuba exalta vocem tuam
et anuncia populo meo scelera eorum" ("O trombetta de Dio, vogli
cridare senza alcuno riposo ed annuncia al populo le sue
sceleritade ed a la casa de Iacob gli lor peccati!"). Venite
adunque, o peccatori, ad aldire el verbo divino, acciò che per
virtù di quello vegnati a lassare la via cattiva ed a prendere la
bona.</p>
<p>La quarta cagione se chiama 'demonstrazione de' miraculi', onde
alcuni se convertino, perché vedeno fi fatto alcuna cosa
miraculosa e sopra natura; ed in tal modo molti se convertivano
ne la chiesia primitiva. Onde Nicodemo se convertì vedendo gli
miraculi che facea Cristo, dicendo a lui (Iohannis terzio):
"Rabi, scimus quia a Deo venisti; nemo enim potest facere signa
que tu facis, nisi fuerit Deus cum eo" ("O maestro, noi sappiamo
che se' venuto da Dio, perché niuno può fare questi segni che fai
tu, se Dio non fusse con lui"). El centurione, avendo sentuto
el terremoto ne la passione de Cristo, se convertì dicendo: "Vere
Filius Dei erat iste" ("Veramente questo era figliuolo de
Dio!"); e la turba che fu saciati da Cristo de cinque pani e
doi pessi, avendo veduto el miraculo, disse: "Questo per certo è
lo profeta chi dovea vegnire a salvare el mondo". Simelmente
gli apostoli, martiri, confessori, faceano molti miraculi, per li
quali molti se convertivano a Dio, comme appar in le istorie
loro.</p>
<p>Ma al presente non sono necessarii tanti miraculi, perché la
fede è più forte e più roborata, benché molti sieno tanto
ostinati ed indurati che non se voglino convertir se non vedeno
miraculi, conciosiacosaché molti miraculi se vedano ogni giorno,
cioè pestilenzie, fame, guerre ed altre avversitade, le qual cose
Dio permette, acciò che gli peccatori, vedendo queste cose
marivigliosi, se convertino. Ma molti hanno perduto el vedere e
son tanto ciechi che non intendeno a che fine Dio fa queste
novitade. Tu vedi questo esser tagliato in pezzi, quello essere
tossicato, quello morire de morte subitana, etcetera: or non sono
queste cose maravigliose che Dio fa? Nientedimeno gli ostinati ed
indurati peccatori non vogliano intendere. Ma guai a loro!
Preghiamo Dio non ne lassi cascare in simile errore, acciò che
abbiamo di qua la grazia, di là la perpetua gloria. Amen. </p>
</div1>
<div1 type="part">
<head>Feria sesta: DE LA GRAZIA DE DIO</head>
<p>"Expedit ut unus moriatur homo pro populo" (Iohannis capitulo
undecimo).</p>
<p>*(Dirai el Vangelio)*</p>
<p>Quanto benigno e grazioso sia el nostro Signor Dio in salvare la
creatura ragionevele se dimonstra in questo, che non solamente el
communica la sua grazia a li fideli, ma ancora agli infideli e
pagani; però che oggi Caifas, bench'el fusse inimico de Dio,
nondimeno esso Dio ie volsi dare lo spirito di profecia, come hai
nel santo Evangelio.</p>
<p>Di questa grazia noi vederemo duodici segni, per cognoscere
quando l'omo ha in sé la grazia de Dio. In tri modi se prende
questo nome grazia.</p>
<p>Primo, generalmente: la grazia è uno adiutorio divino dato da
esso a la creatura umana in tutti i soi atti; ed in questo modo
el diavolo, el Turco, alcuna volta più participerà de la grazia
de Dio ca uno uomo santo e servo de Dio, perché la grazia priesa
in questo modo è ricchezze, potestade, signoria etcetera, le qual
son comune a boni ed a cattivi. Di questa dice David profeta nel
Salmo: "Dante te illis, colligent; aperiente te manum tuam, omnia
implebuntur bonitate" ("Tu Dio donarai degli beni e l'uomo
ricogliarà, aprirai la mano ed ogni cosa serà empita de la tua
bontade"). Di questa grazia temporale non intendo parlare al
presente.</p>
<p>Secundo, grazia se prende specialmente, ed è uno adiutorio
divino dato a la creatura ragionevele, con el qual se apparecchia
l'omo a ricevere el dono del Spirito santo, lo officio de la qual
grazia è a revocare l'uomo, overo el libero arbitro, dal male e
incitarlo al bene. E questa è chiamata 'grazia graziosamente
datta', che dispone l'omo ad una grazia grato facente.</p>
<p>Terzio, la grazia se prende propriamente e perfettamente; ed in
questo modo la grazia è uno duono dato a la creatura per meritar
vita eterna. E questa è chiamata da gli dottori "grazia grato
facente", chi fa noi e le nostre opere esser ben meritorie e
grate al summo Dio. Di questa grazia parlava Paulo apostolo
dicendo: "Gratia Dei sum id quod sum, et gratia eius in me vacua
non fuit" ("Per la grazia de Dio io sono quello servo eletto da
Dio qual me vede ognuno, e la grazia de Dio non è stata vana in
me, ma sempre essa grazia rimane in me").</p>
<p>A voler adunque intendere se l'uomo ha perfettamente la grazia
de Dio in sé non se intende per ragione, non chiaramente per
revelazione, ma per alcuni segni e conietture.</p>
<p>El primo segno è dolore de la colpa passata: questa è sentenzia
di santo Bernardo nel Sermone de Ognissanti. La ragione è
questa: la colpa e la grazia non posson stare insieme in una
medesima voluntà; se l'anima è in peccato, la non è in grazia
etcetera. Qua non se pò dar mezzo: quando adunque el se rimove
el peccato per lo atto de la contrizione, necessariamente ie fi
introdutta la grazia. Pertanto Augustino sacro (Omelia ottava
sopra Ioanne) dice: "Radix omnium bonorum est caritas, radix
omnium malorum est cupiditas" ("Radice de tutti li beni è la
caritade, come radice de tutti li mali è la cupiditate"), e
questi doi affetti non posseno abitar de brigata.</p>
<p>El secundo segno è lo fermo proponimento de aguardarsi da li
peccati per ogni tempo futuro. La ragione: tal fermo e saldo
proposto de far ben e de fugire ed aver in odio el male cum real
effetto, non può esser senza grazia de Dio adiuvante; adunque chi
ha questo proposto - o tu, valente donna mia, o tu, divoto
cittadino - è signo ch'el ha la grazia de Dio.</p>
<p>El terzo segno è contristazione e dolori de li defetti de li
proximi e leticia di beni fatti per altri. Però el nostro padre
Augustino, scrivendo a li poveri eremiti, dice: "Chi non se dole
del mal del proximo e non se allegra del suo ben non ha in sé la
carità de Cristo". A questo proposto dicea Paulo: "Quis
infirmatur et ego non infirmor?" ("Chi serà infermo ed io non
averò male?"), e poi dice: "Allegriamosi cum gli allegrandosi,
dogliamo cum gli dolenti".</p>
<p>El quarto segno è desiderio de le cose eterne ed appetito de
vita beata celeste. Però Paulo apostolo, pieno di grazia
divina, diceva: "Io desidero partirme dal corpo ed esser cum
Cristo". O Paulo di carità ardente, o infiammato de vita
eterna, o imbriaco del dolce vino del Paradiso! Uno giorno te
appare mille anni a lassare el corpazzo a la terra, sua madre, e
cum la peregrina e spirituale anima andare coronato di gloria
inanci Iesu Cristo in Paradiso! David profeta nel Salmo dice:
"Heu mihi, quia incolatus meus prolongatus est" ("Guai a me,
perché la mia abitazione celeste è prolongata"). Questa longa
dimora de la presente vita è molto molesta agli santi che
vorebeno essere congionti cum Dio. Questa affezione di tale
unione nasce da l'amore de Dio che se ritrova in loro, il qual fa
desiderare la abitazione de la cosa amata, perché uno amico
volentiera [sta] cum l'altro amico. Adunque questo affetto
amorevele non può esser senza la grazia de Dio.</p>
<p>El quinto segno è spesse volte laudar Dio e tutto ciò che lui
fa. L'uomo laudando Dio in questa vita adopra quello che se farà
in vitta beata; però cantava David, nostro citaredo: "Beati qui
habitant in domo tua, in secula seculorum laudabunt te" ("Beati
quelli che abitano in casa tua, egli in eterno te laldaranno").
La ragione: chi è figliolo de Dio per grazia lalda Dio, chi è del
mondo parla del mondo, chi è avaro de avaricia, luxurioso de
luxuria, superbo de alteza e signoria. O tentati cristiani,
notate una regula generale: chi è amico de Dio e vero cristiano
non giura, non biastema, non maledice Dio e gli santi, non mente
per la gola, non tradisse altrui. O lingue cattive, o
murmuratori, o lingue venenate, laudate Dio, ringraziate Dio,
benedicite el Creatore alto Dio. O David santo! Canta dicendo:
"Benedicam Dominum in omni tempore, semper laus eius in ore meo"
("Io benedico Dio per ogni tempo, la sua laude sempre serà nella
bocca mia").</p>
<p>El sesto ed ultimo per oggi se chiama 'confessione de peccati'.
Però dice el savio Salomone: "Iustus in principio sermonis
accusator est sui" ("El iusto nel principio del suo parlare è
accusator de si stesso"). O anima devota de Cristo, quando tu
te umilie a Dio, quando tu te cognosce peccatore, e cognosce Dio,
tu dice a Cristo: "Non te basta, Signor mio, che una volta
portasti sì vil morte per me? Non te par che 'l sangue sparso
basta a trar l'anima a te? Non pensi tu qual sono io e qual se'
tu? Tu summo bene perfetto, io pieno de difetti, sordido e
puzzolento". Pertanto dice David: "Confitebor adversum me
iniusticiam meam, Domine"; io ho ditto: "Confessarò io la
iniusticia mia contra di me al Signore"; e tu hai remisso la
iniquità del mio peccato a me. Però diceva Isaia: "Dirai le tue
iniquitade da tua posta inanci Dio, acciò tu sie iustificato".
Hai adunque sei signi a cognoscere se se' in grazia de Dio.
Dimane vederemo el resto, acciò che per tal cognizione possiamo
acquistare grazia in questo mondo, in l'altro la gloria. Amen. </p>
</div1>
<div1 type="part">
<head>Sabbato: DE [LA]COGNIZIONE CONIETTURALE DE LA SALUTE NOSTRA</head>
<p>"Hec est vita eterna, ut cognoscant te" (Iohannis XVII).</p>
<p>*(Detto el Vangelio, dirai così)*</p>
<p>Niuna persona può cognoscere Dio perfettamente in questo mondo,
né ancora se stesso salvo per alcuni segni. Lassiamo la
cognizione de Dio al presente e dichiamo de la cognizione
coniettural di la salute nostra, di la qual cognizione ieri
vedessemo sei segni, oggi ne vederemo altri sei.</p>
<p>El primo è chiamato 'prolazione di sincera e pura veritade'. La
ragione è questa: essendo Cristo la prima verità, come el
confessa lui (Iohannis terzio [ma XIV]): "Ego sum via, veritas et
vita" ("Io son via, verità e vita"). Chi dice adunque la verità
over la confessa, confessa esso Cristo secundo quello testo
evangelico: "Qui me confessus fuerit coram hominibus, confitebor
et ego eum coram Patre" ("Chi me confessarà inanci a li omini, lo
confessarò io inanci a Dio e mio Padre"). El Salmo dice,
domandando al Signore: "Domine, quis habitabit in tabernaculo
tuo?" ("O Signore, chi serà abitante nel tuo tabernaculo?");
risponde Dio: "Qui loquitur veritatem in corde suo nec egit dolum
in lingua sua" ("Quello chi parla la verità nel suo cuore e chi
non usa inganno ne la sua lingua").</p>
<p>El secundo signo è chiamato 'audizione del divino verbo', cioè
aldire volentiera le parolle de Dio e la santa predicazione; onde
dice santo Ioanne (ottavo capitulo): "Qui ex Deo est, verba Dei
audit" ("Chi è de Dio, alde le parolle de Dio"). Lo amico alde
volentiera ragionar de l'amico e lo amante de la cosa amata. Per
el contrario, dice el moral Gregorio dottore, non è alcuno più
manifesto segno de dannazione ca non aldire volentiera el verbo
de Dio, come è segno de salvazione aldirlo attentamente. Però se
scrive negli Atti de apostoli che lo Spirito santo descesi sopra
tutti quelli che aldivano la parola de Dio.</p>
<p>El terzo segno è la 'implezione attuale de le cose aldute', però
che la osservazione degli commandamenti de Dio non pò esser senza
vera dilezione de Dio. Iohannis XIV: "Qui diligit me, sermonem
meum servabit" ("Chi me ama, servarà gli mei precetti e
parlamenti"); sopra el qual passo dice Gregorio: "El spirito de
Dio viene in gli cuori de alcuni che servano gli precetti de Dio,
e fa dimora in quelli e stabeltade sì fatta che per tempo de
tentazione di loro non si parte da largo". Sopra di Ioanne
ancora dice esso Gregorio: "Amor Dei numquam est ociosus" ("Lo
amor de Dio non è mai ocioso"); adopra ogni gran cosa s'egli è
vero amor, ma s'egli è negligente ed ocioso el non è vero amore.</p>
<p>El quarto segno se chiama 'remissione e perdonanza de le iniurie
ricevute'; onde uno segno chiaro a cognoscere quando l'omo è in
grazia de Dio è quando benignamente el perdona a' suoi inimici,
però che, perdonando l'uomo a' suoi inimici, el se conforma a
Cristo chi perdonò e pregò per i suoi crucifixori. Pertanto dice
Cristo (Mathei VI capitulo): "Diligite inimicos vestros" ("Amate
gli inimici vostri, faceti bene a quelli che ve vogliono male,
acciò che siati figliuoli del vostro Padre celeste chi fa luxire
el sole sopra gli buoni e cattivi e piove sopra iusti ed
iniusti"). Pertanto se lege di Stefano protomartire ch'egli era
pieno di grazia non per altro se nonne perché el pregò per li
suoi lapidatori. Adunque perdona, acciò tu abbi la grazia de Dio
in te.</p>
<p>El quinto segno se chiama 'correzione del proximo'; onde dice
santo Iacobo ne la sua Epistola (capitulo ultimo): "Qui converti
fecerit peccatorem ab errore vie sue, salvabit animam suam a
morte" ("Chi farà convertire il peccatore di la via sua cattiva,
el salvarà l'anima sua"); et io me convertirò a lui, e starà
inanci la faccia mia. Oh, se Dio me concedesse tanta grazia che
per le mie parolle e predicazione solo una anima se convertisse
a Dio, me crederebe non poter mal perire: onde colui chi ama Dio
veramente non pò far ch'el non corregga e riprenda gli peccatori
e quelli che offendeno Dio e l'anima loro e che non si sforza di
ridurli a la via de la veritade; però dice el Salvatore agli
discipuli suoi: "Non estis vos qui loquimini, sed Spiritus Patris
vestri qui loquitur in vobis" ("Voi non sete quelli chi parlano,
ma egli è lo Spirito del Padre vostro chi parla in voi").</p>
<p>El sesto ed ultimo segno se chiama 'voluntaria pazienzia de le
cose avverse', onde quando tu vedi alcuno avere de le
tribulazione e avversitade assai e portarle pazientemente, dirai
allora ch'egli è in grazia de Dio; però scrive san Matteo (VII
[ma V] capitulo): "Beati qui persecutionem patiuntur propter
iusticiam, quoniam ipsorum est regnum celorum" ("Beati sono
quelli chi patiscono per la iusticia, perché di loro è el reame
di cieli"). E nota ch'el dice "è" e non dice "el sarà", a notar
che questi tali hanno qualche certezza del Paradiso in questo
mondo. La ragione è che colui chi ha avversitade ed allegrasi è
segno ch'el disprezza el mondo e le cose del mondo, ed ha la
mente posta in Dio, come dice santo Paulo: "Omnia arbitratus sum
ut stercora ut lucrifaciam Cristo meo" ("Ogni cosa io ho riputato
a modo de sterco, per aguadagnarmi Cristo"). Però, essendo
santo Paulo tribulato, el diceva: "Libenter gloriabor in
infirmitatibus meis, ut inhabitet in me virtus Christi" ("Io
volentiera me relegrarò ne le mie infirmitade, acciò che la virtù
de Cristo abita in me"); ed ancora (Ad Corinthios XIII):
"Caritas omnia suffert" ("La carità sustene ogni cosa"). E
degli Apostoli se dice che andavano per tutto el mondo
allegramente, desiderando de patire ogni tormento ed ogni
passione e morte per amor de Cristo, come avea profetizato David
dicendo: "Propter te mortificamur tota die" ("Signor, noi siamo
per tuo amore mortificati tutto el giorno e riputati come pecore
da macello"); però san Paulo (Ad Romanos VIII) dicea: "Chi serà
quello chi ne possa separare da la carità de Dio che è in Cristo
Iesu Signor nostro? Angustia o fame o persecuzione o passion
alcuna, etcetera?"; quasi dica: "Niuna cosa". E però sequita
lui dicendo: "Io son certo che né morte né vita né angeli né
potestade né alcuna creatura me poterà seperare da la carità del
mio Signor Iesu Cristo", la quale ho in questo mondo per
grazia, e Dio la voglia confirmare in gloria. Amen.</p>
</div1>
<div1 type="part">
<head>Dominica in Ramis Palmarum: DE LA DIGNITA' DEL NOME DI IESU'</head>
<p>"Propter quod et Deus exaltavit illum et donavit illi nomen,
quod est super omne nomen, ut in nomine Iesu omne genuflectatur"
(Ad Philippenses, secundo capitulo, e ne l'Epistola di questa
santa Dominica de Palme).</p>
<p>Manca el senso, la lingua se accosta al palato, ogni umano
parlare viene al meno, quando la umana mente viene a voler
considerare o parlare de le laude del nome triunfante di Iesu
Cristo, el qual è tanto grande e immenso che niuna lingua, over
umano intelletto, è sufficiente a commendarlo. Pertanto dice el
salmista: "O Dio, secundo la immensità di 'l tuo nome, così sia
la tua laude nella bocca mia". Per la qual cosa oggi, o
devotissimi cristiani, vederemo del nome de Iesu la sua
commendazione. Onde, secundo che dice santo Ieronimo, "Ihesus"
è interpretato 'salute', 'salvatore' e 'salutare', perché el
salva dagli peccati e libera da li inimici, conferisse grazia e
dona la gloria.</p>
<p>Primo, el salva e monda la creatura da' peccati, però è detto
'salvatore'; onde l'angelo parlando a Joseph disse: "Tu chiamara'
el suo nome Iesus, però che lui salvarà il suo populo dai suoi
peccati".</p>
<p>Secundo, il libera dagli inimici, a li quali eravamo suggetti,
però el fi detto 'salute'; onde dice el profeta Zaccaria (Luce
primo capitulo): "salutem ex inimicis nostris, et de manu omnium
qui oderunt nos" ("El ne fa salvi dagli nostri inimici e da
quelli chi ne odiavano").</p>
<p>Terzio, el conferisse grazia a l'anima: pertanto el fi detto
'salutare'; onde dice David nel Salmo: "Redde mihi leticiam
salutaris tui et spiritu principali confirma me" ("Rendime, o
Signor Dio, la leticia del tuo salutare e confermami del spirito
principale").</p>
<p>Quarto, è detto 'salvatore', perché el conferisse la gloria;
però dice Iacob: "O Signor, io espettarò el tuo Verbo salvatore
nostro " (Genesis capitulo XLVIII [ma XLIX]).</p>
<p>Del qual potentissimo e virtuoso nome di Iesu contempiaremo
oggi sette dignitade.</p>
<p>La prima se chiama 'prenominazione'. O Dio immenso, quanto debbe
essere onorato el nome da Dio prenominato, immo da tutta la
Trinitade! O nome dignissimo da Dio eletto, da Dio eternalmente
ordinato! Onde (Isaie XLV capitulo) dice Dio Padre: "Ego Dominus,
qui voco nomen tuum" ("Io son el Signor Dio, el quale adimando el
tuo nome"); ed ancora el dice: "Ego vocavi te nomine meo" ("Io
te ho chiamato del mio nome"); ancora dice el profeta: "Sit
nomen Domini benedictum in secula; ante solem manet nomen eius"
("Sia benedetto el nome di Dio in eterno; el suo nome fu prima ca
'l sole"). Quando Dio formava i cieli, quando el fundava la
terra, quando el plasmava Adam, ancora imponeva al suo figliolo
questo nome: Iesus, Iesus, Iesus ! O dignissimo nome, quanto se'
bello, quanto se' dolce! Quanto virtuoso è lo nome imposto da Dio
Creatore, da l'Imperator di cieli, dal Patriarca de l' universo,
Dio!</p>
<p>Prendi la secunda, che è detta 'figurazione'. Inanci che Cristo
fusse incarnato, per centenara e migliara de anni questo
triunfante nome di Iesu fu figurato e profetizato; onde el
profeta Abacuc (capitulo terzio) disse: "Ego autem in Domino
gaudebo et exultabo in Deo Ihesu meo" ("Io me allegrarò nel mio
Signor Dio e consolaròmi nel Dio mio Iesu"). Lege el profeta
Esdra (capitulo XXXI): "Doppoi questi presenti anni el mio
figliuol Iesus morirà e convertirasse el seculo". O Iesu nome
desiderabile non solo al populo ebreo, chi di questo ebbi noticia
manifesta, ma al populo ancora pagano e gentile! La Sibilla
Erithea - come recita Augustino (XVIII libro De civitate Dei,
capitulo XXII) - così come donna famosa e sapiante mette versi
del fine del mondo e del iudicio estremo, traslati di greco in
latino: mettendo le prime lettere de' versi insieme, le
comprendeno questo nome: Iesus. O padre Abraam, o padre Iacob,
e tu Isaac santo, obediente e pio, quanto gaudio avevate voi
espettando quella creatura, quella persona, quello omo a chi fu
posto nome Iesus, sapendo voi che questo era quel nome
potentissimo, nella cui virtude serebbe convitto el diavolo
infernale, se aprirebe la porta del Paradiso, al qual tutto el
mondo se umiliarebe, e però è degno da fir onorato.</p>
<p>La terza ragione è detta 'annunziazione': lo angelo fu el primo
che annunciasse el nome di Iesu. Lege el testo (Luce primo
capitulo): "Ne timeas, Maria; invenisti gratiam apud Deum" ("Non
temere, Maria; tu hai trovato grazia appresso a Dio"), la qual
grazia era stata perduta per Eva; "Ecce concipies in utero et
paries filium et vocabis nomen eius Iesum" ("Tu conciperai nel
ventre e parturirai el figliolo, el qual adimandarai Iesus per
nome", quasi volesse dire: "Tu se' quella anima tanto di grazia
plena che a te dal summo Dio è concesso generare al mondo el
Salvatore universale").</p>
<p>O nome degno di ogni reverenzia! Non è perfetto cristiano chi
non lalda tanto santo nome e no 'l magnifica così eccelso,
fabricatto dal santo Spirito e da l'angelo annunciatto, e ancora
revelato a Maria (Mathei secundo [ma primo] capitulo: "Disse
l'angelo a Ioseph: 'Non temere a prendere Maria per tua sposa,
perché ciò che è concetto in lei è causato dal Spirito santo. La
te aparturirà uno figliuolo, e chiamarai el suo nome Iesus'").</p>
<p>La quarta ragione fi detta 'predicazione'. Li santi apostoli e
martiri, per lo universo discorrendo, Iesu predicavano, Iesu
cridavano, Iesu ensignavano. Lege negli Atti de apostoli
(capitulo quinto): "Non cessavano ogni giorno per ogni casa e
templo ensignar ed evangelizare el nome di Iesu Cristo". Questo
intesi el citarista nostro David nel Salmo dicendo: "In omnem
terram exivit sonus eorum et in fines orbis terre verba eorum"
("El suono de apostoli è uscito in ogni terra e le sue parolle ne
le estremitade del mondo abitabile"). O Paulo inamorato di
Iesu, quanto ferventemente, quanto solicitamente, quanto
dolcemente lo predicavi! Sempre Iesu nel cuore avevi, sempre Iesu
ne la bocca, però dice Cristo (Actuum IX capitulo): "El me è uno
vase di elezione, acciò ch'el porti el mio nome inanci agli regi
e gente e figlioli de Israel" .</p>
<p>La quarta ragione fi detta ["invocazione"] perché egli è rifugio de li
penitenti. O peccatori! O robatori! O disonesti fetenti!
Riccorrete a Cristo, chiamate Iesu, nome dolce, nome santo, nome
pio, e per invocazione di quello tutti li peccati ve seranno
perdonati. Cosa maravigliosa che uno nome abbia forza de
remettere li peccati! Tu hai Actuum decimo, detto da san Piero:
"Huic omnes prophete" etcetera ("Tutti i profeti cridano e dicono
nel nome di Iesu esser remisso li peccati a chi credeno in
quello"). O buona novella! O valente donne , o signori mei
cittadini, notate questo ponto, ligatilo alla memoria: s'el fusse
uno scelerato, ladro, giucatore, omicida, che non avesse mai per
tutto el tempo de sua vita fatto alcuno bene, ne l'ultima ora de
la vita sua, non potendo avere tempo de confessione, né ancora
perfetta contrizione, incontinente - guarda a me - nel tuo cuore,
ne la tua mente devotamente chiama Iesu, e tutti i tuoi peccati
passati e presenti te sono perdonati, così come se 'l Papa cum li
cardinali te avessero confessato. Te provo questo. Lege Ioel
secundo capitulo: "Ciascuno chi domandarà el nome de Dio, cioè
Iesu, serà salvo". Pertanto, devotissimi fratelli, abbiate
spesso nel cuore, ne la bocca el nome Iesu, acciò che accadendo
degli periculi, de' quali l'uomo non pensa, abbiate la usanza de
invocar questo nome Iesu. Questo basta per uno perfetto di tua
salute; così volse dire lo Apostolo Ad Colossenses, terzio
capitulo: "Omnia quecumque facitis verbo aut opere, in nomine
Iesu Cristi facite" ("Tutto ciò che voi facete in parlare o in
operare, facetelo in nome di Iesu Cristo").</p>
<p>Tu hai la esperienzia in campo: uno chi sia uso a giurare, a
biastemare Dio e li santi, sempre glie viene quello in bocca ed
in memoria e col diavolo vive e con quello muore.</p>
<p>Discorre tu, valente omo, tutte le Sacre Scritture del Vecchio e
Novo Testamento, e non trovarai persona alcuna aver invocato
questo nome che pianemente non abbia avuto remissione d'ogni
peccato, e poi grazia, finalmente la gloria. Amen. </p>
</div1>
<div1 type="part">
<head>Feria secunda: DE [LA] RESTITUZIONE</head>
<p>"Fur erat et loculos habens" (Iohannis XII capitulo).</p>
<p>*(Detto el Vangelio, procederai così)*</p>
<p>In questo Evangelio la Chiesia santa narra de l'avaricia e
latrocinio di Iuda, a significazione che ogni robatore de la
robba d'altrui è obligato a restituzione, sotto pena di peccato
mortale, e non pò essere salvo, ma muore dannato, s'el non
restituisse la robba over fama d'altrui mal tolta. Questo
dechiara el dottore santo Tomaso (Secunda secunde, questione
LXII), allegando el testo de Augustino, chi dice: "Non se
remette el peccato s'el non se rende el mal tolto". E provasi
questo esser necessario per tre potente ragione.</p>
<p>Prima per ragione di precetto. Nel Testamento Vecchio tu hai
(Exodi XXI, e Levitici XXIV) che chi defraudava e robava altrui
in alcuna cosa satisfacessi per quella medesima cosa: chi robava
uno cavallo rendesse uno cavallo, chi una pecora rendesse una
pecora. Chi è cristiano è obligato ad obedire a la lege di
Cristo. La Chiesa commanda: "Chi robba quel d'altrui renda quello
over satisfaza per altra cosa equivalente a quella".</p>
<p>La secunda fi detta ragione de dilazione. Ognuno è obligato
amare el proximo suo come se stesso. Tu non voresti essere
dannificato? Nonne. Or non dannificarai altrui. La tua
possessione non voresti che altri la possedesse, altri la
galdesse? Nonne. Or non galde ancora tu la roba d'altri. Questo è
amar sé ed el proximo come sé. Non facendo questo fai contra la
carità fraterna, ergo se' fuora di salute e per consequente se'
in peccato mortale.</p>
<p>La terza è ragione di natura. La lege natural crida: non farai
quello ad altri che non voresti altri facessino a te. Or dime tu,
cittadino, e parla con ragione ed intelletto: voresti tu che 'l
tuo instrumento te fusse tolto? Messer nonne! Non tuole adunque
tu quello d'altri. "Io l'ho tolto". "Hai fatto male; ma va e
rendelo presto, perché la lege naturale te lo insegna e te
constrenge, benché mai Cristo né la Chiesia non lo commandasse".
Ognuno è obligato a servar iusticia quando el può: egli è cosa
iusta che ognuno abbi el suo; pertanto o voi usurarii, ladri,
robatori, mal giudici, falsi e dolorosi avvocati, o ingannatori
de Cristo, chi vendete le robe false e viciate per bone, rendete,
restituite, altramente sete dannati cum Iuda ne le man del
diavolo; tutti li vostri beni che facete sono frasche e vento;
perdete l'anima tanto nobile. El tempo passa, voi invecchiate, la
roba manca: quanto più la tenitte più l'amate, tanto più ve
rencresce a restituirla, de giorno in giorno dicendo: "Cra',
cra'! Ben farò, ben farò!" Questo anno, l'altro anno: el tempo
fuge, passa uno anno, passen doi, passen quattro, poi se' prieso
da la morte, non puoi restituire e vai a casa calda! O miseri
mortali! O cristiani ciechi! O embriachi del mondo! Considerate
il fin vostro e rendete l'altrui roba, acciò che Dio ve ascriva
nel numero de li salvandi.</p>
<p>Tu me dirai : "O padre, tu me dice che l'uomo debe restituire
ciò ch'el ha tolto. Or dime: io ho tolto uno membro ad uno, io ho
taliato el brazo over el piede; come poterògli io restituire il
membro suo?".</p>
<p>Risponde el dottor venerando santo Tomaso: "Tu ie debi
ricompensare in altro, cioè in roba, in dinari o in simile cose
che piaceno a lui".</p>
<p>Tu donna, hai infamato la tua vicina, la povera donzela, over
vedova: tu se' obligata a rendergli la sua fama, messersì. "Io
non lo voglio fare, mi vergogno". Io te rispondo: "Se' dannata!
Vane, se lo hai detto in publico, se' obligata a dire in publico:
'Io ho mentito per la gola'; se lo hai detto ad una o a doe
persone, va a quelli e digli: 'Io non ho detto el vero, io mento
per la gola', etcetera.</p>
<p>Ancora tu me dimandi questo dubio: "Io debo restituire dieci
ducati: a chi li debo dare?". Risponde san Tomaso (Secunda
secunde, questione LXIV, articulo V) che, volendo restituire, se
tu hai noticia de la persona che ha perso, tu se' obligato a
restituirgli a lei; se tu non la conosci e non sai de chi sieno,
debi restituire per elemosine in più luochi ed a più persone
povere.</p>
<p>Ancora: egli è uno chi ha tolto uno mantello a Piero e da lì a
tre giorni eglie fi robato a lui: costui è tenutto a restituire
il mantello che egli è stato tolto? Risponde santo Tomaso che sì.
La ragione: chi taglia uno brazo al compagno non èllo tenuto a
satisfargli in qualunque altra cosa, come ho detto di sopra?
Messersì. Nondimento el non te rimane utilitade del brazo taliato
da colui. Ancora: io te impresto dieci ducati, tu vai in viaggio
e perdi gli detti dieci ducati; benché tu non abbi cavato
utilitade, se' obligato a restituirgli per via de ragione e de
iusticia e per via de onestà: egli è onesto che tu rendi grazia a
chi te ha servito. Ancora uno altro caso. Io vado a Ioanne e ie
dico: "Fratello, tene in deposito ed in salvo questi cento ducati
in questa cassa". La cassa cum li dinari sono robati; sono io
obligato a restituirgli e satisfare del danno? Risponde santo
Tomaso che ne le cose date in deposito è da far tal
considerazione: over l'omo le accetta mal volentiera, protestando
così: "Io non le voglio guardare; se le mancaranno, serà tuo
danno"; in questo caso, mancando le robbe, non se' obligato a
restituirle; ma se tu accetti el deposito volentiera, promettendo
de servarlo, dico che, se 'l te viene robato per tua cagione, se'
obligato a restituzione di quelle; ma essendo robbate senza tua
colpa e non cum tua cagione, non se' in questo caso obligato.
Questo conferma Riccardo nel quarto e tutti gli altri
canonisti. Per la qual cosa, acciò che dignamente possiate ben
confessi ricevere Cristo in salutte de le vostre anime e lo suo
santo corpo e sangue, del quale questi tre giorni sequenti
trattaremo, rendeti ciò che è di Cesaro a Cesaro e ciò che è de
Dio a Dio.</p>
<p>E questo facendo, Dio per sua pietade ve darà in questo mondo
grazia, in l'altro la gloria. Amen. </p>
</div1>
<div1 type="part">
<head>Feria terzia: DEL SACRAMENTO DEL CORPO DE CRISTO (I)</head>
<p>"Memoriam fecit mirabilium suorum misericors et miserator
Dominus; escam dedit timentibus se" (Salmo, centesimo decimo).</p>
<p>Volendo noi, o devoti cristiani, ricever Cristo sacramentalmente
e spiritualmente, è bisogno intendere la virtù, nobeltade ed
eccellenzia di esso sacramento de l'altare; onde per oggi noi
vederemo tre breve contemplazione sopra de quello.</p>
<p>La prima serà la sua figurazione, in qual modo el fu figurato e
demonstratto. Io truovo in tri luochi del Vecchio Testamento
principalmente essere statto figurato questo sacramento. Prima
nella oblazione che fece Melchisedech in pane e vino (Genesis,
capitulo quarto decimo): "Essendo ritornato Abraam dal combattere
ch'el feci cum gli quattro regi cum vittoria, Melchisedech, el
qual era grande sacerdote de Dio, rendute prima grazie a Dio,
tolse pane e vino e feci offerta e sacraficio al Principo Re di
cieli". Così Cristo, grande sacerdote, sotto specie di pane e de
vino volsi dare e tribuire el suo corpo sacrato. Di questo
sacramento parla David nel Salmo centesimo nono: "Tu es sacerdos
in eternum secundum ordinem Melchisedech" ("Tu se' sacerdote in
eterno secundo l'ordine di Melchisedech").</p>
<p>La secunda figura fu de l'agnello pascale (Exodi capitulo
duodecimo), quando Dio commanda che ogni omo chi avea famiglia
mangiasse nel giorno de la Pasca l'agnello rostito per salute del
populo. Così Cristo come agnello santo e immaculato volse
essere ogni giorno manzato ne l'altar e rostito del foco de la
caritade e de l'amore. E come Dio commandò che questo se facesse
in memoria de la liberazione de le man de Egizii, così Cristo ha
commandato che questo sacramento se debba ricevere in memoria de
la liberazione de le mane de l'infernale inimico; però el disse
agli discipuli: "Hec quotienscumque feceritis in mei memoriam
facietis" ("Ogni volta che riceverete questo mio corpo lo farete
in mia memoria").</p>
<p>Terzia figura fu la manna che piovetti agli giudei nel deserto,
come hai Exodi capitulo XVI, però che quel cibo ad alcuni era
suave e dolce, melifluo e saporoso ad gustare, ad alcuni altri
era acerbo, amaro, fastidioso e abominevele; onde egli dicevano:
"La nostra anima ha nausea, cioè vomito, sopra questo cibo da
niente e legierissimo"; così questo sacramento a li devoti e
perfetti cristiani rende consolazione, devozione e grande
piacere, per lo contrario a li cristiani cattivi ed indevoti
ch'il prendino pazzamente, egli è amaro, tossicato ed invenenato,
in dannazione de l'anima e del corpo. Però dicea Paulo a quelli
da Corinto: "Probet autem seipsum homo et sic de pane illo edat
et de calice bibat, qui enim manducat et bibit indigne iudicium
sibi manducat et bibit" ("Provasi molto bene e poi se mette a
manzare di quel pane e bevere di quel sangue, però che quello chi
manza o beve indignamente, el manza e beve in suo iudicio, non
facendo onore al corpo del Signore"). O falsi cristiani! O gente
indevota! O smemorati peccatori! Parecchiate le mente vostre a
tanto sacramento.</p>
<p>Secundo, di questo sacramento vediamo la sua dignitade. Io trovo
tre cose maravigliose in questo sacramento.</p>
<p>El primo mirabile è questo: el corpo de Cristo ed ancora el
sangue, per la conversione del pane o vino in esso sacramento,
mai non cresce e per lo mangiare che ogni giorno se fa el non
manca né diviene minore. Però Augustino (come hai De
Consecratione, di[stinzione] secunda, capitulo Invitat) dice:
"Quando Cristo fi manzato el fi manzata la vitta, la fi manzata e
non fi occisa, la ne reficia e sì non manca"; e sequita: "El fi
manzato secundo le sue parte sacramentale e tutto rimane integro
nel tuo cuore". Prende uno exempio naturale: l'uomo è manzato da uno leone, e
l'anima non se consuma, ma lo corpo solo; quando la sacrata Ostia
fi manzata dal sacerdote, el corpo de Cristo non manca, non se
consuma, ma solamente quelle specie e similitudine di pane e de
vino.</p>
<p>El secundo mirabile è che uno corpo sì grande, come egli era
sopra la croce con tutti li suoi membri, possa stare sotto una
Ostia piccola de quattro didi. Non par possibile: anci più volte
lo intelletto vacillando ne dubita. Però santo Augustino,
volendo dechiarare questa veritade, adduce questo exempio:
l'anima è molto maggiore ca tutto el corpo de l'omo, perché 'la
può pensare dentro di sé tutto el mondo, e benché l'anima sia
maggiore ca 'l corpo, nondimeno la sta dentro del corpo richiusa
e sarrata. Così al proposito: el corpo de Cristo è maggiore ca
tutta la Ostia e può stare sotto quella, benché quella sia
menore; la pupilla de l'occhio è puoca cosa, e quasi nulla, e
nondimeno la contiene in sé una casa, una cittade, uno
grandissimo monte.</p>
<p>El terzo mirabile è quasi stupendo. Noi vediamo che 'l sacerdote
rompe la Ostia e fanne tre parte. Dice quella bona vecchia: "O
padre mio, assai volte a la missa io piango fortemente e
sospiro". "Ma perché?" "Però, padre mio, ch'io sento fir rotte le
osse al Signore". Deh, pazzarella vecchia! L'Ostia se rompe, ma
non se rompe Cristo, né ancora le osse de Cristo. Santo Augustino
se sforza provare questo (libro De spiritu et anima) cum questo
exempio: cioè l'anima è in ogni parte del corpo tutta quanta, e
benché 'l corpo se divida, non se divide né se rompe l'anima;
quantunque in più parte se divida l'Ostia, non se rompeno però le
osse over el corpo de Cristo.</p>
<p>E questo voglio basti per oggi in brevità. Dimane noi vederemo
la severità che Dio usa contra quelli che indignamente prendeno
tanto sacramento.</p>
<p>Noi adunque come fideli cristiani se disponeremo a digna
communione, acciò possiamo avere grazia di qua e gloria ne
l'altra vita. Amen. </p>
</div1>
<div1 type="part">
<head>Feria quarta: DEL SACRAMENTO DEL CORPO DE CRISTO (II)</head>
<p>"Memoriam fecit mirabilium suorum misercors et miserator
Dominus", etcetera, ut supra.</p>
<p>Oggi, sequitando la nostra lezione incommenzata del corpo de
Cristo, vederemo quanto Dio sia stato largo e pietoso e benigno
in communicare la carne sua agli cristiani in cibo e lo suo
sangue in beveragio. O largitore Dio di ogni bene, o dattore
d'ogni dono, tu non hai a noi datto oro o argento in dono, ma te
medesimo (Mathei XXVI capitulo: El dice "Prendette e manzate,
questo è el mio corpo"). E questo è lo ultimo grado de amore e
perfezione de amore che Dio possa demonstrare a la creatura in
questa misera vita. El primo grado è a dare per lo amico roba,
dinari o altre cose, ed è grande segno de amore; el secundo,
quando l'uomo dona gli suoi o parenti o amici; el terzo, quando
el dona si stesso.</p>
<p>Io, dilettissimi mei, truovo Cristo aversi donatto a noi
cristiani in otto modi.</p>
<p>Primo, in figliolo, assumendo carne mortale per noi (Isaie
primo: "Puer natus est nobis et filius datus est nobis", "El
piccolo putto è dato a noi e lo figliuolo è nasciuto a noi").</p>
<p>Secundo, el s'è datto come compagno, conformandosi nel nascere
cum noi. Di questo dice Paulo Ad Philippenses, secundo capitulo:
"In similitudinem hominum Christus factus est et habitu inventus
ut homo" ("El fu fatto in similitudine di uomo ed in abito
ritrovato come uomo").</p>
<p>Terzio, el se è dato a noi come maestro, per la dottrina de la
sua degna predicazione. Però dice esso Cristo (Iohannis XIII):
"Vos vocatis me Magister et Domine; et bene dicitis" ("Voi me
chiamate Maestro e Signore; e ben dicete").</p>
<p>Quarto, el se è dato come luce e buono exempio di santa vita.
Però dicea lui a li discipuli: "Exemplum enim dedi vobis, ut
quemadmodum ego feci, ita et vos faciatis" ("Io ve ho dato
exempio, acciò che faciati come ho fatto io").</p>
<p>Quinto, el se è dato a noi come bono ed ottimo padre per
regenerazione di grazia (Iohannis, primo capitulo: "Dedit eis
potestatem filios Dei fieri", "El ha dato a quelli chi credeno
nel suo nome possanza de farse figlioli de Dio").</p>
<p>Sesto, el se è dato a noi come fratello, amico, sorella e madre.
Questo è verificato Mathei XIII: "Quicumque fecerit voluntatem
Patris mei qui in celis est, hic meus frater, soror et mater est"
("Ciascuno chi farà la voluntà del mio Padre celestiale, egli è
mio fratello, mia sorella e mia madre").</p>
<p>Settimo, el se è dato in olocausto ed offerta al Padre con la
aspersione del sangue (Prima ad Corinthios, VI: "Empti enim estis
precio magno", "Voi sete comprati di precio grande: portate Dio
nel vostro corpo e glorificatilo").</p>
<p>Ultimamente, e questo fu atto virtuoso, el se è datto a noi in
nostro solazo e sua memoria, acciò che l'uomo mortale divenga
Dio e se commuti in lui (Iohannis VI capitulo: "Caro mea vere est
cibus, et sanguis meus vere est potus", "La mia carne veramente
è cibo e lo sangue mio veramente è bevanda: chi manza la mia
carne e beve el mio sangue abita in me ed io in lui"), cioè per
grazia e fortificazione. Ma volta la carta.</p>
<p>Quanto el grazioso Dio è largo a darse a' cristiani ben
dispositi e contritti, tanto egli è severo e crudele contra
quelli che indignamente cum puoca reverenzia, con conscienzia di
peccato mortale, con cattivo proposito, vanno a ricevere tanto
sacramento non examinando lor conscienzie, non pensando quello
non esser pane materiale, anci pane celeste, cibo non de l'omini,
ma degli angeli. Però dicea David nel Salmo: "L'omo ha manzato el
pane degli angeli".</p>
<p>Tre generazione de uomini riceveno el corpo de Cristo
indignamente: li primi sono malivoli, li secundi dolosi, li terzi
presuntuosi.</p>
<p>Li primi sono quelli chi vanno al sacramento cum voluntà de
peccare; e a questi Dio gli manda tri flagelli. O tu,
concubinario, nota qua! El primo è separazione da Dio; però dice Salomone (Sapientie
primo capitulo): "Perverse cogitationes separant a Deo" ("Le
perverse cogitazioni fanno separare l'anima da Dio"). E benché
Cristo appari esser da presso e cum noi quando toccamo el
sacramento cum la bocca, nondimeno egli è molto da longe e fuge
da noi quanto è per grazia. A questo intelletto parla David nel
Salmo: "Longe a peccatoribus salus ("La salute è larga dagli
peccatori"). El secundo è aggravazione degli peccati: uno chi ricevi el corpo
de Cristo senza proposito di lassare el mal, divene poi più
perverso, cattivo, crudele ed ostinato nel male; di questi dicea
Cristo (Mathei XV): "Non est bonum sumere panem filiorum et
mittere canibus" ("Non è bona cosa prendere el pane de' figlioli
e gettarlo a' cani"). De consecratione, distinzione secunda,
capitulo Quotidie: dice Augustino "Io dico che quelli che hanno
la voluntà de peccare più se aggravano per la ricevuta communione
ca egli sieno purificati per quella". Per questo dicono alcuni
dottori che Iuda, avendo tolto el pane da Cristo, divenì peggiore
e più ostinato in la cattiva voluntà ch'el non era in prima. Non
dico che quello pane el facesse cattivo, el quale in sé era
buono, ma lui ricevendolo indignamente lo ricevetti in sua
dannazione.</p>
<p>*(Reprendi qua il populo a tuo modo)* El terzo male è maggior pena ne l'inferno e maggior tormento;
però dice santo Augustino (De Consecratione, distinzione secunda,
capitulo Quid est): "Colui chi ricevi indignamente il sacramento
de Cristo se acquista maggior detrimento de l'anima sua").</p>
<p>Li secundi sono detti dolosi, over agabatori, e questi son li
ipocriti e pizocore che se fanno conscienzia de spudare in
terra, ma non de giurare, biastemar, portar odio, murmurare,
robar, dar ad usura; e poi dicono sua colpa con le lacrime agli
occhi ma non al cuor. "Guai, guai a voi, ipocriti! - dice Cristo
- Voi seti simili a li monumenti belli di fora, di dentro son
pieni de feza e puza". Questi incorreno ancora tri altri: el
primo è che divengono traditori de Cristo, come Iuda; el secundo
è confusione in sé medesimo; el terzo è cecità di mente.</p>
<p>Li terzi chi indignamente se communicano sono gli presuntuosi,
come sono scelerati, ladri, meretrice e roffiani, giugatori,
concubinarii, omini da niente chi tutto lo anno fanno male e mai
non dicono bene, poi cum due parole, ridendo, se vanno a
communicare. O ingrato populo! O iniqui cristiani! O mente pazza,
o cuore ostinato, che ne aguadagni tu? O quante infirmitade
vengono a l'uomo, gotte, doglie de fianchi, rogna, fluxo,
pestilenzie, per aver poca riverenzia a Dio ed al sacro corpo de
Cristo. O Dio eterno, fa vendetta de così tristi! Dice David:
"Effunde iram tuam super eos" ("Manda la tua ira sopra di
loro"). Divengono i suoi figlioli orfani e sue mogliere vedoe;
la sua abitazione sia desabitata!</p>
<p>Se noi vogliamo considerar tante maledizione de Dio, trovaremo
che gli cattivi cristiani riceveno più dannazione da Dio ca
Giudei, ca Turchi ed ogni altra nazione.</p>
<p>Questo basti per oggi. Dimane vederemo una bella predica de la
utilità del corpo de Cristo. Amen. </p>
</div1>
<div1 type="part">
<head>Feria quinta in Cena Domini: DEL SACRAMENTO DEL CORPO DE CRISTO
(III)</head>
<p>"Memoriam fecit", etcetera, ut supra. </p>
<p>Dilettissimi in Cristo Iesu, devotissimi e fidelissimi populi
cristiani, noi siamo arrivati al giorno solenne e memorabile dove
el Maestro nostro e Signore del tutto Iesu Cristo benedetto ha
demonstrato el suo dolce e sviscerato amor a l'umana creatura ed
ancora al populo cristiano, dando a l'omo il cibo celestiale, el
pan vivo e suave, del quale esso dice (Iohannis VI capitulo):
"Ego sum panis vivus qui de celo descendi. Si quis manducaverit
ex hoc pane vivet in eternum" ("Io son el pane vivo chi son
desceso dal cielo. Se alcuno manzarà de questo pane, el viverà in
eterno"). Di questo sacramento dignissimo questa matina
vederemo la sua fruttificazione, del qual parla David (Salmo
secundo), al proposto nostro, dicendo: "Erit tanquam lignum quod
plantatum est secus decursus aquarum" ("El serà questo sacramento
cioè come uno legno plantato inanci el corso de le aque"), el
quale sacramento darà el suo frutto nel tempo accommodato.</p>
<p>Sei frutti e utilitade acquista la persona che se communica
dignamente, cioè cum devozione, confessione e contrizione de soi
peccati e bon proposito de operare virtuosamente, vivendo secundo
i commandamenti de la Chiesia.</p>
<p>Or dunque devotamente prende el primo frutto di questo legno de
vita, chi è chiamato 'remissione de peccati'. Questo te 'l mostra
Cristo (Mathei XI [ma VI] capitulo). Dimandò lui al Padre: "Panem
nostrum quotidianum da nobis hodie et dimitte nobis debita
nostra" ("O Padre, dame el nostro pane quotidiano, cioè continuo,
e perdona a noi i nostri peccati over debiti"). Quelli manzano
veramente la virtù del corpo e del sangue de Cristo chi 'l
manzano spiritualmente, cioè in grazia de Dio, e mediante quella
grazia riceveno remission degli peccati. Per questa ragione nota
tu, cristiano, che se' obligato, non solamente ogni festa, ma
ancora ogni giorno ed ogni ore a recevere el corpo de Cristo
spiritualmente, cioè adorando el tuo Dio creatore e redentore,
rengraziarlo dei beneficii dati e credere el suo vero corpo e
sangue cum perfetta fede. Questa se chiama communione spiritual.
Questo intesi Augustino, quando el disse: "Crede e averai
communicato".</p>
<p>El secundo frutto è detto 'liberazione de la eterna morte'. Sia
statto uno sexanta anni senza confessione, sempre abbi fatto ogni
tristicia, venga l'ultimo giorno de la vita sua, riceva el corpo
de Cristo devotamente, mai mai non gustarà la pena acerba, crudel
e perpetua de l'Inferno. Questo promise Cristo, verità
infallibile: "Io son pan vivo chi son desceso del cielo. Se
alcuno manzarà di questo pane, el viverà in eterno".</p>
<p>Lo terzo frutto è 'participazione de gloria eterna'; onde sopra
quel passo di Paulo (Ad Corinthios, decimo: "Tutti chi
participamo di uno pane siamo uno corpo ed uno pane mistico, cioè
per coniunzione di caritade") dice Augustino che tutti quelli
che participano in terra di questo cibo spiritualmente per
grazia, seranno ancora participi in cielo di la gloria e vita
beata, vedendo Dio per essenzia, la qual visione beatificarà
l'anima nostra, e vedendo il corpo de Cristo in sua specie
glorioso non sotto specie di pane e de vino, seranno beate le
anime vostre e gli corpi nel lume del corpo di Cristo. Però dice
David: "Io credo veder i beni del Signore in la terra de li
viventi".</p>
<p>El quarto frutto è detto 'rifrenazione di carne'. In figura di
questo è scritto (Exodi XVI capitulo): "La matina rimasi la
rosada in cerco gli campi. Quando Dio pioveva la manna al populo
nel deserto, la matina in cerchio a quelle casuzze el pareva una
rosada, over grani de neve". Dice la giosa: "El pane celeste
apparve in forma di neve, over rosada, a significare che 'l corpo
di Cristo asmorza el desiderio de vicii carnali e bestiali". O
grande Dio, se noi vediamo l'acqua materiale smorzare el grande
calore, el grande fuoco di carne, maggiormente el pò far l'acqua
celeste, che ebbe tanta forza che, ussendo del costato de Cristo,
illuminò Longino incontinente, chi era cieco. O religioso! O
monaca! O giovene! O santa vedova, se' tu combattuta dal senso?
se' tu in battaglia cum l'inimico tuo vicino, cioè la carne
rebellante? Vane, corre a la chiesia, chiàmate in colpa, riceve el corpo di Cristo e lo sangue. Credi a me che lo agio provato e
cessarà ogni battaglia e bestialità di fezza, di broda e
spurcicia carnale. Questo intesi David nel Salmo: "Tu, Dio,
signoregi a la possanza del mare ed abonazzi il sconfiamento di
le procelose acque sue".</p>
<p>El quinto frutto è detto 'augmentazione de virtù'. Primo,
aumenta la carità e l'amore in Dio; però dice David nel Salmo:
"Tu Dio me hai ingrassato el capo de oglio; e lo tuo calice, o
quanto egli è avantaziato a l'anima!". Questo calice non è
altro ca 'l corpo de Cristo, chi illumina l'intelletto e infiamma
l'affetto di la mente umana. Secundo, aumenta la unione de
l'anima con Dio, però che ricevendo Cristo con grazia l'omo se
accende e fassi più divoto, più solicito a l'amore e reverenzia
di Dio. Questo volse dire Augustino (De consecratione,
distinzione secunda, capitulo Hoc sacramentum): "Questo
sacramento è segno de pietade e unitade e vinculo de caritade".</p>
<p>Lo sesto ed ultimo effetto è 'fortificazione de la virtude
naturale'. Molti infermi, a la morte, recevendo el corpo de
Cristo in grazia con devozione son fortificati in tal modo che
sono guariti presto da loro infirmitade. Se una medecina vile,
terrena e materiale è di tanta forza che la rende uno corpo
vigoroso e forte, molto maggiormente farà questo la medicina
eterna del santo e degno corpo de Cristo Iesu. Amen.</p>
</div1>
<div1 type="part">
<head>Feria sesta: IN PASSIONE</head>
<p>"O vos omnes qui transitis per viam, attendite, et videte si est
dolor similis dolori meo": scribuntur hec verba originaliter
Trenorum primo capitulo.</p>
<p>Dicono i filosofi e naturali che, quando l'omo patisse dolore, e
che manifesta esso dolore a l'amico suo, che tale dolore se vene
alquanto a minuire per essa revelazione. Imperò dice el nostro
creatore Iesu Cristo a l'umana generazione ditte parole
proposite: "O vui tutti quali passati per questo mondo, attenditi
e vedete se è dolore simile al mio dolore". El serafico dottore
Bonaventura, nel terzo volume de la sua Summa, a la terza
distinzione, move questo dubio, cioè se 'l dolore de la morte di
Iesu Cristo crucifixo è stato accutissimo e asperissimo o non: e
a questo dubio tutt'i dottori teologi respondeno che mai fu, né
sarà, alcuno dolore peggiore né simile né più penoso che 'l
dolore di Cristo. Questo provemo per dodeci efficacissime
rasone: la prima è rasone di occasione, la secunda di
modificazione, la terza di condizione, la quarta di privazione,
la quinta di obligazione, la sesta de incisione, la settima de
recessione, la ottava di contrizione, la nona di compassione, la
decima di deformazione, l'undecima di offensione, la duodecima di
reverberazione.</p>
<p>Primo. Dico che per rasone di occasione è stato el dolore di
Cristo più intenso e più aspero che gli altri, e questo se prova
che, quando uno patisse uno male e quello patisse perché ha
commesso el male, per el quale merita essa pena, quello dolore el
quale patisse non è tanto aspero; ma quando uno innocente fi
afflitto senza casone e che non abbia commesso delitto, esso
sente molto maggiore dolore. Cossì è stato de Cristo, el quale
mai non commisse peccato - né mai se trovò in lui fraude - el
quale ha patito la morte per li suoi inimici, como dice el divoto
Bernardo: "Considera, o omo, cum l'occhio materiale di quanto
debito di remunerazione tu sei obligato al Signore paziente,
guarda el suo dolore sanguineo, le sguanzate, le contumelie
spudazate, li ludibrii, le amare bevande, li beffatori ed
irrisori, el capo inclinato; cossì considerando e meditando
avereti compassione a Iesu Cristo".</p>
<p>La seconda rasone, perché tutti gli altri dolori abbia passato
el dolore di Cristo, è di modificazione. Se a l'uomo dole el
capo, el brazo o el pede, ello patisse gran pena, ma Iesu Cristo
ha patito in tutte le membre e in tutto el corpo, como se prova
per Esaia, el quale dice: "Da la pianta di pedi fin a la vertice
del capo non è trovata in lui sanità". Le mane che hanno
formato i cieli sono forate, el capo è coronato de spine, le
quale passaveno fin al cervello, le orecchie oldireno le
biasteme, el gusto sentitte el fetore, la sua lingua
l'amaritudine, el capo angelico per la densità de le spine è
ponto asperamente, la faccia bella sopra tutti i figliuoli de
omini è deturpata per le spudazate, l'occhii più splendenti ch'el
sole sono velati e oscurati in morte, le orecchie che solevano
oldire li canti angelici oldireno le crudelissime biasteme, le
mane quale formarano l'alti cieli sono destese in croce e
forate, el lato aperto con la lanza, li pedi confixi, la bocca
che te amaestrava è abeverata di felle e acceto, e che più in lui
non è rimasto altro che la lingua, acciò ch' ello pregasse per li
transgressori de la lege e la sua matre al discipulo
ricomandasse.</p>
<p>La terza rasone è detta de condizione. Dicono dottori che questo
era di tanto nobile complexione e condizione che, avegna che
dicano filosofi che ogni cossa generabile sia corruttibile, che
nondimanco Cristo per la sua complexione e nobile condizione non
sarebbe morto, eccetto che di morte violenta, etiam per la sua
regulata vita; item che più intensa e aspera fu la morte di
Cristo che tutti li martirii patiti per essi martiri (e che
insiema non forano equali a li dolori di Cristo), perché dice el
profeta: "Omnes fluctus induxisti super me". Bonaventura
dechiara questo e dice che non secondo varietà, ma secondo
equalità trasendette el dolore di Cristo gli altri dolori.</p>
<p>La quarta rasone è chiamata di privazione; imperò che, sapiando
Cristo tutti li dolori quali doveva patire, e che infiniti
giudei, turchi, tartari, saraceni, infideli e ingrati cristiani
non dovevano consequire el merito de la sua passione, che per
questo Cristo in la sua carne e anima causava dolori infiniti,
per la infinità de quegli quali se dovevano dannare; imperò
disse: "Trista è l'anima mia fin a la morte". Dice Ambrosio
dechiarando questo: tristo appariva e tristo era, non per la sua
passione, ma per el dolore di nostra dannazione.</p>
<p>La quinta rasone è di obligazione. Tanto era la pena di Cristo
quanto doveva essere la pena de' dannati, a' quali è infinita,
como dice el profeta: "Colocavit me in obscuris, sicut mortuos
sempiternos".</p>
<p>La sesta è di incisione. Se a uno omo fosseno taliate tutte le
zonture, per certo tale patirebe grande pena: cossì fu in Cristo,
sapiando le anime, quale aveva creato - ed erano suoi membri -
doverse dannare, patire grandissima pena, como è scritto per el
profeta: "Foris interfuit gladius et domi mors".</p>
<p>La settima rasone è ditta de recessione, overo partimento.
Quando l'uomo ha la sposa amata da lui ed ella li falisse,
certo ello ne patisse grande dolore, como ciascuna anima, la
quale è in caritate e sposa di Cristo; imperò è scritto :
"Disponsabo te mihi in fide". Cossì fu essa quale ha
fornicato per avere commesso el peccato mortale, como dice
Esaia: "Tu anima hai fornicato cum molti amatori e non hai voluto
avere erubescenzia: nondimanco ritorna da mi, anima, ed io te
recevarò". Sta Iesu Cristo, anima, cum li pedi fixi, però ch'el
te aspetta, te chiama cum el capo inclinato, tene le braze
aperte, acciò ch'el te abraccia. Puoi pensare, anima, como dice
Bernardo di Cristo ne le sue Meditazione: "O omo, vede quello che
per ti io patisco, vedi li chiodi cum quali io sono confixo, como
sia tanto el dolore estrinseco, maggiore l'intrinsico, quando io
ti cognosco tanto ingrato".</p>
<p>L'ottava rasone è di contrizione, cioè di dolore, como dice
Ieremia (Trenorum primo [ma secundo]): "Grande è la tua
contrizione, cioè dolore, como el mare".</p>
<p>La nona è rasone di compassione; perché vedeva Cristo tutti li
martiri che dovevano essere per suo amore, però molto se dolse di
loro pene. Ieronimo dice che ogni giorno se festa più de
seimilia martiri ed el profeto dice: "Sicut aqua effussa sunt et
dispersa omnia ossa mea" (appella li martiri 'sue osse').</p>
<p>La decima è di deformazione. Cossì era diformato el corpo de
Cristo che la sua matre no 'l cognobe, cume è scritto per
Ieremia, (Trenorum quarto): "E l'è denigrata la tua faccia sopra
li carboni".</p>
<p>L'undecima è rasone di offensione. Cristo mai non fece offessa
ad alcuna persona e fu mandato da la Santa Trinitate per
satisfare a l'offessa fatta a Dio per el peccato de' primi
parenti, come dice Gioanne evangelista: "In tal modo ha amato Dio
el mondo che 'l suo figliuolo ne dede".</p>
<p>La duodecima è di reverberazione. Vedeva la Vergene Maria el suo
figliuolo essere crucifixo e Cristo vedeva essa sua matre molto
adolorata, e Cristo pativa dolore per el dolore de la matre, el
quale si reverberava in lui, como fa la matre, quale ha solamente
uno figliolo, el quale vede patire grande pena; e Cristo disse a
la sua matre: "E' l'è mestero ch'io mora"; come disse Simeone:
"Et tuam ipsius animam pertransibit gladius".</p>
<p>Però dice Cristo: "O vui tutti che passati per la via di questo
mondo, attendete e vedeti se è dolore simile al mio dolore".
Debbe l'uomo ogni giorno recordare questi duodeci dolori ne la
mente.</p>
<p>Dicono dottori che l'omo non può venire a la morte, se 'l dolore
non transcende da la rasone a la sensualitate, e che, como Cristo
disse "Eli, Eli, lama zabatani?", cioè "Dio mio, Dio mio, perché
mi hai abandonato?", che per queste parole Cristo communicò li
suoi dolori a la sensualitate, e subito disse: "Pater in manus
tuas commendo spiritum meum", ello emisse il spirito: nante non
aveva comunicato la rasone suoi dolori a la sensualitate, li
quali per la divinità unita a la umanità considerava e vedeva
mentalmente.</p>
<p>Se io voglio ricorrere a la santa Trinità che la se digna
concedere grazia per annunziare la passione del figliolo de Dio e
di la Vergine Maria, dirà el Patre Eterno: " Non ricorreti da mi,
imperò che l'umana generazione oggi ha crucifixo el figliolo mio
Iesu Cristo, dicendo 'El suo sangue sia sopra nui e sopra nostri
figlioli'". Se voglio avere ricorso a Iesu Cristo, ello dice:
"Oggi non ricorreti da mi, perché me crucifixisti in simile
giorno". Dicevano li principi de' sacerdoti e giudei: "Vach, qui
destruis templum Dei et in triduo illud reedificas!", como è
scritto in Marco al III [ma XV]. Se vogliamo ricorrere al Spirito
santo, ello dice: "Non ricorreti da mi, però che hanno dimandato
gli omini a Pillato che lassasse Barabam omicida e che Cristo
crucufigesse".</p>
<p>Finalmente, perché l'usanza e il costumo de tutti gli
evangelizanti è di avere ricorso al fonte de misericordia Vergene
Maria, ella dice: "Oggi non me sie ditto 'Ave Maria', imperò che,
avenga ch'io sia glorificata, pur me ricordo de la passione,
quale patìte el mio figliolo Iesu in simile giorno, nel quale mai
non è stata donna più afflitta de mi; benché l'angelo Gabriele me
dicesse 'Ave' in simile giorno, fu verificato el ditto di
Ieremia: "Posuit me desolatam tota die merore confectam"; Maria:
"mestum factum est cor meum. Ideo tribulati sunt oculi mei"
(Trenorum VII [ma I e V]).</p>
<p>"Gratia plena". Benché XII siano le grazie di la Vergene Maria,
como ha scritto Gioanne ne l'Apocalipse, le quale se denotano in
queste parole "Una donna vestita di sole, la quale aveva la luna
sotto pedi e aveva in capo la corona de dodece stelle", ella
risponde quello che è scritto di lei Trenorum terzio [ma quinto]:
"E' cascata la corona dal mio capo".</p>
<p>"Dominus tecum". Ella risponde: "El mio unico figliolo m'è tolto
e menato da Anna e Caifa pontifici e da Pillato, però dico, como
è scritto per Ieremia (Trenorum quinto): "Defecit gaudium cordis
mei".</p>
<p>"Benedicta tu in mulieribus, et benidictus fructus ventris
tui": "Tu Elisabeth, che me dicesti queste parole, tu me
adulasti, però che principi de sacerdoti e giudei me hanno
reputato una meretrice ed el mio figliolo Iesu è reputato uno
seduttore". Profetò Ieremia: "Factus sum in derisum omni
populo".</p>
<p>"Tutto el mio diletto - dice Maria - consiste nel mio figliolo
Iesu, e li giudei me l'hanno tolto e l'hanno dato ne le mano di
Pillato, el quale l'ha dato a li crucifixori. Io vedo esso mio
figliolo Iesu afflitto e crucifixo, e non li posso dare uno poco
di acqua" - dice Maria - "Ricorren a la croce, la quale tene el
figliolo mio"; de la quale croce dice Augustino: "La croce
supplicio de latroni passa a le fronte de l'imperatori".</p>
<p>Imperò, secondo la laudabile consuetudine di la Santa Madre
Chiesa, recorreremo ad essa croce e la salutaremo, como fa essa
Santa Chiesa, dicendo umelmente e lacrimosamente: "Ave crux, spes
unica hoc passionis tempore. Auge piis iusticia, reisque dona
veniam. Amen".</p>
<p>"O vui tutti che passati per questo mondo, attendite se è dolore
simile al mio!"</p>
<p>Dechiarato el dolore di Iesu Cristo avere trapassato tutti gli
altri dolori patiti per altri per le preditte dodece rasone, tre
parte principale dechiararemo de la passione del Fiolo de Dio,
acciò che abbiati ne la memoria tanto smesurato bennifizio di
nostra redenzione.</p>
<p>La prima se chiama di la passione di Cristo la necessità, la
seconda de la passione di Cristo la qualità, la terzia di la
passione di Cristo la exemplarità.</p>
<p>De la prima, cioè necessità, dicono dottori teologi che era
necessario che Cristo dovesse morire per redenzione de l'umana
gente, e che Cristo e Dio possevano redimere l'umana generazione
senza la passione e morte di Cristo, ma che non era alcuno più
congruo né più conveniente modo a la nostra redenzione como essa
passione, e che essa necessità se chiama 'necessità di
congruità', e che essa passione de Cristo fu voluntaria, como
profetò Esaia al LIII, dicendo: "Oblatus est quia ipse voluit".</p>
<p>Doveti sapere che le casone de la morte di Cristo, non parlando
al presente del peccato, foreno doe: la prima è stato l'invidia
de' summi sacerdoti. Era profetezato: "Fera pessima devoravit
filium meum (Ioseph interpretatur Christus)". Gioanne
Evangelista, al XII capitulo del suo Evangelio, risponde che
essa invidia procedetti da molti miraculi operati per Cristo:
illuminato el cieco da la natività sua, resuscitato el figliolo
de la vidua, puo' resuscitato per Cristo Lazaro quatriduano,
che fu miraculo stupendissimo; allora summi sacerdoti se
commosseno a invidia contra di Cristo, e disseno: "Che facemo
nui, imperò che questo omo fa molti segni: se 'l lassiamo cossì
tutti crederanno in lui, e vegnaranno Romani e torranno el nostro
loco e la gente", cioè el templo, el quale avevano in custodia
essi pontifici. Ma Cristo, el quale aveva deliberato di salvare
l'umana gente, aveva deliberato de morire, como era figurato di
lui per l'agnello pascale: "El primo giorno presentareti
l'agnello"; "questo mese di marzo vi sia principio de tutti li
mesi"; "al decimo di questo mese toglia ciascuno l'agnello per le
fameglie"; e quando lo dovevano mangiare ed el modo che dovevano
servare, che fosse maschio, senza macula e rostito, e ch'el
mangiasseno presto con latuce agreste, con bastoni in mano,
essendo calciati.</p>
<p>La Domenica de le Palme Cristo venne in Ierusalem e predicò
tutto il giorno, e per la conspirazione di sacerdoti nessuno fu
ardito di chiamare Cristo a mangiare; però ritornò in Betania, da
la quale era partito su l'asinello, per adimpire la profezia che
dice: "El vene el tuo re che sede mansueto sopra l'asinello".</p>
<p>El lunedì sequente Cristo de Betania venne in Ierusalem, e
venendo ello vedette una arbore de fico, quale non aveva frutto,
e la maledisse, e subito essa arbore seccò, denotando che
malediceva la sinagoga de' giudei, perché ella non faceva frutto.
E como fu gionto al templo, predicato ch' el ebbe, li scribi e
farisei gli presentarano la femina depresa in adulterio, ed
ello la liberò, puoi ritornò in Betania.</p>
<p>El martedì Cristo venne nel monte Oliveto, ed a' suoi discipuli
annunciò li segni del finale iudicio, e venne nel templo e,
predicato che ebbe al populo tutto el giorno, ritornò in Betania.</p>
<p>El mercoledì Cristo stette in Betania, perché non volse turbare
li giudei, quali trattavano de dargli la morte; e Iuda venne in
Ierusalem e disse a' principi de' sacerdoti: "Vui cercati de
avere Cristo ne le mane. Che me voleti vui dare, ed io ve 'l darò
ne le mane?". Al quale subito gli constituirono dare trenta
dinari d'arzento; ed ello cercava l'opportunità de dargli Cristo
ne le mano.</p>
<p>La seconda casone di la morte d'esso Cristo è stato l'avarizia
de Iuda traditore, la quale referisse Gioanne, dicendo che, commo
per Maria Magdalena fo sparso l'onguento sopra el capo di Cristo,
secondo el costumo di Palestina, per refrigerio, però che molto
era afflitto, cossì Iuda per avarizia commenciò a murmurare
dicendo: perché era fatto la perdizione d'esso unguento; el
sarebbe venduto trecento dinari e poteva essere dato a' poveri
(perché Iuda receveva e spendeva le elemosine, quale erano fatte
a Cristo, non perché Iuda se curasse de' poveri). Però Esaia
dice: "Ecce merces eius cum eo". Gli altri discipuli
murmuraveno per pietà. Iuda ribaldo, se avesti dimandato a la
Vergine Maria li trenta dinari, ella te li averebbe dati! Iuda
uccise suo patre e tolse per muglie sua matre, e Cristo gli
perdonò el peccato e lo feci suo discipulo.</p>
<p>El mercordì da sira Cristo chiamò suoi discipuli e li disse
che andasseno a la orazione. Quivi la pietosa mente debbe pensare
che Cristo chiamasse la matre sua in secreto ne la camera e che
li dicesse: "O matre mia, vui sapeti che m'aveti concetto di
Spirito santo, e da vui ho tolto la carne. Non aveti amici che vi
redimeno. Io vi prego che vogliate avere pazienzia de la mia
partita al Patre mio celestiale. Prendeti un poco di consolazione
di mi, che più oltra non potereti consolarvi de mi; ante
avareti grandissima afflizione, imperò che me vedareti venire
flagellato e coronato de spine e crucifixo e morto; consolative
ora un poco di me". Allora subito la dolce matre stramortìte e
Iesu la commenciò consolare, ed essa rispose: "So bene, figliolo
mio, che t'ho concetto di Spirito santo e che la morte tua fia
per redenzione de l'umana gente: ma io non sapeva il tempo. Ti
prego ti piaccia differire questo tempo!". Rispose Cristo:
"Cossì è determinato. Dopodomane me vedereti crucifixo e morto
sul monte Calvario!". Respose essa dolente matre: "Figliolo mio,
io te voglio asignare dodece rasone per le quale tu no debbe
morire: la prima è rasone di sentenzia, la seconda di iustizia,
la terza è di misericordia, la quarta è di scrittura, la quinta è
di pena, la sesta è di obedienzia, la settima per la natura
assunta, l'ottava è di natura disponsata, la nona è rasone di
sapienzia, la decima de inimicizia, l'undecima di paterna
compassione, la duodecima per paterna offensione.</p>
<p>La prima rasone è di sentenzia. La sentenzia data contra
l'ordine de la iustizia non debba essere exequita; adonca tu non
debbi morire, imperò che iustamente non se può dare sentenzia che
tu debbi esser morto.</p>
<p>La seconda rasone è di iusticia. La iusticia è rettitudine di
voluntà, quale rende a ciascuno quello che è suo, e la iusticia
non debba patire che tu sii morto, perché non hai commesso contra
di la iusticia.</p>
<p>La terza è rasone di misericordia. La misericordia è cum el
nostro core avere compassione a l'altrui miseria. Tu sei
innocento, però non debbe morire, ma te debba essere avuta
compassione.</p>
<p>La quarta è rasone di scrittura; e' l'è scritto ne l'Exodo che
Dio ha commandato: "L'omo iusto e innocente non lo uccidere"; e
tu sei iusto e innocento.</p>
<p>La quinta è rasone di pena; e' l'è scritto che la pena non se
dà, eccetto per el delitto: tu non hai delinquito, adonca non
debbi patire pena.</p>
<p>La sesta è rasone di obedienzia. La pena se inferisse per
desobedienzia, e tu sei obediente a la lege e non hai commesso
contra essa, adonca non debbi patir pena; però è scritto: "El
figliolo non portarà l'iniquitate del patre"; e 'l debbe patire
Adam desobediente, non tu.</p>
<p>La settima è di natura assunta. La devinità non debe patire che
tu mori, imperò che ella è unita a la tua carne inseperabilmente.</p>
<p>L'ottava è per rasone di la natura sponsata. Nel Decreto a la
XXXVI questione, al secondo capitulo, a la questione sesta, al
cap. Nihil de frigidis et maleficiatis, è diffinito che "senza
peccato non se debe fare divorzio"; tu non hai commesso
peccato, imperò non se debe fare questa separazione.</p>
<p>La nona è per rasone di sapienzia. Per altro modo puoi redemere
l'umana gente che per la passione tua; adonca per la sapienzia
tua adibisse un altro modo.</p>
<p>La decima è de inimicizia. Tu non festi mai, figliolo mio,
iniuria ad alcuna persona, e per consequente non debe morire,
perché non hai fatto nemici; e, benché sia scritto "Per invidia
del demonio è intrata la morte ne gli omini del mondo", tu sei
santo.</p>
<p>L'undecima è di paterna compassione. Tu debbi avere compassione
a la tua matre e non lassarme cossì afflitta: a chi vo' tu che
abbia ricorso?</p>
<p>La duodecima è di paterna offensione. Tu non hai offesso el
patre; perché è scritto "Chi maledicerà al patre o a la matre
debba morire", adonca tu non debbi morire.</p>
<p>Olduto Iesu Cristo queste rasone da la matre, ello rispose:
"Io non moro perché io abbia commesso peccato, ma voglio morire
per redenzione de l'umana natura; e' l'è deliberato ab eterno per
la Trinità ch'io debia morire, etiam no 'l dittando la iusticia.
Io voglio fare secondo la voluntà divina e sempre: io serò Dio ed
omo ed el terzo giorno resuscitarò e spogliarò l'Inferno e me
vedereti glorioso, e per questo modo non se offendarà Dio né la
iusticia". Oldendo Maria Magdalena queste voce lamentabile disse:
"Quale cosse sono queste che tanto seti dolenti?". Respose la
Vergine Maria: "Mi ha ditto el mio figliolo che doppoidomane io
il vederò nel monte Calvario crucifixo e morto. Oimè! Oimè! Quale
vita debba essere la mia!" E Maria Magdalena se inchinò a' pedi
di Cristo, pregandolo che volesse fare la Pasqua in Betania,
perché ello aveva ditto chi gli giudei aveano determinato de
dargli la morte. Rispose Cristo: "E' l'è conveniente ch'io mora,
e questo per duodice rasone: la prima è per rasone de l'Eterno
Patre ordinazione; la seconda è de l'Eterno Patre onorificazione;
la terza de l'Eterno Patre placazione; la quarta per el mio nome
ostensione; la quinta per el mio nome clarificazione; la sesta
per el mio nome confirmazione; la settima per el Spirito santo
ostensione; l'ottava per el Spirito santo attrazione; la nona per
el Spirito santo confirmazione; la decima per el peccato
espiazione; l'undecima de l'Inferno espoliazione (como era
scritto per el profeta: "Ibi confregit potentias scutum et
bellum", cioè "soperchiò li demonii"; e un altro profeta dice:
"O mors, io sarò tuo morso in inferno"); la duodecima è de le
porte del Paradiso aperzione (como era profetato per Zaccaria:
"Tu nel sangue tuo hai menato di fuora quelli li quali erano
ligati ne le pene"; e per Gioanne al XVII de l'Apocalipse: "Tu
sei digno, Signore, di aprire el libro").</p>
<p>E dechiarato di la necessitate de la passione di Cristo, la
quale era ne la prima parte, resta a dire de la passione di
Cristo la qualità.</p>
<p>"O vui tutti quali andati per la via": e nota dodece
contemplazione de la passione di Cristo cum duodeci rami, ed
hanno tri frutti per ramo.</p>
<p>El primo è: attendete e vedeti Iesu sì medesimo presentarse
per figurazione de l'agnello.</p>
<p>El secondo: attendete e vedete Iesu cenante cum li discipuli
cum grande dilezione.</p>
<p>El terzo: attenditi e vedeti Iesu lavante pedi à discipuli cum
genuflexione.</p>
<p>El quarto: attenditi e vedeti Iesu el sacramento consecrante
digno di venerazione.</p>
<p>El quinto: attenditi e vedeti Iesu a' discipuli favellante cum
dolce sermone.</p>
<p>El sesto: attenditi e vedeti Iesu ne l'orto orante cum molta
faticazione.</p>
<p>El settimo: attendeti e vedeti Iesu preso cum prodizione.</p>
<p>L'ottavo: attenditi e vedeti Iesu non sé escusante da la falsa
accusazione.</p>
<p>La nona: attendeti e vedeti Iesu da Pillato a Erode mandato per
sua liberazione.</p>
<p>La decima: attendeti e vedeti Iesu da Pillato flagellato
aspramente.
L'undecima: attendeti e vedeti Iesu condannato a la
crucifixione.</p>
<p>La duodecima: attendeti e vedeti Iesu la turba alloquente ne la
crucifixione.</p>
<p>De la prima de l'agnello pascale la figurazione era ne l'Exodo,
al XII capitulo: commandamento al populo che ogni anno a la Pasca
mangiasseno l'agnello, per el quale era significato Cristo
agnello immaculato. E lui disse: "Io non sono venuto a tollere
la lege, ma adimpirla"; e Ieremia di lui avea profetato: "Io
como uno agnello mansueto, el quale fu portato al sacrificio".</p>
<p>De la prima contemplazione tri frutti. El primo de la missione
de' discipuli. Disse Cristo a dui di suoi discipuli, essendo in
Betania a casa de Lazaro: "Andati ne la città a uno e, como
intrareti in essa, el vi verrà incontra uno portante una
ingrestara d'acqua; sequitello ne la casa dove intrarà e diceti
al messere di casa dove è il diversorio unde io debba mangiare
la Pasca cum mei discipuli; e lui vi monstrarà uno grande
cenaculo".</p>
<p>El secundo frutto de la preparazione de la cena: dicono dottori
che era uno discipulo occulto di Cristo, per la paura de' giudei,
el quale parecchiò la cena a Cristo de l'agnello cum le latughe
secundo la lege.</p>
<p>El terzo frutto: fatto el vespero, venne Iesu cum suoi discipuli
in Ierusalem e, como è da credere, prima intrò nel templo -
imperò che prima se debe cercare el regno de Dio - poi andorono
nel cenaculo.</p>
<p>La seconda contemplazione - de Iesu che cena cum discipuli cum
dilezione - tri frutti. El primo con la disposizione de la tavola
nel monte Sion: in casa di quello discipulo occulto era una
tavola de marmoro, a la quale stavene tre persone per quadro, la
quale al presente è a Roma. El secundo: comenzorono a mangiare l'agnello rostito secundo la
lege; allora disse Cristo: "Con grande desiderio ho desiderato di
mangiare e fare la Pasca cum vui, nanti ch'io patisca la
morte". La terza è che lo mangiaveno tenendo il bastone in mano e con le
scarpe in pedi e succenti e con l'agresto e con latughe presto
mangiavano.</p>
<p>La terza contemplazione di Cristo è che lavò i pedi a' discipuli
con tri frutti: el primo de' pedi lavazione; el secondo de
l'exempio l'instruzione; la terza del traditore la insinuazione.</p>
<p>Cenato ch' ebbe Cristo con li discipuli, ello misse de l'acqua
ne la conca e se cingette uno lenzolo e commenzò lavare i pedi a
li discipuli: prima li lavò a Iuda traditore, puoi li basava loro
pedi e sugava con esso lenzolo, del quale era precinto. O
Iuda, perché non ti compungi vedendo tanta carità in Cristo? Puoi
venne a Pietro, quale disse: "Signore, tu me vole lavare i pedi?
Non mi lavarai i pedi in eterno!". Rispose Cristo: "Quello ch'i'
faccio tu no 'l sai ora: il saprai dopoi. Se io non ti laverò
pedi, non averai parte cum mi". Udito ch'ebbe questo, Petro, che
avea gustato l'essere cum Cristo, rispose: "Signore, non tanto li
pedi, ma ancora le mane ed il capo".</p>
<p>El secondo frutto è che, lavato ebbe Cristo pedi a' discipuli,
ritornarono a sedere. Cristo li comenzò a dire: "Sapeti quello
ch'io vi abio fatto; vui me chiamati Maestro e Signore, ed io
sono esso; ve ho dato exemplo che como io ho fatto a vui, cusì
vui faciati ad altri".</p>
<p>El terzo è del traditore insinuazione. Puoi Cristo gli disse:
"In verità io ve dico: uno di vui me debbe tradire"; e
commenzorono tutti de uno in uno a dire: "Sono io quello, o
Signore?". E Cristo disse a Iuda cum voce summissa: "Tu sei
esso", e in modo che gli altri non intenderono. Allora Petro
fervente in amore disse a Gioanne ch'el domandasse chi era quello
che 'l dovea tradire, e Giovanne domandò chi era el traditore, e
Cristo glielo revelò, e acciò no 'l manifestasse, il feci subito
dormire sopra el suo petto, e allora gli revelò Cristo li grandi
secreti. Dicono alcuni dottori che, se Petro avesse saputo el
traditore, che l'averebbe squarzato cum li denti.</p>
<p>La quarta è: vedeti Iesu consecrante el sacramento digno di
venerazione. Li tri frutti: el primo del sacramento la
consecrazione, el secondo del sacramento la communicazione, el
terzio de Iuda traditore la supportazione.</p>
<p>Primo, Cristo instituì el sacramento del suo corpo.</p>
<p>Secondo, communicò tutti i discipuli del suo corpo, e ancora
Iuda (nel Decreto è scritto che tu omo bono debbi tollerare el
cattivo per exemplo di Cristo, el quale commmunicò Iuda, che 'l
doveva tradire).</p>
<p>El terzio del traditore la supportazione. Se levò esso Iuda per
exequire el tradimento e Cristo gli disse: "Quello tu vole fare,
fallo presto!". Li discipuli pensarono che Cristo il mandasse a
fare qualche altra cosa, como molte volte soleva.</p>
<p>La quinta contemplazione è: vedeti Iesu in che modo parla à
discipuli; como fu partito Iuda, Cristo comenzò predicare ad
essi discipuli e amaestrarli ne la fede dicendo: "Vui credeti in
Dio, credeti ancora in mi"; poi ne la speranza, dicendo "Sperati
vita eterna"; puoi ne la carità, dicendo "amative l'uno cum
l'altro... Non è maggiore carità como a mettere l'anima sua per
li suoi amici"; puo' in tolerare pazientemente el male e le
tribulazione dicendo: "E' l'è venuta l'ora che ciascuno che ve
occida pensa fare sacrificio a Dio". Puoi rendète grazia a Dio e
andorono nel monte Oliveto.</p>
<p>La sesta è: vedeti Iesu a l'orazione cum tri frutti. El primo
de exortazione. Disse Cristo: "Tutti vui patiriti scandelo in mi
in questa notte, imperò che è profetato (al terzio di Zaccaria):
'Io percoterò el pastore e se hanno disperdere le peccore del
grege'". Petro rispose per tutti li discipuli: "E se tutti se
scandelizaranno in te, io non me scandelizarò mai!"; e Cristo
rispose: "In verità io ti dico, Petro, non cantarà il gallo che
tre volte negarai non cognoscermi". Poi disse a Petro:
"Conferma li tuoi fratelli". Dice Gregorio che Cristo permise che
Petro il negasse, acciò ch'ello fosse propizio in perdonare
altrui peccati.</p>
<p>La seconda monizione fu de contrizione, però che Cristo commenzò
a contristarse e disse a quelli tri discipuli che l'aveano
veduto transfigurato suso il monte: "Trista è l'anima mia in fine
a la morte".</p>
<p>La terzia è di amaricazione overo dolorazione. El Salvatore
tolse con lui essi tri discipuli e se dilongò da essi e fece
orazione al Patre, dicendo che, se era possibile, ch'el
transferisse esso calice da lui; puoi venne ad essi tri discipuli
e trovò che dormivano, e disse a Petro: "Non hai potuto vigilar
una ora meco?". Puoi ritornò a l'orazione e fatto foe in
angonia, ora più prolixamente, con tanta veemente passione che 'l
suo sudore era como gutte di sangue che dicorresse in terra; e
gli apparse l'angelo in essa orazione, el quale confortò la
sensualitate ch'era smarrita; puoi ritornò ad essi tri discipuli
e disse: "Dormite e reposative; ecco: el se appropinqua colui me
debbe tradire".</p>
<p>Iesu Cristo tanto ne ha amato che non se è curato a morire
per nostra salute.</p>
<p>"O vui tutti che passati per questa via, attendeti e vedeti" Iesu
preso con prodizione: la prima in l'avenimento di Iesu, la
seconda in l'avenimento del traditore Iuda, la terzia de la
sanazione de l'orecchia.</p>
<p>Sapea el traditore Iuda el loco dove Cristo andava a l'orazione,
però che più volte era stato lì cum esso. Li pontifici non
potevano prendere veruno, e significorono a Pilato che uno aveva
commesso contra loro lege, e ch'el volesse dargli de la sua
compagnia, che il volevano prendere; ed ello gli dedi cinquanta
de' suoi satelliti. Però dice el vangelista Gioanne: "Iuda,
como ebbe la coorte e da' pontifici e da' farisei e ministri,
venne a questo loco cum lanterne e franzele e altre arme".
E Iesu, che sapeva tutte le cosse che doveano sequire sopra de
lui, se fece inante e gli disse: "Che cercati vui?". Ed elli
risposeno: "Nui cerchiamo Iesu Nazareno". Ed esso rispose: "Io
sono quello". E subito che Cristo ebbe ditto 'Io sono quello',
tutti cascarono in dreto a terra. Di novo Iesu li interroga: "Chi
cercati vui?". Ed elli per voluntà divina se levorono e
resposeno: "Nui cerchiamo Iesu Nazareno". Ed ello rispose: "Io ve
ho ditto che sono esso; se vui me cercati, lassati andare questi
mei discipuli" (acciò che fosse adempito el sermone che dice: 'De
quelli che m'hai dato non ho perduto alcuno').</p>
<p>Allora el traditore Iuda se feci inanti e disse a Iesu, como era
usanza de li discipuli d'esso: "Dio ti salve, Maestro!". Ditto
Iuda traditore aveva dato per signo a li ministri e a la
compagnia: "Quello il quale io baserò, tenetelo e menatilo
cautamente".</p>
<p>Sapeva el traditore che ogni volta che Cristo voleva ello se
transformava como altre volte aveva fatto, quando li principi il
volevano prendere; però aveva ditto: "Quello ch'io basarò el'è
desso". Ancora: per rispetto di Iacobo minore, quale molto era
simile a Cristo e quale prima avevano preso pensando fosse
Cristo; ma ello, vedendose preso, glie lassò la veste e fugìte da
le loro mano. Ne l'andare e ritornare avevano per usanza di
basarse; e Iesu li disse: "Amico, a che sei venuto, che sotto
spezie de amore tradisse il tuo magistro".</p>
<p>Era Cristo aparecchiato de perdonargli, se avesse voluto: el
baso è signo d'amore, e tu adduci guerra e tradimento.</p>
<p>Allora Cristo permise potestà sopra la sua persona e quelli
satelliti gli gettorono le mano adosso e lo tenevano stretto e
gli ligarono le mano e li metterono uno lazo al collo. Vedendo
Petro che Cristo era preso e ligato, disse: "O maestro, dovemo
ferire cum el cultello?". Cristo non gli rispose. Presto presi
el coltello che aveva al lato como piscatore e menòlo verso uno
che teneva Cristo, e li tagliò l'orecchia destra. Esso servo era
chiamato Malco. Rispose Cristo: "Petro, mette el coltello ne la
vagina; el calice quale m'ha dato il Patre mio non vò tu ch'io
il beva?"; ed uno altro evangelista dice: "Ciascuno che
ferirà di gladio di gladio perirà. Non pensi tu ch'io possa
pregare il Patre mio, quale me mandarà più de dodice legione de
angeli? Ma questo se fa, acciò se adimpissano le
Scritture". Poi sannò l'orecchia ad esso servo e quelli
traditori, veduto tal miracolo, non ne feceno stima. Puoi Cristo
disse a essi che l'avevano preso: "Como a uno latrone seti venuti
cum spate e fusti a prenderme, avenga ogni giorno fosse nel
templo. Perché non m'aveti tenuto lì? Ma questa è l'ora vostra e
la potestà de le tenebre".</p>
<p>L'ottava contemplazione è: attendeti e vedeti Iesu, el quale non
se escusa da la falsa accusazione. Nante a tre persone Cristo fu
accusato: primo al pontifice vecchio Anna, secondo al pontifice
giovene Caifa, terzio al crudele presidente Pilato. Così
strettamente aveano ligato Cristo e con impeto lo menavano,
sempre dubitando non gli fosse tolto da le mano (dicono dottori
che gli avevano ligate le mano di dreto e posto una catena al
collo), che 'l sangue li usiva per le unghe, ed il feceno cascare
nel torrente per el quale il menaveno per transito, in modo che
bibe in esso torrente, como era profetato: "De torrente in via
bibit"; e perché era scalzo, andando per li sassi, le unghe di
pedi se squarzoreno. Ed il menarono prima ad Anna, perché feceno
la via de casa sua; el quale Anna gli domandò de' suoi discipuli
e de la dottrina sua. Respose Cristo: "Io ho divulcato la mia
dottrina ne la sinagoga, dove se conveneno tutti giudei, e nulla
cossa ho parlato in occulto; a che fare me domandi? Domanda a
quelli quali m'hanno olduto, ecco che elli sanno quello ch'io ho
ditto"; e subito il servo del pontifice gli dedi una
sguangiata crudelmente dicendo: "Cossì rispondi al
pontifice?". Respose Cristo: "Se io ho ditto male, rende
testimonio del male, ma avendo ditto bene, perché m'hai
percosso?".</p>
<p>Quivi se deprende la maxima impietà de Anna, perché mai non
debbe uno iudice patire che uno sia iniuriato nante a lui. Puoi
menarono Cristo a casa de Caifa, pontifice quello anno, dove
erano congregati li principi de' sacerdoti; e Gioanne evangelista
e Petro sequitavano Cristo: esso Gioanne era conosciuto in casa
di Caifa, Petro che li soleva vendere del pesce; ed ello
introdusse Petro in casa di Caifa, e l'ancilla che stava a la
porta cognobbe Petro che era di Galilea e gli disse: "Veramente
tu sei de li discipuli di questo omo"; ed ello rispose che non
era. E fatto poco intervallo, uno di servi del pontifice disse a
esso Petro: "Per certo tu sei de quelli: non te ho lì veduto ne
l'orto con esso?"; a cui Petro rispose che non era de quelli; e
Cristo con l'occhio corporeo risguardò Petro, como a dire: "Che
hai fatto? Perché m'hai negato?". E uscito di casa di Caifa,
Pietro piangètte amaramente el suo peccato.</p>
<p>E quivi in casa di Caifa erano congregati tutti li principi de'
sacerdoti e feceno stare Cristo nel mezzo di loro; e como Caifa
ebbe ditto a Cristo: "Io te sconzuro da parte de Dio vivo che tu
me debi dire se tu sei Cristo figliolo de Dio beneditto", rispose
Cristo: "Tu il dice. Da ora in ante vedereti el figliolo de la
donna sedere a la destra de Dio e venire ne le nube di 'l
cielo". Allora il principe de' sacerdoti se squarzò la veste;
inferindo che avesse blasfemato Dio, disse: "Non abbiamo più
bissogno di testimonii; ecco, aveti olduto la blasfema: che ve ne
pare?". Responderono tutti gli sacerdoti: "El è digno di
morte!". E tutta la notte feceno flagellare Cristo. E uno
dottore dice che, como Cristo fo caldo per li flagelli e
battiture, che lo misseno in uno vaso pleno d'acqua fredda, como
era scritto per el profeta che dice: "Salvame Idio, però che le
acque sono intrate in fine a l'anima mia".</p>
<p>Cossì stando Gioanne evangelista andò presto in Betania e disse
a Maria Magdalena como li principi de' sacerdoti avevano preso
Cristo e che Iuda l'aveva tradito e che l'aveano menato a casa di
Caifa e lì il flagellorno, e narrando le cosse quale aveva
operato ne la cena e del sudore sanguineo quale aveva produtto.</p>
<p>La Vergine Maria cascò tramortita: puoi ch'essa Matre fu in sé
ritornata, ella se misse con Gioanne e Magdalena e Marta a
venire in Ierusalem; e la Vergine Matre per la via se lamentava
dicendo e sbatendosse: "O figliolo mio, tu hai fatto cento bene a
questo populo, sanando leprosi, illuminando ciechi e tutti
langori e resuscitando morti; ed elli te rendeno male per li
tuoi beneficii e te flagellano".</p>
<p>Poi, fatto che fo giorno, li principi de' sacerdoti feceno
consignare Cristo ligato como uno malfattore a Pilato, quale
governava Ierusalem per l'Imperio romano; ed esso Pilato era
pagano, e li principi de' sacerdoti non intrarono nel palazio de
Pilato, acciò elli non se contaminasseno, ma che potesseno
legittimamente mangiare l'agnello pascale. Se reputaveno essi
sacerdoti a peccato intrare nel pallazio del pagano e non se
reputaveno a peccato ad occidere Cristo innocente: como ancora a
questi tempi fanno molti ipocriti! Pilato, veduto Cristo quale
aveva aspetto de omo, disse a' sacerdoti: "Quale accusazione
faciti vui contra di questo omo?". Risposeno essi principi de'
sacerdoti dimostrandossi santi: "Pilato, se costui non fosse
malfattore, non te l'averessimo dato ne le mano". Pilato,
credendo che Cristo avesse commisso qualche grande delitto contra
la loro lege, de la quale lui non se impazava, ma solamente
del governo temporale, rispose: "Toletello vui e secondo la
lege vostra iudicatelo". Resposeno essi principi: "A nui non è
licito occidere alcuno". Vedendo donca li principi che Pilato non
faceva stima di quello che aveano ditto, accusorono Cristo in tre
cosse, dicendo: "Nui avemo trovato costui che subverte la gente
nostra e proibisse che non se debba dare tributo a Cesaro e dice
sé essere re". De la prima accusazione Pilato non ne feci
stima, cioè de l'andare subvertindo la gente; de la seconda
sapeva che Cristo aveva ditto: "Rendeti quello ch'è di Cesaro a
Cesaro e quello è di Dio a Dio"; de la terzia accusazione
Pilato chiamò Cristo nel Pretorio e uno servo di Pilato misse il
suo mantello sotto pedi dove aveva a passare Cristo, per il che
li principi de' sacerdoti disseno a Pilato: "El tuo servo ha
onorato costui. Comanda ch'el sia menato a modo de uno latrone".
E Pilato comandò a dodece di suoi provisionati che stassesseno
circa a Cristo; ed elli portavano nel capuccio le bandirole, in
le quale era depinta l'aquila, acciò che fosseno conosciuti, e
per divina voluntà erano constretti onorare Cristo
ingenocchiandose como gli passavano denante. Disse Pilato a
Cristo: "Adonca tu sei re de' Iudei?" Rispose Cristo: "Tu il dice
ch'io sono re. Ma il mio regno non è di questo mondo. Se 'l mio
regno fosse di questo mondo, li mei menistri combatarebbeno,
acciò non fosse dato ne le mano a' giudei; ora el mio regno non è
de quivi". Disse Pilato: "Adonca tu sei pur re?". Respose Cristo:
"Tu il dice ch'io sono re. Io sono nato per questo ed in questo
sono venuto a questo mondo, acciò ch'io dia testimonio a la
verità".</p>
<p>Disse Pilato: "Che cossa è verità?". E subito ditto questo,
usite di novo del palazio a' giudei e gli disse: "Io non trovo in
lui alcuna casone di morte". Risposeno giudei: "Nui avemo
trovato costui che subvertisse la nostra gente incomenzando da
Galilea in sin quivi".</p>
<p>Vedendo Iuda che li principi volevano fare morire Cristo, però
che l'aveano dato già ne le mano de Pilato che il dovesse
crucifigere, ritornò li trenta dinari d'argento a' principi,
dicendo: "Ho peccato a tradire il sangue iusto!". Responderono
principi: "Che n'avemo a fare nui? Tu gli dovive pensare". E
disseno fra loro: "Non è licito mettere questi dinari in
còrbana, che sono prezio di sangue". E ne comprareno poi uno
campo per sepelire peregrini, como era profetato. Inteso
Pilato che Cristo era omo galileo, cercava de liberarlo e
torselo da le mano.</p>
<p>La nona contemplazione: attendeti e vedeti Pilato mandare Cristo
a Erode per liberarlo. La prima il mandare di Cristo, la seconda
la presentazione di Cristo nanti a Erode, la terzia la remissione
di Cristo da Erode a Pilato, quale cercava liberarlo, però
sapeva che era accusato iniustamente. Ello il mandò ad Erode,
quale regnava ne la provincia di Galilea per l'Imperio romano,
perché Cristo era uomo galileo. Erode, veduto Iesu, se allegrò
assai, però molto tempo aveva desiderato de vederlo, perché aveva
inteso de' grandi miraculi operati per lui. E como essi principi
de' sacerdoti l'accusorono, Cristo mai non rispose, perché non
voleva impedire la sua passione. Erode era allora venuto in
Ierusalem per vedere la solennità de la Pasca, quale fassevano
giudei, e per tal mandare di Cristo furono fatti amici Erode e
Pilato, quali nanti erano nimici. Diceva Erode a Cristo: "Non sei
tu quello Cristo che hai resucitato el figliolo de la vedova e
che hai illuminato quello che nacque cieco e che hai resuscitato
Lazaro quatriduano ne la sepultura?". E Cristo niente rispose,
per il che Erode reputò che fosse uno stolto e se ne fece beffe,
unde il feci vestire de una veste bianca e lo remandò a Pilato.
Sperava Erode vedere qualche grande miraculo de Cristo como
curioso, ma non per bene che ne dovesse sequire: però no gli fece
signo alcuno.</p>
<p>La decima contemplazione: attendeti e vedeti Cristo remandato a
Pilato, la commutazione di Cristo, quale volse fare Pilato, la
flagellazione fatta a Cristo per Pilato. Remandato donca Cristo a
Pilato, disse a' giudei: "Io non trovo in lui alcuna casone
perché gli deba dare morte; né anche Erode, quale, però non
gli ha trovato iusta causa, me l'ha rimandato". Ed allora essi,
cani rabbiati, gridavano: "Non lo lassare, Pilato, crucifigelo!".</p>
<p>Sequita la commutazione. Vedendo Pilato la rabia de' giudei,
pensò de liberare Cristo per bono modo e disse: "Se è la
consuetudine ch'io vi debia lassare uno malfattore digno di morte
a la sollennità de Pasca" (quale facevano in memoria li Giudei,
quando Dio liberò il populo suo da le mane di Faraone) - ed
allora aveva ne la carcere uno grande ribaldo chiamato Barabam,
el quale per omicidio che avea commisso ne la cittade era posto
in presone - pensando Pilato 'Saranno questi giudei crudelissimi
se non domandaranno Cristo', il perché dissegli Pilato: "Voleti
ch'io vi lassa Cristo overo Barabam?". Resposeno tutti cum
cridore: "Lassa Barabam e tole Cristo, e crucifigello!". Disse
Pilato: "Che debbo fare di Iesu che è ditto Cristo?". Resposeno:
"Crucifigello!". Pilato, non volendo dare la morte a Cristo, ma
più presto mitigare el furore de iudei, feci ligare Cristo
prefatto a la colonna e da quattro persone il feci flagellare in
tal modo che gli dedeno una legione de battiture, cioè
seimiliaseicentosesantasei battiture, ita che del suo sangue
dal capo a li pedi se ne copriva la terra; e poi gli feci mettere
in testa una corona de spine, la quale passava fin al celebro;
deinde gli miseno una canna in mano ed il vestireno de una veste
rossa. Così flagellato e despetto il feci menare al loco,
como diressimo nui a la arenghera, el quale era eminente, cioè
dove se suole legere li maleficii de quelli se debono condennare,
e disse a' giudei: "Ecco il vostro re!". Ed elli resposeno: "Non
abbiamo altro re che Cesaro". Disse Pilato: "Io non trovo in lui
alcuna causa di morte". Cossì stando Cristo cum la corona de
spine, vestito de veste purpurea, gridavano pontifici e ministri,
dicendo: "Crucifigello, crucifigello!". Disse Pilato: "Toletilo
vui, e crucifigitelo. Io non gli trovo alcuna casone".
Respondereno giudei: "Nui abbiamo la nostra lege e secondo essa
lege debba morire, però ch'el se ha fatto figliolo de Dio". Como
Pilato ebbe olduto questo parlare, temette più forte, ed intrò
ancora nel Pretorio e disse a Iesu: "Donde sei?". A cui Cristo
non dede risposta, per il che Pilato disse: "Non me parle tu? Non
sai ch'io ho potestà di lassarte ed ho potestà di crucifigerte?".
A questo rispose Cristo: "Non averesti potestà alcuna contra de
mi, se ella non ti fosse data di sopra; però maggiore peccato ha
colui quale m'ha dato ne le tue mane". Unde cercava Pilato di
lassarlo e, questo vedendo, li giudei gridavano dicendo: "Pilato,
se tu lassi costui, tu non sei amico di Cesaro: ciascuno che se
fa re contradice a Cesaro!".</p>
<p>L'undecima contemplazione: attendeti e vedeti Pilato che
condanna Cristo a la morte di la croce. La prima de Cristo a la
morte de la croce condennazione, la seconda de la escusazione
fatta per la muglie di Pilato, la terzia del lavare de le mane
feci Pilato. Como donca Pilato ebbe olduto queste parole, cioè
"che se fa re contradice a Cesaro", feci condurre Iesu di fora e
sedette nel tribunale, nel loco quale era ditto Lithostrotos, ed
in lingua ebraica se dice Gabbata. Era el Parasceve di Pasca e
ora quasi di sesta cossì stando. La seconda è de la
escusazione fatta per la muglie di Pilato. El demonio per molte
cosse fatte per Cristo conietturava ch'el fosse il Redentore del
mondo, e volse impedire che Cristo non morisse; e como il feci
cascare nel peccato el primo omo per la femina, cossì per la
femina volse impedire che Cristo non morisse. E perché gli omini
spesse volte compiaceno a le loro muglie, ello in essa notte
apparse in sonno a la muglie di Pilato dicendo che gli sarebbe
dato ne le mano uno omo chiamato Cristo, quale Pilato suo marito
non dovesse fare morire, perché era uno omo iusto; ed essa mandò
a dire a Pilato che no 'l facesse morire, dicendo 'Niente a te ed
a quello omo iusto, ma farai iustizia', però che l'aveva patito
per veduta in quella matina di lui. Pilato donca, sedendo nel
tribunale, disse a' giudei: "Ecco il vostro re!"; ed elli
gridavano dicendo: "Tolle, tolle, crucifige eum!", e ch'el sangue
di lui fosse sopra di loro e sopra di loro figlioli. Disse
Pilato: "Crucifigerò io il vostro re?". Risposeno li pontifici:
"Non abbiamo re altro che Cesaro". De la terzia, cioè del
lavare de li mane fatto per Pilato: Pilato, temendo la superbia
d'essi pontifici, i quali inferivano de accusarlo a Cesare, dede
Cristo ne le mano d'essi pontifici, acciò che fose crucifixo, e
così dice Gioanne evangelista. Uno altro evangelista dice che
Pilato dede la sentenzia che fosse fatto secondo ch'essi
pontifici avevano domandato, dicendo: "Io me lavo le mano e sono
io innocente del sangue di questo uomo iusto; vui l'abiati a
vedere".</p>
<p>La duodecima contemplazione è: attendeti e vedeti Cristo nel
portare la croce. La seconda: attendeti Cristo con la croce
parlando a le donne. La terzia: vedeti Cristo che parla a la
turba, essendo crucifixo. De la prima essi principi con loro
ministri e cavaleri di Pillato tolseno Iesu e se gli miseno la
croce a le spalle, acciò la portasse al monte Calvario; e uscindo
de la cittade, cossì era il Salvatore fatto deforme e disfatto
per le flagellazione per le quale aveva sparso il sangue, che la
matre no 'l cognosceva tra li dui latroni, quali con esso erano
menati a crucifigere. Allora veduto ch'ebbe Cristo la matre cossì
afflitta, ed anche per il gran peso de la croce, cascò sotto la
croce, e non se poteva levare; li giudei e ministri di sacerdoti
e li cavaleri di Pilato lo percotevano e il blasfemavano. Ed a
caso veneva da la villa a la cittade uno Simone cireneo, ed elli
il sforzareno a portare la croce. Levato Cristo, la matre
l'abracciò e subito spasmò ed in esso loco cristiani da poi
edificorono una cappella, quale se domanda Santa Maria del
Spasmo. Gionto il Salvatore nel monte Calvario, li crucifixori il
spoglioreno de sue vestimente ed essi cavalieri de Pilato una ne
squarzarono partindola e l'altra giocareno per sorte de chi la
dovea essere; puoi miseno Cristo insuso la croce cossì nudo como
il nacque, per maggiore vituperio; e foreno fatti li buchi da
inchiodare le mano molto da la longa l'uno da l'altro, in tal
modo che, inchiodata una mano, l'altra non aggiongeva al forame
fatto, ed elli cani rabbiati con corda ligarono essa mano e per
forza la tiravano al buco suo sì che squarzarono il petto a
Cristo, e fu adimpita la profezia dicente: "Hanno denumerate
tutte l'osse mie e sopra la mia veste hanno posto la sorte".
Levato il nostro Salvatore in croce, nudo como nacque, dicono
alcuni dottori che la matre sì gettò verso il figliolo uno
pannicello, quale per divina voluntà si destesi a coprire li
membri genitali.</p>
<p>E nota che 'l Salvatore disse sette parolle in croce.</p>
<p>La prima: pregò l'Eterno suo Patre per li crucifixori, dicendo:
"Patre, perdonale, però non sanno quello che facino". E gli
pontifici e loro ministri se facevano beffe di Cristo dicendo:
"Se sei figliolo de Dio, descende ora de la croce, e sì te
crederemo"; l'altro diceva: "Vah, el quale desfai el templo de
Dio ed in tri giorni il reedifichi!". Ed el latrone crucifixo
da la mane sinistra disse: "Se tu sei figliolo de Dio, salva ti
medesimo e nui!"; e il latrone de la mano dritta gli rispose:
"Neanche tu temi Dio! Nui patissemo cosse digne de' nostri fatti,
ma costui non ha fatto male alcuno"; puo' disse: "Signore,
ricordite de mi, como sarai venuto nel tuo regno!". E Cristo gli
rispose: "In verità io te dico che oggi serai meco in
Paradiso". E fu la seconda parola.</p>
<p>La terza parola: è verisimile ch'essi cani rabbiati, vedendo
Cristo quasi estinto per el fluxo di 'l sangue, lassasseno andare
la Vergine Maria sotto la croce, e quivi disse: "O figliolo mio,
tu parli ad altri e a mi non me dici nulla. Essendo privata de ti
che me eri ogni bene, quale vita debba essere la mia, a chi mi
ricomandi tu, figliolo mio?". E Cristo gli rispose: "Donna, ecco
il tuo figliolo"; ed al suo diletto discipulo Gioanne evangelista
disse: "Ecco la matre tua"; e d' allora inante Gioanne la tenette
per sua matre.</p>
<p>La quarta parola: disse Cristo "Eli, Eli, lamà zabatàni?",
quale parole in lingua latina sono interpretate: "Dio mio, Dio
mio, perché m'hai abandonato?". Queste parole disse la
sensualità, perché allora Cristo communicò li dolori nel corpo,
quali nante aveva ne l'anima.</p>
<p>La quinta parola: Cristo disse "Sitio". Avevano essi principi
fatto portare uno vaso pleno di aceto e felle per tormentare
Cristo ne la lingua, e subito uno di loro andò presto e intinse
la sponga in quella amaritudine e la mise suso una canna a la
bocca di Cristo; e uno de li principi disse: "Lassa stare,
vediamo se vegnarà Elia a torlo zoso de la croce e
liberarlo"; perché aveva ditto "Eli, Eli" pensaveno ch'el
domandasse Elie che 'l liberasse. E como ebbe gustato essa
amaritudine, non volse bibere.</p>
<p>La sesta parola: disse Cristo "E' l'è consumato", cioè "è
adimpito tutto quello che è scritto de mi".</p>
<p>La settima parola: disse el Salvatore gridando ad alta voce:
"Patre Eterno, ne le tue mano racommando il spirito mio!"; e
ditto questo, espirò. Vedendo el centurione che cossì
cridando Cristo espirasse, disse: "Veramente costui era figliolo
de Dio!". E subito il vello del templo se fendette e divisi in
doe parte e le pietre se scindereno e monumenti se aprireno e
molti corpi de santi resuscitarano e aparseno a molti. E
perché era Parasceve, acciò che corpi non remanesseno in croce
el sabbato, perché era grande festa, non essendo ancora morti li
latroni, gli feceno rompere le osse de le gambe e, como videno
Cristo estinto, non rompereno le osse sue. Ma uno de li cavalieri
di Pilato cum la lanza feritte Cristo nel costato, e subito
uscitte sangue ed acqua: e colui che ha veduto ha ditto
testimonio, ed ello sa ch'el dice il vero, acciò che vui
credati. Sono fatte queste cose, acciò che la Scrittura sia
adempita. E altra Scrittura dice: "Vederanno cului nel quale
hanno transfixo".</p>
<p>L'altro giorno dopoi il Parasceve convenneno
li giudei con Pilato e li disseno: "Missere, nui siamo ricordati
che quello seduttore, ancora vivendo, disse: 'Doppoi tri giorni
io resuscitarò'. Commanda che il sepulcro sia guardato, acciò che
forse non vegnano suoi discipuli e lo furano e poi dicano a la
plebe: 'E' resuscitato da morte'. E seria errore peggiore che 'l
primo". Rispose Pilato: "Aveti la custodia; andati e guardatilo
como sapeti". Ed elli se partireno signando la pietra del
sepulcro, lassando certa gente a la guardia d'esso.</p>
<p>Fornisse el quarentanno tempo del zezunio quadragesimal dagli
vicii e peccati, i quali ha represo come medico spirituale di
morbi intrinseci e mortali.</p>
<p>Sequita lui in dirme le eccellenzie de la resurrezione di
Cristo, la qual serà tutta allegra, al contrario di le preditte
prediche, le quale ne inducono a tristicia ed a dolori degli
peccati.</p>
</div1>
<div1 type="part">
<head>In lo giorno de la Pasca: DE LA RESURREZIONE DE CRISTO (I)</head>
<p>"Iesum quem queritis crucifixum surrexit, non est hic" (Marci capitulo ultimo ed in Evangelio odierno).</p>
<p>Bench'el sia una grande allegrezza a trovar una cosa desiderata,
molto maggior è a trovar quella meglior in disposizione che non
sperava l'omo. Ecco, devotissimi cristiani, di quanto gaudio, di
quanta allegrezza è el presente giorno: queste sante donne che
son dette le prime cristiane, credendo trovare Cristo morto, lo
trovoron vivo, e credendolo esser mortale, lo trovorono immortal;
però el nostro cantore e citaredo David piacevele e santo con el
suo organetto tutti gli cristiani invita a solazo ed a piacere e
dice nel Salmo: "Hec dies quam fecit Dominus exultemus et
letemur in ea" ("Questo è el giorno fatto da Dio solenne,
allegramosi in quello").</p>
<p>Exulta, iubila e canta, o populo cristiano, però che oggi la tua
vita, la tua speranza, el tuo solazo Iesu Cristo dolce maestro in
gloria è suscitato! Spera ancora e tu resuscitare; Lui è beato,
crede ancora tu essere beato; Lui è immortale, crede e tu esser
immortale; Lui è luminoso e chiaro, e tu ancora illuminato di
gloria sederai cum Cristo beato a la destera paterna.</p>
<p>Di questa resurrezione parlando oggi vederemo s'el fu necessario
Cristo morto resuscitare, ed arguendo per la parte affirmativa,
diremo che sì per molte ragione.</p>
<p>La prima se chiama ragione de figure. Una bella figura di Cristo
suscitato precessi nel Vecchio Testamento. Essendo Iona
profeta mandato da Dio Padre in la cittade grande Ninive a
predicare a li populi penitenzia, andava lui fugendo, e sì se
misse in una nave per andare da largo, e dormendo lui in la
nave, li marinari per allegerire la nave, levato che fu una
grande fortuna di marisello, lo gettorono nel mare, dove dormì
tri giorni nel ventre de uno pisce grande detto ballena; el
terzo giorno fu gittato vivo al lito del mare. O tu, illuminato
cittadino, che credi tu che facea Dio a quel tempo? Cridi tu
ch'el giucasse cum li profeti? Nonne, nonne, ma tutto ciò facea
Dio, lo facea in figura del secundo Iona futuro, il quale fu
Cristo novello profeta mandato dal Padre Dio in terra a predicare
el Vangelio novo in Ninive città grande, cioè nel mondo grande e
largo. Lui temendo fugì e sì se ascose ne la nave, ricusando
quasi la obedienzia del summo Padre, non quanto a la parte
ragionevele del spirito suo confirmato in grazia, ma quanto a la
sensualitade piangendo e fugendo la morte (Mathei XXV e XXVI
capituli: "Pater, si possibile est transeat a me calix iste", "O
Padre, s'egli è possibile, fa che questo calice de la passione se
leva da me"; "O Padre santo, io non vorebbe morire!"). El senso
teme, la carne fragile se duole. Rispose il Padre eterno: "Io
voglio che vadi suso el pergolo de la croce a predicare". Tri
giorni stette nel ventre de la terra e del saxo; el terzo fu
gittato vivo nel litto del mare. O Magdalena, dice Cristo, vane a
li discipuli, digli ch'io me ritrovarò in Galilea. Questo oggi
cridava lo angelo santo dicendo a queste donne: "Voi cercati Iesu
Nazareno; egli è suscitato, etcetera". Hai la prima figura.</p>
<p>La secunda fu del forte Sansone. El se lege (Iudicum XVI
capitulo) che Sansone dormì per sino a mezza notte ed in quella
ora si levò suso e presi le porte de la città ove egli era
richiuso e sì se le misse in spalla e portolle con gli suoi
guerzi e cadenacci, over serrature, in suso la cima de uno monte
vicino. Sansone è interpretato sole e significa Cristo, el
quale è sole con luce vera (come hai Johannis c. XII, detto da
lui Cristo: "Ego sum lux vera, "Io son la vera luce"; Johannis
primo: "Que illuminat omnem hominem venientem in hunc mundum",
"Che illumina ognuno chi viene in questo mondo"). Questo
Sansone tolse tutte due le porte, cioè el corpo e l'anima, cum le
sue serrature e ferramenti, cioè cum tutte le perfezione
concurrente a l'esser perfetto de l'omo; e portollo insino a la
cima del monte; cioè Cristo nel giorno de la resurrezione andò
cum l'anima e col corpo al cielo empireo (Marci, capitulo
ultimo: "Iesus assumptus est in celum et sedet ad dexteram
Patris", "Iesus assunto in cielo sede a la destera del Padre").</p>
<p>La terza, non già figura ma profecia, è quello che dice David
nel Salmo in persona de Dio Padre verso del suo figliol: "Exurge
gloria mea" ("Levate suso, o gloria mia"). Risponde Cristo:
"Exurgam diluculo" ("Io me levarò suso per tempo, cioè ne
l'aurora").</p>
<p>Questo basti quanto a la prima prova che Cristo sia suscitato.</p>
<p>La secunda probazione è detta testificazione de profeti. Lege
Isaie capitulo quarto: "Ipse morietur et sepulcrum eius erit
gloriosum" ("Esso Cristo morirà e lo suo sepulcro serà
glorioso"), perché egli era novo, nel quale non era inanci lui
posto alcun corpo (Mathei XXVI [ma XXVII] capitulo); fi
chiamato glorioso el sepulcro, perché gloriosamente e
vittoriosamente el resuscitò. Lege el profeta Amos (nono
capitulo), il qual dice in persona de Dio: "suscitabo
tabernaculum David, quod cecidit, et reedificabo aperturas
murorum eius" ("Io sucitarò el tabernaculo de David, el qual è
cascato e sì reedificarò le aperture degli suoi muri"). El
tabernaculo de David era el corpo di Cristo nasciuto del seme de
David, come hai nel Salmo, detto da Dio: "De fructu ventris tui
ponam super sedem tuam" ("Io metterò del frutto del tuo ventre
sopra la tua seggia"); questo tabernaculo già era caduto e
ruinato in terra, quando Cristo fu morto nel ligno de la croce
adoranda, fu reedificato quando el terzo giorno fu sucitato senza
aperture, cioè senza piaghe e senza fixure ne le mane che vengano
a derogazione de l'integrità del corpo. Vede Ieremia, capitulo
XXIII: "Ascendit leo de cubili suo" ("Levosi uno leone del suo
letto e lo robator e spoliatore de le gente è levato suso da se
stesso"). O Cristo potente! O Iesu feroce! O leone terribile!
O ladro, o robatore da la strada! Robò Cristo e spogliò lo Limbo
di quelli padri chi dormivano nel Limbo e come leone ruggente
levò la sua voce cridando: "Fuori! Fuori, o pregioneri!".</p>
<p>La terza probazione fi detta revelazione. Alde cosa
maravigliosa: s'egli è cosa da maravigliar che li profeti, già
passati anni ed anni, abbino inteso la resurrezione di Cristo,
molto maggiormente è da maravigliarse quando gli infideli e
pagani senza lege alcuna inteseno Cristo doversi resuscitare.</p>
<p>Prende per lo primo Iob paziente, chi non fu giudeo né del
populo de Dio (over de la stirpe di Abraam), ma fu pagano, de una
cittade chiamata Hus, ed era iusto omo chi temeva Dio, il qual
dice così: "Scio quod redemptor meus vivit, et in ultimo die de
terra surecturus sum, et in carne mea videbo Deum salvatorem
meum" ("Io so che 'l mio Redentore vive e ne l'ultimo giorno ho a
resuscitare da la terra e ne la mia carne vederò el mio salvator
Dio"), dove el confessa la resurrezion de Cristo esser fatta. O
santo Iob, dime uno poco: come lo sai tu? Risponde lui ch'è per
rivelazion de Dio illuminante lo intelletto suo. El confessa
ancora la resurrezion nostra, dicendo: "Et in ultimo die..."
etcetera ("E ne l'ultimo giorno resuscitarò da la terra");
confessa gli nostri corpi dover esser gloriosi e conformati a
similitudine del corpo di Cristo, quando el dice: " Et in carne
mea videbo Deum salvatorem meum" ("Ne la mia carne io vederò el
mio salvator Dio").</p>
<p>Prende secundo quel scelerato profeta Balaam (lege Numeri,
capitulo XXIII: "Ipse vero ut leena consurget et quasi leo
erigetur, non accubabit donec devoret predam", "Lui, messia, come
una leonessa se levarà drito e come uno leone se moverà dal
dormire, per sino ch'el averà manzato la preda"). Prende ciò
che dice el sapiente Platone, pagano filosofo dottissimo:
adimandato lui da uno re che cosa era Dio, rispose così: "Deus
est circulus rotundus et decertatus" ("Dio è come uno cerchio
rotundo ma combattuto"). O che parlare: in quanto el dice "egli
è uno cerchio combattuto", el parlava de Cristo passionato,
combattuto da' Giudei, etcetera; in quanto el dice "egli è
cerchio rotundo", el significa perfezione, perché el cerchio ha
el fine ove el ha il principio; volse dire: "bench'el paresse
mortal, tornava presto al principio suo, cioè a la vita".
Pertanto ben canta oggi lo angelo: "Iesu cercate? Egli è
suscitato!"; perché le figure, le profecie e tutti i detti de'
pagani sono adimpiiti. Però dice Cristo (Luce ultimo): "Oportebat
impleri omnia que scripta sunt in prophetis et psalmis de me"
("Egli era necessario ch'el fusse adempito tutto ciò chi è
scritto di me in li profeti e salmi").</p>
<p>Questo basti quanto al giorno presente. Amen.</p>
</div1>
<div1 type="part">
<head>Feria secunda: DE LA RESURREZIONE (II)</head>
<p>"O stulti et tardi corde ad credendum in omnibus his que locuti
sunt prophete" (Luce, ultimo ed in Evangelio odierno).</p>
<p>*(Dechiara a parte a parte lo Evangelio, perché egli è bello,
poi dirai così)*</p>
<p>Sequitaremo oggi, devotissimi in Cristo Iesu, de la santa
resurrezione de Cristo e vederemo s'el fu conveniente cosa Iesu,
morto per nostra salute, dover resuscitare.</p>
<p>Responde la turba di sacri dottori che questo fu conveniente
per tre ragione: primo per compimento di perfezione; secundo per
merito de umiliazione; terzio per obietto di delettazione.</p>
<p>Prende la prima ragione, "per compimento di perfezione". In Cristo
Iesu figliuolo de Dio vero debe esser ogni perfezione. L'anima e
lo corpo son due parte de l'omo ed una da l'altra seperata dice
imperfezione; onde l'anima senza el corpo non è in tutto perfetta
e non ha ogni suo contento, così el corpo seperato da l'anima
manca di perfezione, però ch'è senza la sua forma. Ma quando
tutte doe parte sono unite insieme, fanno l'omo essere perfetto e
compito. Però dicono i sacri dottori che l'anima di san Piero,
over di Ioanne Battista, al presente non è perfettamente beata,
insino che non averà el corpo beato unito. A Cristo conviene
perfetta e compita beatitudine; adunque fu conviniente lui in
corpo ed anima resuscitare. Questo canta la santa Chiesia e dice:
"Surrexit Dominus de sepulchro" ("Egli è suscitato Cristo del
sepulcro").</p>
<p>La secunda fi detta ragione "di umiliazione": quanto più una
creatura se umilia, tanto più debe esser exaltata. O Iesu Cristo
figliuolo de Dio, quanto se' tu umiliato (dice Paulo Ad
Philippenses, tertio [ma secundo]: "factus obediens usque ad
mortem crucis", "fu fatto Cristo obediente per sino a la morte
di la croce"), sprezzato e povero mendicante umiliato più che
fusse mai creatura al mondo, onde era onesto el fusse exaltato
sopra ogni creatura.</p>
<p>La terza è "per lo obietto di delettazione": gli angeli e gli
santi chi son in cielo son beati, hanno leticia e piacere non
solamente per vedere la divinità e la essenzial natura de Dio, ma
ancora hanno gran solazo e diletto in contemplare, specular e
vedere la faccia gloriosa de Cristo, quelli membri tanto digni,
quelli capilli di oro, quelli occhii tanto vaghi relucenti come
doi pianeti. Questo dice san Piero in la Epistola canonica: "in
quem desiderant angeli prospicere" ("nel viso de Cristo
desiderano guardare essi angeli"). Sopra di questa parolla dice
la chiosia che li santi non averebeno in Paradiso ogni
delettazione e piacere se Cristo suo capo non fusse resuscitato.
O Maria, madre santa, o di cieli imperatrice, tu non seresti
perfettamente beata, non aresti tutto el tuo onore in cielo, se
'l tuo figliolo non fusse suscitato: in questo consiste la
eccellenzia di Maria, che in Paradiso l'abbi uno medesimo
figliolo cum Dio Padre; però i santi la chiameno Madre de Dio.</p>
<p>Risguarda Maria Cristo suo figliolo e dice: "O dolce figliolo, o
gloria de li santi, o leticia di beati, tu se' pur quello ch'io
portai nove mesi nel ventre; tu se' quello ch'io parturì e tra
gli animali nel feno rechinai; tu se' quello che sola, senza
compagna, nettai, lavai; tu se' quello a chi sola prestai el mio
latte; tu se' quello che volesti patir sopra el legno per salvar
tutta la gente. Io te vedo in questa segia triunfare, imperare a
li cieli, rendere vendetta a li rei, chiamare e benidire gli
fideli, dare a loro gloria di vita eterna, dicendo 'Venite
benedicti Patris mei, possidete paratum vobis regnum. Exurivi,
et dedistis mihi manducare'" ("Venite beneditti del mio Padre,
possedeti el reame a voi apparicchiato. Ho avuto fame e me avete
pasciuto").</p>
<p>La secunda parte è questa: perché volse Cristo resuscitare el
terzo giorno e non aspettar insino al giorno del iudicio, acciò
ch'el fusse stato uno gaudio grandissimo a tutti, vedendo
resuscitar il maestro cum tutti gli suoi cristiani.</p>
<p>Respondene i dottori questo esser fatto per tre ragione
principale.</p>
<p>La prima per rispetto de Dio. In Dio sono tre cose: potenzia,
sapienzia e iusticia. E queste virtude fecino conseglio. La
sapienzia propuose e disse: "Signor, dove non è colpa non debe
esser la pena. In Cristo tuo figliol non fu colpa alcuna: non
originale, perché no 'l fu de seme umano generato, ma del Spirito
santo (Luce, primo: "Spiritus sanctus superveniet in te", "El
Spirito santo verrà sopra te e la virtù de l'Altissimo te
adumbrarà"); non colpa veniale, perché in lui non era frageltade;
non ignoranzia, perché era sapienzia de Dio; non rebellione o
movimenti di carne repugnante a la ragione, perché era da Dio
santificato e benedetto; non colpa mortale perché la voluntà sua
razional fu sempre conforme a Dio ed a lui obediente (Mathei
XXVI: "Pater, non sicut ego volo, sed sicut tu", fiat voluntas
tua; "Padre, non come voglio io, ma come tu", fia la voluntà
tua). Adunque, non essendo in lui colpa né offensione, non
doveva in lui esser la pena de la incinerazione, ciò ch'el corpo
divenisse in polvere e fusse manzato da vermi. O cristiani, a chi
dico io, tal pena fu data ad Adam per el peccato commesso
(Genesis, capitulo VI [ma III]: "maledicta terra in opere tuo...
Spinas et tribulos germinabit tibi... quia pulvis es, et in
pulverem reverteris") o Adam, o pazzo omo, hai peccato, se'
stato rebello a Dio tuo creatore, prende la pena ("La terra serà
maledetta nel tuo operar, perché la te generarà spine ed ortiche;
de terra se' ed in terra tornarai").</p>
<p>Se leva la iusticia e dice: "E' iusta cosa che l'om, fatto el
suo viaggio torni a casa sua. Cristo era venuto in terra viatore
e peregrino; fornito el suo viaggio, che fu la redenzione nostra
per sua morte, è iusto ch'el non rimanga in terra, ma ch'el torni
al suo Padre glorificato e beato". Ed incontinento Dio Padre,
cum la sua possanza e virtù consentì a queste allegazione e
tolse l'anima, che era descesa nel Limbo scuro, e lo corpo, che
riposava nel sepolcro, e reuniti insieme disse: "Exurge, quare
obdormis, Domine? Exurge et ne repellas in finem" ("Leva suso, o
Figliolo e Dio eterno, perché stai a dormire? Levate e non
dispoglia il tuo corpo da l'anima tua"). E levato suso bello
come uno sole, venni appresso di Ierusalem circa Emmaus,
etcetera.</p>
<p>*(Se vol qua sequitare lo Evangelio.)* Amen.</p>
</div1>
<div1 type="part">
<head>Feria terzia: DE LA RESURREZIONE (III)</head>
<p>"Pax vobis" (Luce, capitulo ultimo ed in Evangelio odierno).</p>
<p>*(Dechiara el Vangelio perché è bello, e poi dirai così)*</p>
<p>Perché questi doi giorni passati abbiamo trattato di la
resurrezione del notro Signor Iesu Cristo, oggi, figlioli
dilettissimi, vederemo una breve lezione de la resurezione di
nostri corpi umani; e faremo tre parte de essa lezione.</p>
<p>La prima serà de la resurrezione la sua verità; onde adimandono
i dottori s'egli è vero che qualche ora abbiamo resuscitare.
Alcuni non manco imprudenti ca ignoranti e bestiali, rispondino
che, morto el corpo, è morta l'anima, e per suo fundamento egli
prendeno el testo di Iob (capitulo XX [ma XIV]: "homo, cum
dormierit, non resurget, donec atteratur celum" ("L'omo morto
mai non suscitarà per sino che 'l cielo non mancarà"); se
adunque il cielo mai non mancarà, ma durarà sempre, ergo nulla
creatura mai resuscitarà. Da l'altro canto risponde la turba di
cattolici e savii e dicono quello che scrisse Iob (capitulo XIX):
"Scio... quod... in novissimo die de terra surrecturus sum... et
in carne mea videbo Deum salvatorem meum" ("Io so che suscitarò e
vederò Dio in mia carne chi è mio salvatore"); pertanto noi,
come fideli cristiani, diremo la resurrezione di corpi esser
futura, e questo se pò provare per doi fondamenti: el primo è del
canto de Dio, el secundo dal canto de l'om.</p>
<p>El primo dal canto de Dio, per tre ragione.</p>
<p>Prima è chiamata divina iusticia, che vol ognuno esser premiato
de le proprie operazione; conciosiacosachè 'l corpo cum l'anima
insieme se sia affaticata per Dio, vol la divina iusticia che
come l'anima bona serà beata, gloriosa ed immortale, perpetua ed
impassibile, così el corpo glorioso abbia queste dote senza
alcuna passione cattiva.</p>
<p>Dicetime uno poco, cittadini mei valenti: quanti son passati da
questa vita in diverse condizione e stati? Alcuni son visciuti
cum ogni solazo e piacere corporale, senza virtude e cum puoca
fatica e manco timore de Dio; alcuni sono morti, chi al mondo
hanno cognosciuto Dio e ben temuto, elemosinarii, visitatori de
le chiesie, vivendo cum virtù in amor de Dio: debano costoro
esser meritati de le sue fatiche? Messersì! Di qua non son stati
premiati; bisogna adunque per ragione sieno premiati da l'altra
vita. Gli altri cattivi chi non sono stati puniti di qua, seranno
puniti di là: questo volse dire Atanasio nel simbolo che ogni
dominica se canta in chiesia: "Inde venturus est iudicare vivos
et mortuos, ad cuius adventum omnes homines resurgere habent cum
corporibus sui" ("Ne l'avvento de Cristo al iudicio tutti hanno a
resuscitare cum li proprii corpi"). O ladri, o avari, o
ingannatori, o ipocriti decettori del mondo, o leccatori,
pappatori, ingrassatori di corpi vostri, aprite le orecchie,
stati attenti e aldite ciò ch'el sequita e dice: "Et reddituri
sunt de factis propriis rationem" ("Hanno a rendere ragione de
gli fatti suoi proprii"). Tu te vergognarai: el cielo, la
terra, lo aere, tutti i pianeti, tutte le stelle, tutti i spiriti
beati te vederanno. O cristiano poverello, o isventurata anima,
o creatura da fir piangiuta: le creature rideranno e sì te
accusaranno, manifestaranno i tuoi peccati occulti. O ribaldone,
tu credevi mai non se dovesse sapere, e tutte le creature seranno
presente, ed aldiranno le tue vergogne, o mischinello. Diranno
allora gli peccatori: desideramo la morte per vergogna. "Montes
cadite super nos et cooperite nos!" ("O monte cascatene addosso e
suffocatine sotto voi!"). Sequita Atanasio: "Qui bona egerunt
ibunt in vitam eternam, qui vero mala in ignem eternum" ("Chi
averà fatto bene andarà in vita eterna, chi male in foco
eterno").</p>
<p>La secunda fi detta ragione di magnificenzia; a la magnificenzia
de Dio pertiene dar a ciascuno quello ch'el pò ricever ed è
capace accettare. El corpo de l'omo è capace de beatitudine per
unione de l'anima, come noi vediamo per esperienzia ne l'oro e ne
le pietre preciose, le qual benché sieno nate in terra, nondimeno
hanno natura celestiale. Se questo hanno i corpi inferiori e
vili, molto maggiormente debe avere questo el corpo de Cristo, el
qual è nobile sopra ogni altro corpo.</p>
<p>La terza è ragione di sapienzia. A la sapienzia de Dio non se
apertiene lassar le cose sprovedute e inordinate; mancamento
serebe che l'anima in cielo fusse beata e gloriosa e lo corpo
fusse nel sepolcro incinerato e disperso. Questo volsi dire santo
Matteo (capitulo XXV): "Cum venerit Filius hominis in sede
maiestatis sue, tunc mitet angelos suos in tuba et voce magna:
surgite mortui et venite ad iudicium" ("Quando serà venuto el
Figliolo de l'omo ne la segia de la sua maiestà, allora mandarà i
suoi angeli cum la tromba e voce grande dicente: Levative morti,
venite al iudicio!"). Questo ancora volse dire Paulo (Ad
Corinthios, VII [ma XV]): "Ecce mysterium vobis dico: Omnes
quidem resurgemus, sed non omnes immutabimur. In momento et in
ictu oculi et in novissima tuba; canet enim tuba, et mortui
resurgent incorrupti" ("Ecco, ve dico misterio de Dio: tutti
resuscitaremo, ma tutti non seremo immutati in meglio; in uno
momento e in uno batter d'occhio ed in la voce ultima de la
tromba che sonarà, e gli morti resuscitaranno incorrutti"). O
pazzi del mondo, o amatori del vivere terreno, abbiate fede che
tutti li buoni resuscitaranno cum li corpi immortali ed
impassibili, non già gli cattivi, ma cum corpi passibili.</p>
<p>La secunda parte principale è a veder de la qualità ed in che
forma noi resuscitaremo.</p>
<p>Brevemente li dottori dicono che in forma di omo, cioè i masculi
masculi, le femene femine. Questo se dimostra per tre ragione.</p>
<p>Prima, è ragione di perfezione: la donna pertiene a la
perfezione de la umana natura; in questo mondo non serebbe
perfezione negli uomini, se masculi fussero senza le donne. Dove
serebbe la perfezione degli uomini, dove serebbe el bello vivere
e mundo de l'uomo, dove serebbe el rimedio de l'omo ne le
infirmitade? Però dice Dio (Genesis, terzio [ma II]): "Faciamus
ei adiutorium simile sibi" ("Facciamo a l'omo adiutorio simile a
lui").</p>
<p>Secunda fi detta ragione de la divina instituzione. Quando uno
fabro fa uno martello e, ch'el sia rotto, ne reffà e ristora
poi uno altro. Dio nel principio feci l'omo ed ancora la donna: è
onesta cosa che l'uno e l'altro debeno resuscitare.</p>
<p>La terza fi detta ragion di bellezza. La bellezza consiste ne la
varietà e diversità de le cose: discorre ne le mane, nel corpo e
per tutte le altre cose. Serà grande nobeltà de l'umana natura vedere nel Paradiso masculi e femine tanto nobele, tanto degni,
tanto relucenti per la gloria de quelli. Dicono ancora gli
dottori che tutti sucitaremo in etade giovenile, cioè in forma de
anni tentatri, come avea Cristo, perché questa età è perfetta e
nobile; e tutti suscitaremo in una statura non maggiori l'uno di
l'altro né menori, ma per divina providenzia e ordinazione tutti
seremo ad una misura ed equali. Viveremo senza freddo, senza
caldo, senza fame, senza sete, con summa leticia, con gran
piacere, cum la mente in Dio reposta, cum la mente saciata: la
qual sacietà ci presta Dio in questa vita per grazia, in Paradiso
per gloria. Amen.</p>
</div1>
<div1 type="part">
<head>Dominica in Octava Pasce: DE LA PACE</head>
<p>"Pax vobis" (Iohannis, capitulo XX).</p>
<p>Padri e figlioli in Iesu Cristo, dilettissimi mei, e voi sorelle
devote per la grazia de Dio, siamo pervenuti a questo giorno
ultimo pascale, dove Cristo Iesu nostro redentore annuncia a
tutti li suoi amici e benivoli la pace, dicendo a tutti: "Siati
li ben trovati: la mia pace sempre sia cum voi".</p>
<p>Vediamo adunque oggi per fin del nostro predicare una dolce
visitazion de Cristo ed ancora mirabile dechiarazione de la sua
divinità.</p>
<p>Incommenza el Vangelio: "Cum esset sero die illa una
sabbatorum". Questo Evangelio è diviso in tre parte: ne la
prima se tratta de una apparizion de Cristo a dimonstrare la sua
resurrezione; ne la secunda parte Cristo leva la dubitazione a li
discipuli (in quella parte "Et post dies octo"); ne la terza
parte se descriveno molte operazione e miraculi de Cristo ("Multa
quidem et alia signa").</p>
<p>Dice adunque: "Cum esset sero" etcetera; essendo Cristo, oggi
son otto giorni passati, in suso la matina dimonstrato a Maria
Magdalena in forma di ortolano, la sera, essendo tutti i
discipuli in casa cum le porte serrate per paura di iudei, venne
Iesu Cristo lor maestro e stette nel mezzo di loro dicendo: "Pax
vobis!" ("La pace sia cum voi").</p>
<p>O Iesu dolce, o amoroso maestro, o amore inestimabile: stette
Iesu nel mezzo, perché a lui se conviene; era lui mezzo tra la
Trinità - Padre, lui Figliuolo e lo Spirito santo - perché lui è
mediatore de Dio e degli omini.</p>
<p>Dice el filosofo che stare in mezzo significa dignità, e questo
pertiene ad uomini de estimazione: Cristo stette nel mezzo, come
el sole in mezzo dei pianeti; nel mezzo come fiore tra le spine,
come capitaneo in mezzo de omini armati, come maestro tra gli
discipuli, come padre tra gli figliuoli, a consolar quelli li
quali piangevano e lamentavansi de la morte del suo maestro
Cristo; e cum la faccia leta e iocunda, cum la voce tubale e
dolce disse: "La pace mia sia cum voi". Di questa pace parla el profeta David nel Salmo dicendo:
"Inquire pacem et persequere eam" ("Cerca la pace e volia
sequitar"), perché Cristo dice (Mathei V): "Beati pacifici,
quoniam filii Dei vocabuntur" ("Beati i pacifici, perché siran
chiammati figliuoli de Dio").</p>
<p>E così nella presente vita non è cosa tanto felice, tanto amata,
quanto è la pace. Molte cagione debeno indurre l'omo a la pace.</p>
<p>Primo, la monizione de la Scrittura: Paulo Ad Romanos, XII ("cum
omnibus hominibus pacem habentes", "Abbiati la pace cum tutti li
uomini"); Secunda ad Corintihos, XIII capitulo ("pacem habete,
et Deus pacis erit vobiscum", "Abbiate la pace e Dio de la pace
serà cum voi"); Iohannis, XIII (facendo Cristo la cena dissé:
Mandatum novum do vobis, ut dilectionem habeatis ad invicem", "Io
ve dò novo precetto, cioè che abbiate dilezione e pace tra
voi"). Tutte queste scritture cridano: Pace, pace, pace!
Amative insieme, remettete le iniurie, non portate odio al
proximo! Ma nota, o valente omo, che son tre specie di pace: una
è chiamata inquinata, l'altra simulata, la terza ordinata.</p>
<p>La prima è di quelli chi sono amici e compagni in mal fare, in
robare, giucare e luxuriare: questa è pace del diavolo e non de
Dio, però che, come dice Bonaventura (secundo Sententiarum), li
diavoli sono amici ed hanno pace nel mal fare.</p>
<p>*(Riprende qua come te piace)*</p>
<p>La secunda è detta pace simulata. Di questa dice David nel
Salmo: "Loquuntur pacem cum proximo suo, mala autem in cordibus
eorum" ("Favelano di pace col suo proximo, ed hanno odio tra lor
cuori"), cioè gli tristi: questa fu la pace di Iuda, chi
fingeva esser amico de Cristo dicendo: "Ave, rabi, ben staghi,
o maestro"; e con le operazione lo tradì in mane de inimici. O
simulatore, o traditore (ce n'è veruno in questo paexe), o
lingue venenate, o mente impie, o pazzi e crudeli: vengono col
melle in bocca e col veneno in cuore.</p>
<p>La terza è detta pace ordinata. Questa è vera e buona pace;
questa oggi Cristo annuncia; questa è amare lo amico in Dio e lo
inimico per Dio; questa è la vera spoxa, di la qual Dio è tanto
inamorato che de altro non pensa, salvo ca di questa. (Ieremie
nono capitulo dice lui: "Ego cogito cogitationes pacis et non
afflictionis", "Io penso cogitazione di pace e non di
afflizione").</p>
<p>O re pacifico, o triunfatore di cieli e de la terra, Dio, non
dicesse tu (Mathei decimo ottavo): "Ubi fuerunt duo vel tres
congregati in nomine meo, ibi sum in medio eorum" ("Ove son doi
over tri congregati nel mio nome, io sono in mezzo di luoro")?
Le qual parole ha posto Graziano, Prima, Questione prima,
capitulo Cum Scriptura. Però canta la Chiesia santa: "Ubi
caritas et amor, ibi Deus est" ("Ove è la carità e l'amor, lì è
Dio"). Chi non ha carità non ha alcuna cosa, perché non ha Dio,
chi è el tutto. Cristo amoroso di la pace, volendosi partire dal
mondo, non lassò a' soi discipuli possessione, oro o argento, ma
solamente la pace, dicendo: "Pacem meam do vobis, pacem relinquo
vobis" ("Io ve lasso la mia pace, io ve dono la vera pace"). O
pace, inestimabile dono! Quando el mandò li discipuli a predicare
per lo mondo, gli disse a tutti: "In quamcumque domum
intraveritis primum dicite: 'Pax vobis!'" ("In qualunque casa voi
intrareti, prima direti: 'La pace de Dio sia cum voi!'"). Non è
cosa più utile al mondo ca la pace e la concordia; chi non l'ha è
peggio ca uno diavolo e ca Iuda traditore.</p>
<p>Sequita el testo: "Et cum hec dixisset, ostendit eis manus et
latus" (aperse le mane e monstrogli le piaghe sue e segni de li
chiodi rimasti, dopoi aperse la vestimenta e monstroli el costato
ferito e vulnerato).</p>
<p>Dimandono i dottori sacri perché volse Cristo resuscitare cum le
piaghe; se risponde che per tre ragione.</p>
<p>La prima per dimonstrare la verità di essa resurrezione, perché
monstrando le piaghe dinotavasi esser quello chi era morto in
croce; però dice Luce, XXV [ma XXIV]: "Videte manus meas et pedes
meos, quia ego ipse sum" ("Vedeti le mane e mei piedi, perché io
son quello chi ha patito in croce").</p>
<p>La secunda ragione è per nostra edificazione: come Iesu Cristo
nel corpo santo e iusto portava le piaghe per noi ancora
glorioso, così noi per suo amor le dovemo continuamente portare
nel cuore. Paulo Ad Ephesos, secundo capitulo: "Hoc enim sentite
in vobis, quod est in Cristo Iesu "; ed in uno altro luoco:
"Empti estis precio magno, glorificate et portate Deum in corpore
vestro" ("Sentete in voi quello che fu in Cristo... Sete
comprati di gran precio, portate e glorificate Dio nel corpo
vostro").</p>
<p>La terza ragione è per recordazione nostra: Cristo volse sempre
portar el segno de l'amor per ricordarsi continamente di noi. O
ingrato cristiano, alde Cristo tuo Signore e Dio chi dice (Isaie
XLIIII): "Ego tui non obliviscar" ("O populo mio, io non me
dimenticarò mai di te"); e sottogionge la cagione, dicendo: "In
manibus meis descripsi te" ("Io te ho descritto ne le mie
mane"). Le littere sono scritte de chioldi di ferro, lo
inchiostro è stato el sangue mio. Quando serò nel Paradiso inanci
al mio Padre, o vedarollo contra te adirato, io lo pregarò:
'Padre, Padre, perdona a questo populo, Padre, non estende ancora
la man tua, suspende la sentenzia, aspetta ancora uno o doi
anni!'; ed acciò io lo venga a placare, ie mostrarò nudo lo corpo
mio: 'Ecco le piaghe, ecco le stimate che ho sofferto per
redemere loro!'. E tu, ingrato cristiano, riman securo che a te
serò continuo avvocato e procuratore inanci al Padre mio; e
ancora quando verrò a iudicare i vivi e morti, verrò cum le mie
piaghe, dicendo: 'O ostinati giudei, o populo cieco, o mente
indurate, per vostra confussione volsi così suscitare acciò ve
demonstrassi essere io quello chi per voi voluntariamente fu
crucifixo e morto'.</p>
<p>Sequita el vangelio: "Gavisi sunt discipuli, viso Domino";
provato Cristo la sua resurrezione, la brigata de' discipuli
cominzorono a far festa e consolazione cum el maestro Cristo. Or
pensa un poco, anima spirituale, ciò che dicevano, ciò chi
pensavano quelli poveri piscatori: "Deinde dicit eis: pax vobis".
Guarda quanto amava Cristo la pace; non glie bastò avergli detto
una volta, ancora ie disse un'altra volta: "Pax vobis!" ("La pace
cum voi sia!"). "Hec cum dixisset, insufflavit et dixit eis:
'Accipite Spiritum sanctum: quorum remiseritis peccata,
remittuntur eis" (diedi Cristo agli apostoli l'autorità di
absolvere de peccati ed imponere la penitenzia secundo l'arbitrio
e iudicio loro). Sequita el testo: "Thomas autem unus ex
duodecim, qui dicitur Didimus non erat cum eis quando venit
Iesus" ("Toma, un di duodeci, non era seco quando veni Iesu").
O quanto è periculoso a la creatura esser fora di la santa
compagna! La incorre molti periculi. La sera veni Tomaso a casa e
ie dissero i discipuli: 'O Toma, bona novella'. "Vidimus Dominum"
("abbiamo veduto el Signore"). E' non volsi credere per sino
ch'el non toccò le piaghe a confirmazione de la fede, la qual ne
fa aver in questo mondo la grazia, in l'altro la gloria, ad quam
nos perducat. Amen.</p>
</div1>
</body>
</text>
</TEI.2>
