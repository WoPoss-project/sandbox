<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Vicecomitum Estensisque familiae veteris affinitatis, diuturnae amicitiae ac mutui praesidii memoria</title>
      <author>Giorgio Merula</author>
    </titleStmt>
    <extent>27 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit001519</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Studi umanistici</title>
        <title type="part">Vol. 3 (1992)</title>
        <editor id="ed">Di Stefano, Anita</editor>
        <publisher>Sicania</publisher>
        <pubPlace>Messina</pubPlace>
        <date>1990-</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="lat">Latino</language></langUsage>
    <textClass>
      <keywords scheme="CGB">
        <term>Oratoria</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Messina</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Messina</name>
      </respStmt>
      <item>Correzione linguistica</item>
    </change>
    <change>
      <date>2004-10-27T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-10-27T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1>
<head>Vicecomitum Estensisque familiae veteris affinitatis, diuturnae amicitiae ac mutui praesidii memoria</head>
<p>Ad Herculem Estensem, inclitum Ferrariae ducem, Georgius Merula Alexandrinus Non cesso, excellentissime Hercules, eorum scripta, qui trecen tos abhinc annos res in Italia gestas litteris utcunque mandaverunt, revolvere nec non vicinarum urbium annales et municipales leges excutere, ut scilicet veritatem ipsam, temporum iniuria et scripto rum indiligentia oppressam et in obscuro positam, aliquando elicia mus et in lucem proferamus, simul ut honesto generosissimi prin cipis Ludovici Sfortiae desiderio satisfaciamus, qui maiorum res ge stas iam intermortuas in nomen et vitam revocare studet. Et sa ne,  dum ea lego quae quidam antiquitatis nescii, historiarum ignari et somniis, ne dicam mendaciis, assueti, conscripsere, vix stomachum contineo quin eos execrer, quod in rebus memoriae prodendis infan tes et incuriosi tam licenter multa mentiti fuerint, et infelicem atque miseram illorum sortem interim deploro, qui, cum minime ignavi vixerint, eo scriptore caruerint, qui praeclara facinora, ut par erat, or natu orationis grata legentibus et quodammodo aeterna redderet. Nam quanvis pristinae maiestatis memoria nulla foret, desueta essent arma, foeda et diuturna servitus urgeret, et pro libidine bar barorum cuncta administrarentur, fuere tamen nonnulli, qui viribus propriis freti aut inito cum vicinis foedere iunctisque armis adversus peregrinos tyrannos insurgerent, bella inferrent et regnum in Italia constituere molirentur, ut scilicet aliquando, externo liberi servitio excussoque gravi et tyrannico iugo, suis legibus, suis dominis sibi Itali homines viverent. Fuere contra alii, qui mallent sub barba rorum ditione et iure vivere, ut haberent quibus imperarent quo rumque bona et fortunas invadere ac diripere liceret. Cesserat longe a nostris libertatis amor, domestica et olim peculiaris Italiae militan di ratio penitus exoleverat, nulla videbatur tuta et honesta illis vita, nisi externo tyranno obnoxii addictive fuissent.</p>
<p>Quare si veri iudices et candidi rerum aestimatores esse volue rimus, crebra eorum beneficia commemorare, illis gratias agere, illo rum manes pie, religiose et sancte venerari debemus, qui nos iuris nostri extra foeda imperia et graves atque acerbas barbarorum con tumelias posuerunt. Verum inter eos homines, qui sopitos et inertes animos excitarunt, arma resumpserunt primique peregrinae super biae, avaritiae et intemperantiae obviam ivere resque afflictas erexe re, duae gentes longe caeteris excelluere, Vicecomites et Estenses. Quanquam urbis magnitudine et opibus, tum regni amplitudine ea sit Vicecomitum familia, quod cum bona caeterarum venia dictum sit, cui vix unam atque alteram gentem in Europa comparare possis, tamen cum de regno in Longobardis constituendo et iis, qui de po tentatu certabant, debellandis ageretur, tantae erant Estensium vi res atque opes ut Actius gener haud paenitendus Carolo Appulorum regi fuerit et Matthaeus Vicecomes tanti momenti cum eodem affi nitatem duxerit ut Beatricem, Actii sororem, Galeacio primo genito in matrimonium optaverit. Quibus nuptiis, cum in summum pe riculum ac discrimen, imo ad inopiam, conspiratione popularium et inimicorum armis is venisset, egens et profugus exilii mala tolerave rit regnumque tandem, fugatis adversariis, recuperaverit, quan quam variant recentiorum annalium conditores nec rem ipsam satis mihi expedire videntur: quare quaedam paulo altius, sed tamen bre viter, repetere constitui.</p>
<p>Circiter mille et tercentum annos Actius, a Cremonensi acci tus, e Ferraria cedens cum magnis copiis Adduam usque pervenit; occurrit illi Matthaeus, constitit uterque pro ripis: timebant enim fortunae Martis rem committere. Verum Actius, quod impar Vice comiti esset, satius duxit sine pugna nullaque re illustri edita Ferra riam redire. Fuere tunc qui dicerent minus bene incolumitati rerum duos potentes dominos consulere, si in bello perseverarent seque acceptis datisque invicem detrimentis pugnando conficerent, quin potius pacem facerent, concordes viverent et amicitiam inirent, quam etiam domestico pignore confirmarenti.</p>
<p>Non cecidere in irritum bene monentium verba, siquidem de spondetur Beatrix Galeacio. Sunt auctores mulierem pactam ante filio Alberti Scoti fuisse, qui tunc Placentiae dominabatur, quare is aegre ferens Galeacium filio praelatum, cum iis conspirat qui Mat thaeo exitium machinabantur: videbat, si nurus illa in domum in gressa foret, opes suas ita stabiliri atque firmari ut nihil ultra quaeri oporteret. Hinc coepta odia et originem conspirationis profectam crediderim.</p>
<p>In femina autem scriptores dissident: quidam nihil ambigunt quin virgo Galeatio iuncta fuerit. Dantes, qui cum haec gereren tur illud poema meditabatur, in quo suae aetatis personas nimis fa cete, ne dicam. acerbe, pro ingenio vel taxat vel commendat, viduam tradit, quippe quae ex Nino Gallura, cui Iudici cognomen fuerat, Pisis orto, filiam Ioannam nomine genuisset, quae deinde Riciardo Caminati in Tarvisanis opibus et nobilitate florenti nuptum data fuit; ut Dantem sequar, praeter hominis auctoritatem, duo faciunt. Extat Mediolani, in aedibus Fratrum Minorum, marmoreum nec vi le sepulchrum, mulieris effigies et in fastigio utriusque mariti gallus a dextra, a sinistra insculpta vipera visuntur.</p>
<p>Quidam aiunt ideo illustri tumulo Beatricem a filio honora tam ut hoc nomine dicacitati vatis aliquid reponeretur, qui gal lum Gallurae Mediolanensi vipera longe nobiliorem cecinisset, quasi hoc sermone nobilitatem Vicecomitis sugillasset. Praeterea in <hi rend="italic">Annalibus</hi> legitur Galeacium, domo et finibus extorrem, aliquot annos Tarvisii in praetura ius dixisse, ut ex magistratu honesto exilii detri menta solari posset, ne in totum privatum ageret. Igitur procu rante Ioanna et matris et vitrici vita minus calamitosa fuit. Hanc primum inter Vicecomites et Estenses societatem et affinitatem con flatam invenio; quae quantopere Matthaeum iuverit et ad reditum illi opportuna fuerit, iam referemus.</p>
<p>Biennio post confectas nuptias, cognati Matthaei, adiunctis qui bus opes partim invidiae, partim timori erant, in illum conspirant. Adiungitur Albertus Scotus, guelphae factionis princeps, cui etiam summa rei traditur. Desertus a suis Matthaeus, vel magis proditus in coniuratione popularium, iam seditione et tumultu gliscente, pa tria cessit, non tamen arma protinus deposuit, sed finibus oberrans nunc amicos solicitabat, nunc cladem his minabatur, qui gravius in se aut filios quicquam decernerent; tandem. ab amicis destitutus, cum neque populatione agrorum ad res novas alii concitarentur, dominium urbis penes Scotum deposuit atque, dimisso voluntario milite, Fer rariam cum filiis exulatum concessit: profugum et inopem maiores tui, Hercules, excepere et in finibus sustentarunt. Novem ferme annos Matthaeus usque ad Henrici Luciburgensis adventum patria caruit, qui biennium. posteaquam rex Romanorum designatus fuerat in Italiam venit. Habebatur Luciburgensis gibellinae factionis colu men, in quo uno omnis illa factio opes suas collocarat: hoc igitur iuvante Caesare in pristinas opes Matthaeus restituitur, haud in auspicato iuncta affinitas, quippe reparandis opibus maxime oppor tuna; caeterum altero post mariti exilium anno Beatrix Ferrariae fi lium peperit, quem de avunculi nomine Actium appellavere. Re stitutus beneficio Caesaris et peregrinis armis in patriam, Vicecomes minime quietus aut ociosus dehinc fuit.</p>
<p>Gallorum reges primi, hortatu Pontificis, externa arma intu lere, sed Galli partim viribus, partim consilio, trans Alpes repulsi sunt. Ad Genuam civile bellum, adiunctis vicinorum auxiliis, diutius gestum est: urbem, eiectis adversariis, Guelphi tenebant. Exules Vicecomes fovebat, qui receptis suburbanis patriam aliquot annos obsedere. Robertus contra, ex Appulis et Calabris commeatu, fru mento missisque militibus obsessos iuvabat, denique, avito relicto regno, in Ligures navigavit. Infestus erat Matthaeo Pontifex, regi pecunias affatim suppeditabat atque execrationibus horrendis Vice comitem agitabat, propterea quod cum Bavaro sentiret, quem is ti tulo imperii et ab Italiae ingressu prohibebat. In subvertendo Vice comite Pontificis factio non deerat nec morte placari summus sacer dos potuit: in ossa et cineres Matthaei deseviit. Ingressus deinde Italiam Ludovicus Galeatii et fratrum suffragio ab adulterino Pon tifice titulum et coronam imperii Romae accipit. Excanduit tunc Pontifex gravioribusque execrationibus eos, qui cum Ludovico sen serant, persequutus est, sed is, ut fide erat barbara, maligno et avaro ingenio quinque fratres paterno regno spoliare tentavit, eorum tres in custodia aliquantulum temporis continuit; moritur tunc in Etru ria Galeatius relaxatique fratres Actium adolescentem principem constituunt. Durabant vetera odia et antiquae simultates, armis praeterea Germanorum cuncta miscebantur. Excitata tunc sunt perniciosa factionum nomina et studia, quae consenuisse quidam existimabant. Nam alii pro Pontifice stabant, Caesaris partes alii pertinacissime sequebantur: in hoc potissimum Pontifex annitebatur, ut ea pars Italiae, quae imperatorii iuris et arbitrii pridem fuerat, tantisper a Roberto rege administraretur, dum legitimus Caesar creatus esset; resistebant alii fortiter et hi praecipue quibus Robertus invisus et in fensus erat. Nunquam alias acrius civilia odia civilesque dissen siones exarsere, quin etiam in diversum mutatae voluntates conver saque studia fuere.</p>
<p>Venerat in Italiam Ioannes, Boemorum rex: huic Gibellini, pa tris beneficiorum memores, continuo adhaesere, sed ubi in Gallias ad Pontificem et regem Francorum transivit, qui Pontifici et Boe mo amici videbantur, eos Robertus rex sine factionum differentia aversatus fuit. In hoc statu rerum et vario atque mobili animorum habitu dominium Mediolani penes Boemum titulo tenus erat. Res tamen urbis Actius administrabat: ita opinione regis in ambigua fide popularium paulo quietiora urbica negotia erant.</p>
<p>Interea Beltrandus, qui aliquot annos Pontificis vices obiverat, Ferrariam, terra et quatenus Pado alluitur, obsidere constituit, ur bem dicioni et potestati ecclesiasticae ab novis dominis vindicari oportere dictitabat: copias igitur ingentes comparat. Convenere hi fere omnes qui Pontificis vectigales Flamineae urbibus praefecti erant: iam clausis undique oppidanis res asperae coeperant esse, ur gebat utrinque eos Legatus, Padum ponte iunxerat, ut expeditius praesidia et commeatus transmitti possent. In tanto cognatorum discrimine Actius vel cum offensa Pontificis, cui reconciliari inpri mis studebat, minime deterritus est, quin Pinalam Aliprandum, vi rum ea tempestate bello clarum, cum sexcentis expeditis militibus ad auxilium obsessae Ferrariae miserit, qui per medias hostium sta tiones ad portas usque perrumpunt. In urbe mox recepti obsessos re creant, tantumque animi addidere, ut proeliis primum ultro hostem lacesserent. Tum Idibus Aprilis eruptione facta, Legatum cum exerci tu a moenibus summovent, pro ripis fluvii complures caesi, pons ipse, multitudine fugientium pressus, dissolvitur ac dissipatur; sic ingens multitudo partim ferro, partim aquis absumpta est. Pontificii exercitus duces insignesque aliquot viri, Raimundus Armeniacus co mes et Malatesta capti fuere. Obsessam Ferrariam et Pontifici cla dem illatam scribit Blondus: missa vero a Mediolanensi ad cogna tos auxilia reticet, magis, ut credo, quod in legendis Mediolani <hi rend="italic">An nalibus</hi> incuriosus fuerit, quam quod morbo animi, ut quidam existi mant, haec suppresserit.</p>
<p>Hac iactura tantum. de opinione Legati et Pontificis auctoritate diminutum est ut paucos post dies Beltrandus ignominiose Bononia pulsus in Narbonensem Galliam ad Ioannem Pontificem abierit. Iniquissimo animo factum Vicecomitis et acceptam calamitatem Pon tifex tulit. Nam qui ante paulo mitior iam factus temporariam de licti veniam dederat, is execrationes redintegrat et publicis litteris Actium abominatur. In propinquitate et amicicia principum defensae opes servataeque fuerint et dum uterque fessum et periclitantem alte rum sublevat et reficit, propriae incolumitati et saluti consuluit. Siquidem quadriennio post, hoc est septimo et trigesimo anno supra tercentum et mille ex quo virgo Deum et hominem genuit, incidit de procuratione regni inter Vicecomites discordia intestinum que certamen. Actius uni Luchino, viro magnis belli et pacis rebus exercitatissimo et qui ab inclyta iusticia popularis admodum habeba tur, praeterea propinquiore gradu illum contingebat, administratio nem rei publicae tradidit. Illud Lodrisius aegre pati, nova struere consilia, nihil non tentare ut in societatem reciperetur. Dubiae fidei hominem. et rerum novandarum suspectum extra fines eiiciunt, qui protinus Veronam. ad Mastinum Scaligerum contendit: huic cre scentes Vicecomitis opes invisae erant, quare nactus hominem. ingen ti spiritu, in periculis fortem, in magnis rebus aggrediendis audacem atque prudentem, praeterea suis iratum et repulsa implacabilem, il lum laetus excepit, arma et opes ad convellendam Actii potentiam pollicetur, omnia abunde praebens, quae comparando exercitui ido nea visa sunt. Erant per id tempus in transpadana Italia adven ticiae Germanorum et Elvetiorum catervae, quae modo huic modo illi pro conditione praemiorum se accomodabant: forte iam emeritis stipendiis libere vagabantur, alimenta certa per hyemem deerant, igitur parva mercede, spe item, praedae adducti et Scaligeri pollicita tionibus onerati se Lodrisio applicuere. Iam fines Veronensium transiverant; ad Olium cum venissent Actius obstitit, sed gens nan di perita simul etiam comparatis navigiis, in ulteriorem ripam elu sis adversariis traiiciunt. Actiani retro ad Adduam cessere dispositis que in ripa praesidiis transitu hostem arcere conantur. Verum bar bari clam tentatis vadis simulatoque in inferiore fluminis parte tran situ, superiore in loco improvisi transmisere: vix amnem superave rant, cum subito illis occurritur. Pugna commissa est et haud paucis utrinque occisis victor Lodrisius per campos patentes Parabiagum contendit: hoc oppido nomen est in ea praefectura, quae Sepriensis dicitur; vicinas gentes, partim cognationis et veteris amiciciae admonet, partim minis territat, ut, si quod is peteret negassent, agros ferro et igni vastari, bona et fortunas diripi statim viderent. Frumenta igitur et commeatus illi sumministrantur. Trepidatum est Mediolani tum quia externus et ferus bostis fines pervaderet et po pularetur, tum quia dux esset domesticus accensus ira quique prae dolore repulsae nullum maleficii et crudelitatis genus modo illatam contumeliam ulcisceretur praetermitteret. Actius continuo a civita tibus, tum a sociis, amicis atque propinquis auxilia accersit; ubi autem iustus convenisse visus est exercitus et qui barbaris opponi posset Luchino patruo summam belli tradidit. Hic ut se quam primum milites sequantur imperat protinusque Parabiagum versus ire pergit. Lodrisius, ut primum urbe egressum Luchinum accepit, instructo agmine, viam et ipse ingreditur; vix paululum processerat cum. Luchi nus ad pugnam paratus affuit. Extemplo sublato clamore manus con ferunt: caedes haud parva editur; Lodrisius ubi loco cedere adversa rios vidit, urgere et instare coepit. Luchinus, inclinatum agmen dum firmare et fugam suorum sistere studet, capitur nucique ap positis custodibus alligatur; tum dispersi atque divisi Lodrisiani pa lantes et diffugientes Actianos crudeliter caedunt. Affuit, si unquam, in pugna rebus Actii fortuna: Brandilisius Mairanus, quem Obizo Estensis cum quadringentis equitibus Actio miserat, serus Mediola num devenerat: iam enim Luchinus in hostem profectus erat. Dese quitur Brandilisius propere, effugere turpiterque occidi suos conspi catus, barbaros vero ita sparsos et incompositos, ut denuo in ordi nem cogi et signa sequi nullo modo possent, coacto agmine. invadit. Inopinato et repentino superventu terrefacti barbari, terga protinus dant passimque sternuntur; ubi ad arborem ventum est, Luchinus dissolvitur, equum ascendit, pugna restituitur. Sic et Lodrisio repo sita caedes fuit.</p>
<p>Postridie, collectis iis qui a fuga superfuerant exercituque repa rato, castra propius hostem locant et haud ita multo post magna vi utrique conflixere. Luchinus pene occidione deletis barbaris victor evasit, Lodrisius et populares conspirationis, tum copiarum quidam duces capti sunt. Insignis fuit victoria, quam Ambrosio civitas impu tat. Celebrantur adhuc Malerbae verba (Germanorum ductori hoc nomen fuit): ÃObservabatur ante oculos nostros aperta Pontificis species, qui alba et longa camisia nos territans flagello subinde cae debat". Manet solennis diei celebritas, siquidem quotannis nono Kal8 Martias stata peragitur supplicatio muneraque publicitus mit tuntur ad aedem, quae in facti memoriam excitata victoris Ambro sii nuncupatur. Atque ex eo mediolanensis Pontifex cum scutica pingi coepit, utpote qui barbaros maiestate pontificia perterritos etiam verberibus ceciderit.</p>
<p>Scio nonnullos fore qui hoc loco me aut nugari aut lascivire vel nimis ambitiose minuta consectari dicent. Nos vero nugas non omnino putamus, cum antiqua beneficia, veterem affinitatem et per petuam amiciciam rememoramus, ut intelligant nostri temporis prin cipes, quorum armis, foedere et amicicia regnorum fundamenta pri dem iacta fuerint, quae, quotiens periculo propius fuere, mutuis auxi liis defensa firmataque sunt. Iam ferme ducentos annos constans so cietas atque amor duravit et, quod in ratione et ordine beneficiorum maximum habetur, si graviora prisca manent, praesentia suaviora sunt. Unum autem est quod silere non sustineo: nobis nunc utrius que gentis priscas personas, eundem rerum statum et illam tempo rum imaginem repraesentari. Et sive hoc circumacta sidera fece rint, sive occultior quaedam vis fati sic voluerit, eosdem principes, easdem affinitates, eadem rerum gubernacula, quae olim avi videre, nunc spectamus. Beatrix, secundi Caroli Appuliae et Calabrorum regis filia, Actio Estensi, qui tibi, Hercules, attavus fuit, uxor data est; cuius frater Carolus et ipse cui Martello cognomen erat, quia mater no genere regnum ad illum pertinebat, in Pannoniis publico gentis consensu regnabat. Magnificum quiddam Actio ea tempestate obti git, ut unis nuptiis duos potentissimos reges arctissima affinitate contingeret. Sed tu, Hercules, regis Neapolitani gener, tu uno nuptia rum vinculo Pannonium Matthiam inter reges potentissimum tibi affirmasti, tu etiam per filiam Ludovicum Sfortiam perpetuo vincu lo deiunxisti; hoc item mirari non desino, ipsa mulierum nomina non admodum variare: olim Beatrix ex Apulis in Estensem domum immigravit, duae reginae, Leonora atque Beatrix altera, easdem fami lias coniungunt eademque regna consotiant.</p>
<p>Quis nunc: negaverit ex Pythagorae instituto renasci homines posse et cadem redire iterum saecula? Iam vero fatis gratulemur, quod inter tot Italiae clades, cum multae clarissimae familiae fundi tus interierint, nihil de opibus aut dignatione imperii diminutum sit et eodem fere tenore coepta felicitas duret et prospera quadam re rum vicissitudine ab iisdem stirpibus eodem foeturae ordine sobo les, quae regno potiatur, semper resurgat, in quam fortunae invidia temporumque iniuria haud multum possit; sed attendamus, obsecro, quam sint concordia Vicecomitum et Estensium fata et quam certo foedere inter se coeant atque consentiant, ut etiam volventibus an nis ea renoventur, quae naturae lege amitti necesse fuit.</p>
<p>Regnum in Longobardis Matthaeus constituit, pro quo benefi cio nunquam universa Italia ei debere desinet. Franciscus Sfortia dux invictissimus amissum recuperavit. Galeatius utrique primoge nitus fuit. Actius, defuncto Galeatio, patri princeps substituitur. Adolescens erat et ex Castrutiana expeditione adversus Florentinos multum nominis reportaverat: regnum tamen gubernandum Lu chino permisit, ut is auctor moderatorque rerum foret. Sacerdotio Ioannes patruus alter praeerat, in administrationem etiam receptus. Beata tunc res mediolanensis: concordes principes ampliandis fini bus studebant. Domi quies et ocium; domestici motus, si qui exorti, subito compressi fuere. Templis et magnis aedificiis urbs ornata: spatiosum illud et magnificum palatium, quod veteris Curiae nomen habet, Actio dominante aedificatur; religiosum item ac ornatissi mum Ioannis Baptistae templum, quod ab aedicula divi Gotardi ap pellationem habet, excitatur. Observabat generosus iuvenis utrum que patruum, quibus quo plus iuris et auctoritatis concedebat, hoc apud exteros maiore in metu, popularibus vero carior erat. Sed in Luchino summa fides atque innocentia et in summa potestate magna temperantia. Clemens erat cum severitate, liberae ad eum privato rum querimoniae deferebantur, faciles omnium aditus, nulli vis fie ri, iudicia sine personarum discrimine omnibus ex aequo reddi, ut una omnium vox esset: rediisse in terras cura Luchino iusticiam. Nec a nobis haec fingi quisquam putet aut ab iis haec accepta, qui nimis Vicecomitem amplectantur: Mediolanensium, Alexandrino rum, Derthonensium et caeterarum urbium municipales leges quam prudens et iustus Luchinus fuerit testantur, quae, ut Luchino pla cuit, ita scitae et in acta relatae sunt ut adhuc ex illius praescripto plerique populorum rem publicam curent et iudicia exerceant. Il lud integritatis ac rarae bonitatis argumentum ingens est, quod Actius velut in perpetua Luchini tutela ad XXXVII aetatis annum, qui etiam vitae fuit ultimus, manserit, adeo inter illum et patruum omnia con venere ut numquam regni affectati suspicio oborta sit, numquam administrationis rationem repetiverit. Imaginem illorum temporum rediisse, restitutas personas, eandem rerum condicionem quis non dixerit? Ego Ioannem Galeatium regulum nostrum Actio opposue rim; Ludovicus Sfortia Maria Luchino respondet, idem regni guber nator, tranquillitas temporum eadem, nisi quod ille belli et proferen darum finium cupidus, hic servandarum et eius tuendae pacis stu diosus, quam pater fessae ac prope continuis beflis exhaustae Italiae dedit. Ioanni Archiepiscopo si Ascanium comparavero, nemo re praehendat, cum noster iste inter primores sacerdotum assumptus, ut in creando Pontifice ius habet, ita summo sacerdotio proximus existimaturl. Sed quorsum haec hominum ac temporum comme moratio atque contentio? Nempe ut intelligamus hac recenti socie tate ac affinitate et rerum simillitudine magnum aliquid utrique prin cipi portendi et priscae felicitatis auspicia renovari; neque enim frustra aut fortuito sed occulto quodam fatorum decreto haec eveni re contenderim. Respiciant igitur ad veteres cognationes, priscae so cietatis meminerint, iisdem vestigiis insistant, quibus maiores ad magnas opes et regna pervenere.</p>
<p>Denique illud tacere non possum, in manibus Vicecomitis et Estensis Cisalpinae Galliae compedes positas. Haec nostra Gallia, ut olim, ita nunc arx et flos Italiae merito appellatur. Quare quae subiicio principes ea non negligenter aliquando contemplari velint. Patentes campi ab occidente et septentrione Alpibus, a meridie Apen nino clauduntur: uberes sunt et omnium Europae fertilissimi; me dios Padus, quem Gracci Eridanum vocant, interfluit, fluvius terra rum discrimen et rerum arbiter, ut is demum caeteris imperet, qui sub potestate sua subiectum Padum habeat. Hoc Romani proceres cum pulchre cognoscerent, hinc Cremonam, illinc Placentiam condi dere, quarum opportunitate gentem ferocem et saepius rebellantem, tandem edomitam in fide continuerunt. Claustra fluvii et frena gen tium sunt duae veteres ac potentes urbes secus Apenninum, Roma norum oppida atque etiam coloniae, quae fere prisca nomina ser vant: Apennini accolas Gallos, Ligures et Boios imperata facere co gebant. Alpes muniunt frequentes et opulentae urbes, tum quinque lacus in transpadana Italia continentur. Alpium iuga et saltus, tres lacus et perpetua flumina, quibus in Padum lacus ipsi se exonerant, Padum, ubi rapidus et profundus est, campos maxime frumentarios et Apenninum in oram usque Ligusticam Mediolani dux obtinet. Mantuanus dominus immensum et aut resolutis nivibus aut hyeman tibus aquis stagnantem aggere coercet finesque arcibus et disposita custodia tuetur. Tu, Hercules, desinentem Padum et in ramos divi sum excipis: a fissura ubi delta incipit quousque mari illabitur tuus est amnis; Apennini praeterea nobilem tractum et quatenus culturae patiens est fertilem atque feracem, ad maritimos usque Ligures su biectum habes. Rhetis, Vindelicis et Noricis conterminae Alpes at que ad Istriam recedentes, tum lacus duo Venetae iurisdictionis sunt, quanquam fluvii quos acceptos reddunt cum altero dividantur, At tesis et Menduacus sub eodem imperio in mare decurrunt: sed pro cul a Pado Venetus. Ita in omni gallico bello is semper plurimum po terit et plane victor erit, qui fluviorum et montium opportunitate uti poterit et voluerit.</p>
<p>Haec fere, generosissime Hercules, paucis ante diebus coram breviter de vetere cognatione, mutuo praesidio, continenti amore utriusque gentis exposui. Subiecimus pauca de finibus et montium atque locorum opportunitate, quanquam tu, principum prudentis sime, nuper lacus pernavigaveris, saltus exploraveris, iuga et fauces montium perlustraveris, ut nihil inter Insubres inexploratum tibi sit; et dum aucupio atque piscationi indulges, quod est regium, etiam de servandis tuendisque finibus cogitasti. Illud autem te rogo, quo nostra verior et absolutior sit <hi rend="italic">Historia</hi>, neque laude sua ii frauden tur, qui magna fecere: iubeas quae Estenses proceres gesserint paulo accuratius conquiri et in ordinem servata in primis rerum atque tem porum ratione et gentis stemmate distingui et annotari. Demitur historiae fides et facile mendax scriptor depraehenditur, quotiens aut tempora non congruunt aut non expresserit quibus maioribus ii nati et unde progeniti sint, qui virtute sua aeternum apud posteros no men meruere. </p></div1></body></text></TEI.2>
