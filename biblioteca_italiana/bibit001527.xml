<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Sul nuovo Teatro di Como</title>
            <author>Ugo Foscolo</author>
         </titleStmt>
         <extent>11510 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit001527</idno>
            <availability>
               <p>Questa risorsa digitale è liberamente accessibile per uso
                        personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Prose politiche e letterarie, dal 1811 al 1816: Frammenti sul Machiavelli, Ipercalisse, Storia del sonetto, Discorsi sulla servitu dell'Italia, Scritti vari</title>
               <title type="part">v.</title>
               <author>Foscolo, Ugo</author>
               <editor id="ed">Fasso, Luigi</editor>
               <publisher>F. Le Monnier</publisher>
               <pubPlace>Firenze</pubPlace>
               <date>1972</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
                responsabilità dell'autore dell'opera sono stati soppressi nella versione
                digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
                        riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
                        ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Trattati</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2007-07-25T00:00:00.000+02:00</date>
            <respStmt>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2007-09-25T00:00:00.000+02:00</date>
            <respStmt>
               <name>Ilenia Sabelli</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2007-10-08T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="Sul nuovo teatro di Como">
            <head>SUL NUOVO TEATRO DI COMO</head>
            <argument>
               <p>(dal Giornale del Lario del 28 agosto 1813, n° 30).</p>
            </argument>
            <p>In chi vede innalzato quasi improvvisamente un ampio edifizio sopra le fondamenta 
delle torri cadenti di un antico castello, sorge naturalmente il pensiero di esaltare la liberalità dei 
cittadini, l'ingegno dell'architetto e la celerità dell'esecuzione. E voi, pregiatissimo amico e maestro 
mio, leggendo meco la gazzetta del Lario dell'ultimo di luglio, avete indovinato che l'estensore 
dell'articolo sul nuovo teatro di Como scriveva sopraffatto di meraviglia in guisa, che, intendendo di 
trasfondere in noi ecclesiastici campagnuoli i suoi medesimi sentimenti, diede non tanto un 
ragguaglio, quanto un elogio dell'edifizio. Ma fatalmente gli elogi sono poco letti e meno creduti, e 
provocano il risentimento de' critici, i quali, non contentandosi del solo <emph>vedere</emph>, 
vorranno sottilissimamente guardare; e co' principj astratti dell'arte daranno sentenza dell'architetto, 
del conduttore, de' capomaestri e dei cittadini che eressero l'edificio, e persino dell'estensore e dei 
lettori di quell'articolo.</p>
            <p>Frattanto, mentre i lodatori osservano col telescopio volendo ingrandire l'oggetto, e i 
critici abusano del microscopio per notomizzare, o, com'essi dicono, analizzare i difetti, io mi sto 
qui osservando a occhio nudo; e se travedo la verità, sono, se non altro, certissimo di non 
dissimularvi i veri miei sentimenti, e di non armarmi di principj <emph>astratti</emph>, utili più 
alla fama dei trattatisti che al progresso delle arti, dacchè i trattatisti non vogliono osservare che 
ogni lavoro è soggetto a circostanze, ad ostacoli ed a riguardi complicatissimi: però gli umani 
tentativi nell'esecuzione riescono minori assai del disegno intellettuale.</p>
            <p>L'edificio è isolato. La facciata principale guarda a settentrione; le due laterali e 
lunghissime, a levante e a ponente; l'altra verso mezzogiorno ha innanzi a sè una specie di 
anfiteatro.</p>
            <p>Questo edificio tutto in un tratto, sì per la sua mole, sì per le colonne della facciata 
settentrionale e meridionale, si giudica eretto ad utilità del comune; ma a qual uso precisamente, 
non credo che altri possa indovinarlo sì di leggeri; ove per altro non vi si pongano iscrizioni, 
bassorilievi ed emblemi, che riescano ad indicare che questo edificio fu eretto per gli spettacoli 
pubblici.</p>
            <p>Questo capitale difetto deriva dallo scopo di erigere, annesso al teatro, un palazzo, dove, 
oltre gli spettacoli, i cittadini possano avere molte sale eleganti ad uso di feste da ballo; e gli attori, 
ballerini e cantanti trovino alloggio nella stagione degli spettacoli. Vero è che nel frontone del 
peristilio si presume d'alludere agli spettacoli, facendovi dipingere a modo di bassorilievo una 
povera lira; lira dissonantissima con quelle grandi colonne corintie che sostengono quel frontone, e 
con le massiccie cornici che lo adornano.</p>
            <p>Questi ed altri difetti sono eglino tutti dell'architetto? Ottenni il suo disegno, e 
paragonandolo colla fabbrica, vidi che la maggior parte delle colpe si dovrà ascrivere non tanto agli 
uomini, quanto <emph>a' riguardi, alle circostanze, agli ostacoli</emph> che, come vi dissi, la 
fortuna interpone perpetuamente a' più saldi proponimenti e alle regole universali dell'arte.</p>
            <p>Nel disegno della facciata principale le finestre, che oggi si vedono con soli stipiti di 
calce, erano ornate di cornici e cappello di sasso, il che corrispondeva alla magnifica eleganza del 
peristilio, composto di sei colonne corintie con capitelli di un marmo poco frequente, e che si scava 
alle rive del lago di Orta; marmo imitante il bronzo, e di cui non so perchè si faccia sì poco uso 
dagli architetti. Ed anche ne' capitelli l'esecuzione guastò il disegno; dacchè il sasso, pel tocco 
recente dello scalpello, avea in parte smarrita la tinta di bronzo che il tempo e la plaga 
settentrionale, verso la quale il peristilio è rivolto, avrebbero tornato ad imbrunire. L'impazienza 
degli esecutori li persuase ad impiastrare i capitelli di una vernice che tira al nero; ma, non che imiti 
il bronzo, disdice anzi al lavoro, celando il marmo, e destando l'idea d'un artifizio intempestivo e 
meschino. A questi errori di cui l'architetto non può in alcun modo incolparsi, vuolsi aggiungere 
uno tutto suo; ed è che le tre porte della facciata principale le quali corrispondono agli intercolonnii 
e mettono al teatro, non hanno larghezza proporzionata all'altezza; la qual forma angusta e volgare 
par che accusi il peristilio di troppa magnificenza.</p>
            <p>Nelle facciate laterali, all'architetto, invece de' soliti finestrini, che in tutti quasi i teatri 
fanno parere il caseggiato grettissimo e dissonante dall'uso e dalla sontuosità interna dell'edifizio, 
piacque di continuare l'ordine delle finestre della facciata principale; ma si fecero due correzioni al 
disegno, in danno dell'architetto. Si continuò a far sottentrare alle cornici ed a' cappelli delle finestre 
i soliti stipiti di calce; nè si posero due terrazzi sporgenti in fuori delineati nel disegno, per 
assegnare il punto medio di quella lunga facciata e interrompere la serie noiosa di tante finestre, per 
le quali da ciascheduna delle facciate laterali di può supporre che l'edificio non sia altrimenti un 
teatro, bensì un casamento ad uso di seminario: inoltre i terrazzi avrebbero illuminato 
maggiormente i due corridoi, giovando insieme a chiunque in tempo di spettacoli estivi volesse, 
senza uscir di teatro, ridursi all'aria aperta.</p>
            <p>A me pare nondimeno che, quand'anche si fossero costruiti i terrazzi, la loro utilità non 
avrebbe compensato il difetto che sarebbe risultato da due terrazzi sporgenti, senza che vi fosse 
sottoposta una porta con colonne, o con arco che li sostenesse. Tuttavia se non toglievano affatto, 
avrebbero almeno scemata la deformità di tante finestre disadorne e scorrenti sopra una lunga 
parete.</p>
            <p>Ma la colpa comune al disegno e all'esecuzione di quell'edificio sta nell'avere 
sovrapposto al primo piano un piano secondo bassissimo, con finestrini spessi e quadrati a forma de' 
mezzanini delle case fabbricate per darsi a pigione. Lo scopo di dar albergo agli attori costrinse a 
questo partito. Ma non si poteva egli forse ne' pian terreni, ed anche nel primo piano di quel 
vastissimo caseggiato, appartare parecchie stanze a quell'uso? Tanto più che la miseria di que' 
mezzanini risulta più vergognosa dal paragone della prossima architettura della cattedrale, che con 
la ricchezza de' marmi e con l'ardita austerità della costruzione par che avvilisca tacitamente 
l'ambizione di questo nuovo edificio.</p>
            <p>La facciata meridionale, che, come si è detto, guarda ad una specie di anfiteatro, è in 
tutto e per tutto diversa da quella ideata dall'architetto. Vedesi nel disegno una loggia sostenuta da 
quattro colonne d'ordine dorico: ma nell'esecuzione l'ordine è mutato in ionico; e quindi non solo 
riesce poco conforme al carattere di un anfiteatro, ma gl'intercolonnii appaiono più larghi e 
sproporzionati sì pel diametro minore della colonna ionica, e sì perchè si è voluto metter in opera 
quattro colonne già destinate ad altr'uso, e mancanti dell'altezza conveniente all'ampiezza dell'arena. 
Queste colonne intruse e la loggia omessa producono due gravissimi inconvenienti. Primamente si è 
dovuto innalzare, in compenso della loggia, un muro assai pesante, che nuoce non solo alla 
convenienza ed all'eleganza, ma ben anche alla stabilità della fabbrica; e dove oggi si vedono 
gl'intercolonnii con architravi, si dovrà reggere il muro con intercolonnii arcuati. In secondo luogo, 
se si fossero poste le colonne doriche dell'altezza richiesta dall'architetto, si sarebbe non solamente 
provveduto alla solidità, ma si vedrebbe ampliata la grandezza delle porte, necessaria appunto a 
quel luogo che serve di sfondo al teatro, e donde si avrebbe agevolmente potuto dar maggiore 
altezza al palco scenico; altezza utilissima specialmente agli spettacoli de' nostri giorni, e che si 
desidera in quasi tutti i teatri.</p>
            <p>Quanto all'interno, io non posso non lodare la ripartizione delle scale e la magnificenza 
colla quale son corredate; ma credo che non si possa bastantemente lodare l'architetto della 
proporzione della curva del teatro, per la quale non vi è palchetto da cui non si possa vedere tutta la 
scena. Inoltre egli si è emancipato dall'abuso perpetuo de' palchetti in proscenio; i quali, 
frammettendosi come una nuova fabbrica tra la scena e l'orchestra, rompono l'illusione, e lasciano 
sovente vedere una finta principessa che recita da innamorata accanto una dama che nel palchetto 
del proscenio fa veramente all'amore col suo cicisbeo.</p>
            <p>Da quel poco che ho inteso nelle prime prove, pare che il vaso riescirà armonico; e forse 
anche un po' troppo, chè la ripercussione della voce e dei suoni potrebbe talvolta nuocere 
all'armonia. Taluno anche crede che l'apertura della scena sia troppo larga, e che le voci dei cantanti 
si disperderanno nel palco scenico innanzi che si diffondano sulla platea; su di che l'esperimento 
sarà giudice inappellabile.</p>
            <p>Insomma la prima lode spetta alla liberalità de' cittadini, la seconda all'architetto, 
l'ultima all'esecutore. La colpa degl'inconvenienti, alcuni de' quali non sono irreparabili, ascrivasi 
tutta alla fortuna, dipinta calva, guercia e dispettosissima.</p>
            <p>Ma ad onta della fortuna, il teatro di Como farà testimonianza che i concittadini di Plinio 
non si contentano delle reliquie de' monumenti. Dall'età dell'illustre Benedetto Giovio, sino a 
Giuseppe Rovelli e Giambattista Giovio vivente, molti scrittori illustrarono con facondia pari alla 
lor diligenza le storie della loro patria. E forse quegli scritti, benchè taluno potrebbe chiamarli 
municipali, incoraggiarono i Comaschi a emulare gli antenati, e ad ornare la loro città. Perchè a 
conti fatti, la gloria degli avi risulta in vergogna de' posteri, ove questi affettino d'esalare l'amor 
patrio solamente in parole.</p>
            <closer>
               <signed>Vostro amico e discepolo<lb/>DIDIMO CHIERICO.</signed>
            </closer>
         </div1>
      </body>
   </text>
</TEI.2>
