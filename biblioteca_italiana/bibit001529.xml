<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Disarmonie morali e disarmonie economiche</title>
      <author>Mario Calderoni</author>
    </titleStmt>
    <extent>120 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001529</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Disarmonie economiche e disarmonie morali : saggio di un'estensione della teoria ricardiana della rendita</title>
        <author>Calderoni, Mario</author>
        <publisher>Lumachi</publisher>
        <pubPlace>Firenze</pubPlace>
        <date>1906</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>900</date>
    </creation>
    <langUsage><language id="ita">Italiano</language><language id="lat">Latino</language><language id="fre">Francese</language><language id="ger">Tedesco</language><language id="eng">Inglese</language><language id="grc">Greco antico</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Genova</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Genova</name>
      </respStmt>
      <item>Correzione linguistica</item>
    </change>
    <change>
      <date>2005-07-07T00:00:00.000+02:00</date>
      <respStmt>
        <name>Sonia Sabelli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-07-12T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1>
<head>CAP. I.</head><note place="foot"><p>Le idee qui esposte furono oggetto di due comunicazioni al Congresso internazionale di Filosofia a Ginevra 1904 sommariamente riassunte negli atti (v. <title lang="fre">Du rôle de l'évidence en morale</title>. — <title lang="fre">De l'utilité <quote>“marginale”</quote> dans les questions éthiques</title>. — <title lang="fre">Rapports et Comptes reudus</title>, p. 616, 619, Genève, 1905) e di un articolo nel <title>Leonardo</title>: <title>Le vere antinomie della ragion pratica</title>. Ottobre Dic. 1905, di cui il presente scritto è un ampliamento (n. d. a.).</p></note>
<div2>
<head>Economisti e moralisti.</head>
<p>Qualunque tentativo di estendere al campo della morale qualcuno dei metodi e delle conclusioni della <quote>“economia politica”</quote> si trova indubbiamente esposto ad incontrare una forte ostilità, a cagione dell'antagonismo di temperamento e di funzione che sembra dover quasi naturalmente dividere i filosofi della morale dagli <quote>“economisti”</quote>. Lo scopo elevato della morale, la sua dignità secolare, la sua prevalente orientazione verso i problemi ultimi, religiosi e metafisici, sembrano contrastare con lo scopo e il carattere del tutto pratico e terreno della economia. La economia, costituitasi come scienza a parte in tempi relativamente recenti — dall'avvento si può dire della grande industria cosmopolita e della libertà commerciale moderna, — sembra volta principalmente all'incremento del puro benessere materiale, di quella ricchezza valutabile in danaro per cui i moralisti hanno ostentato assai spesso un non sempre giustificabile né coerente disprezzo. Verso alcune delle esigenze più elevate, più inveterate della morale tradizionale, l'economia moderna, d'altra parte, ha mostrato una indifferenza che rasenta quasi il cinismo; al tipo del <foreign lang="lat">Homo moralis</foreign> ha contrapposto il tipo del <foreign lang="lat">Homo oeconomicus</foreign>, non senza riuscire ad ottenerne una parziale riabilitazione; ed ha finalmente, col suo <hi rend="italic">liberismo </hi>e <hi rend="italic">liberalismo</hi>, quasi congeniti, prodotto una concezione quanto altra mai antitetica a quella, oltremodo imperialistica ed autoritaria, che i moralisti si sono spesso fatta della vita sociale e della loro funzione in essa.</p>
<p>Ma appunto perciò si comprende come gli economisti possano essere riesciti a veder più chiaro in certe difficoltà, che i moralisti. L'indifferenza verso certi problemi specie se è un'indifferenza provvisoria, e diciamo così, <hi rend="italic">metodica</hi>, ben lungi dall'essere sempre un male, è spesso il solo mezzo per superarli alla lunga in modo soddisfacente.</p>
<p>Nella scienza come nella vita, non sono sempre coloro che più direttamente si propongono un fine quelli che prima riescono a raggiungerlo, né coloro che attaccano più direttamente certi problemi quelli che meglio riescono a risolverli. La necessità, in cui una scienza spesso si trova di trattare come risoluti i problemi di un'altra, o di sceglierne arbitrariamente e quasi violentemente qualcuna delle soluzioni per trarne le conseguenze anche a di lei dispetto, fa talora di questa scienza la inconscia applicatrice dell'altra, e pertanto la sua miglior verificatrice e correttrice. Solo così può esser messo in chiaro, talora, il valore e la vera importanza delle questioni trascurate, la loro rilevanza o irrilevanza totale o parziale rispetto a certe altre, la loro attitudine a presentarsi poi sotto aspetti più facili e più semplici quando siano state provvisoriamente ignorate. E non è la prima volta, così, che una scienza si trova a ricevere un aiuto insperato e quasi disdegnato, da qualche sua consorella più modesta o più audace, che aveva <quote>“lavorato”</quote> mentre essa <quote>“discuteva”</quote>.</p>
<p>Tanto più che l'antagonismo in questione, se <hi rend="italic">spiegato</hi> dalle ragioni suddette, non è da esse però in alcun modo <hi rend="italic">giustificato</hi>. L'economia e la morale sono due discipline, che, dopo aver combattuto quanto si voglia fra loro, devono <hi rend="italic">per forza</hi>, sul terreno pratico, venire ad un compromesso. È altrettanto impossibile escludere definitivamente considerazioni <hi rend="italic">etiche</hi> dall'economia, quanto escludere considerazioni <hi rend="italic">economiche</hi> dalla morale. — Basta riflettere quanto è difficile limitare l'impero di queste due discipline a classi determinate e distinte di azioni, per vedere che più che una differenza di campo d'azione, si tratta fra gli economisti e i moralisti di una divisione di lavoro sul medesimo campo. Si possono forse concepire azioni, che non obbediscano a leggi economiche di qualche specie? E se ne possono forse concepire che siano totalmente indifferenti alla morale? I principali concetti della economia sono concetti della più alta importanza per il moralista. I termini utilità, bene, costo, sacrifizio, retribuzione, sono comuni alla economia e alla morale. Gli <quote>“<hi rend="italic">scambi</hi>”</quote> della economia non si limitano a quelli che hanno per solo intermediario il <hi rend="italic">danaro</hi>: dovunque prodotti o servizi si scambiano contro altri prodotti o servizi; dovunque si cede per ottenere qualchecosa, sia dai nostri simili sia dalla stessa natura (economia isolata); dovunque si compie un sacrifizio per raggiungere un fine, difficilmente potremo dire di avere abbandonato il campo della economia.</p>
<p>Questa scienza più vasta, che comprende tutte quante le nostre <hi rend="italic">scelte</hi> o <hi rend="italic">scambi</hi>, e che potrebbesi addirittura chiamare <hi rend="italic">economica</hi> o <hi rend="italic">proeretica</hi> (<foreign lang="grc">proairetike</foreign>), non differisce in nulla, si può dire, da quella che porta il nome di filosofia morale, purché questa si concepisca con sufficiente larghezza e non sdegni alcun campo delle azioni come non meritevole della propria attenzione.</p>
</div2>
<div2>
<head>Gli imperativi ipotetici e l'evidenza dei precetti morali.</head>
<p>A questo tentativo di compenetrazione fra la morale e l'economia, un'obbiezione sarà certamente fatta da economisti e da moralisti insieme, ed è la seguente: che mentre la filosofia morale sembra avere uno scopo prevalentemente normativo, l'economia ha esclusivamente il carattere di scienza descrittiva o analitica, e perciò inferiore o subordinato alla funzione dell'etica, a cui spetta <quote>“l'ultima parola”</quote> in ogni questione di fini.</p>
<p>Si può rispondere che l'essere una scienza descrittiva o analitica non esclude, anzi implica, che essa sia <hi rend="italic">normativa</hi>, nell'unico senso in cui una scienza o teoria qualsiasi può essere tale. E in <hi rend="italic">questo senso soltanto</hi> può dirsi anche che sia normativa la <quote>“filosofia morale”</quote>. Sappiamo infatti, o dovremmo sapere, che qualunque legge scientifica, qualunque teoria filosofica può essere posta sotto forma di norma ipotetica di condotta; in quanto ci insegna che certi mezzi producono certi risultati. <quote>“La miglior teoria non è tale se non serve appunto a giudicare e a distinguere il <hi rend="italic">da farsi</hi> dal <hi rend="italic">da non farsi</hi>, posti s'intende determinati fini, i quali da nessuna teoria possono essere stabiliti o detronizzati”</quote> (Vailati). Valutare questi fini, sceglierne alcuni piuttosto che altri, dichiararne alcuni più degni di essere seguiti che altri è un'attività che spetta a tutti noi in quanto siamo uomini ed abbiamo tendenze, gusti, aspirazioni, ideali diversi o comuni; ma non è un compito speciale né dello scienziato né del filosofo. Il carattere delle teorie loro è appunto di valere <hi rend="italic">qualunque siano i fini che ci proponiamo</hi>, perché qualunque fine ci proponiamo non può essere ottenuto se non con quei determinati mezzi — con quei determinati mezzi soltanto — che vi conducono.</p>
<p>La filosofia morale, col darci una nozione più esatta dei processi mediante i quali operiamo questa valutazione, può modificare potentemente quell'insieme di credenze e previsioni che si mescolano di continuo, e spesso a nostra insaputa, ai nostri apprezzamenti; coll'aggiungere nuove credenze e previsioni, intorno alle <hi rend="italic">conseguenze</hi> dei nostri atti, mostrarci la pratica incompatibilità di certi ideali con altri ideali che noi stimiamo superiori, di certi sentimenti con altri <quote>“migliori”</quote>, di certe nostre tendenze con altre <quote>“più forti”</quote>; ed influire così considerevolmente sulla nostra condotta. Ma non può essere sua funzione di criticare o <quote>“negare”</quote> questi apprezzamenti ultimi, queste tendenze, sentimenti od ideali, che sono fatti irreducibili della natura umana, e che non possono, dallo scienziato e dal filosofo, se non essere presupposti semplicemente come <hi rend="italic">dati</hi>.</p>
<p>Un apprezzamento non è, come lo è una credenza o previsione, capace di essere <hi rend="italic">vero o falso</hi>; — da nessuna combinazione di credenze o previsioni, da nessuna teoria potrebbe dedursi che cosa <hi rend="italic">debba</hi> farsi, se non si supponesse, in noi stessi o in altri, desiderati ossia preferiti certi fini a certi altri<note place="foot"><p><quote>“Di qui si vede — <seg type="inciso">scrive il <hi rend="sc">JUVALTA</hi></seg> — quanto sia superficiale e vuota di significato l'opinione tante volte ripetuta, e che forma quasi il <foreign lang="ger">leitmotiv</foreign> di un'opera che ha fatto gran rumore, che la ragione non ci comanda che l'egoismo. La ragione per sé non comanda nulla: né l'egoismo, né l'altruismo, né la giustizia. La ragione, cerca, e mostra se le riesce, i <hi rend="italic">mezzi</hi> che servono a conservare la vita a chi la vuol conservare, a distruggerla a chi la vuol distruggere: addita ai pietosi le vie della pietà, ai giusti le vie della giustizia, e le vie del proprio tornaconto agli uomini senza scrupoli. Ma l'egoismo non è per sé più <quote>“razionale”</quote> dell'altruismo, né il regresso più razionale del progresso, né la conservazione dell'individuo più razionale di quella della specie, né l'utile proprio più razionale che l'utile della collettività. Razionali non sono i fini, ma le relazioni dei mezzi ai fini. Ed è così ragionevole che dia la vita per un'idea chi pregia più l'idea che la vita, come che taccia la verità per un ciondolo chi ama più i ciondoli che la verità”</quote> <bibl>(<title>Per una scienza normativa morale</title>, in <title>Rivista filosofica</title>, sett. — ott. 1905, estratto p. 7)</bibl>. La stessa tesi, del resto, si trova in <hi rend="sc">HUME</hi> <bibl>(<title>The principles of morals</title>, 1)</bibl>. — Vedi anche, per questa questione, che qui non può essere sufficientemente svolta: <bibl><hi rend="sc">VAILATI</hi>, <title lang="fre">Comptes rendus du Congrès de Psychologie</title> (Paris, 1901), pp. 222–227 e <title>La distinzione fra conoscere e volere</title>, in <title>Leonardo</title>, giugno — agosto 1903; <hi rend="sc">CALDERONI</hi>, <title>I postulati della scienza positiva e il diritto penale</title> (capitolo: <title>L'indipendenza della morale</title>, Firenze, 1901) pp. 59–60 e 64.</bibl></p></note>.</p>
<p>Di ciò non sono stati consapevoli, in genere, i filosofi della morale, — compresi coloro che, come gli utilitaristi, hanno più insistito che il solo mezzo che possediamo di giustificare un nostro ideale, una nostra preferenza qualsiasi di fronte a chi questa preferenza o ideale direttamente <hi rend="italic">non senta</hi>, è di mostrare, ove questo sia possibile, ch'essi hanno per conseguenza qualche fatto che sia desiderato anche da lui. Sono note le satire del Bentham<note place="foot"><p><bibl>Introduzione ai <title lang="eng">Principles of morals and legislation</title>, ch. II.</bibl></p></note> e le critiche del Mill<note place="foot"><p><bibl><title lang="eng">Dissertations and discussions</title>, II, 457–469.</bibl></p></note> contro l'<hi rend="italic">arbitrarietà</hi>, o la totale insignificanza di quei principî <hi rend="italic">evidenti, eterni, assoluti</hi> che i loro avversari ponevano come fondamento della morale, in quanto questi principî <quote>“evidenti”</quote> sui quali tutti si trovano d'accordo fintantoché nessuno li applica, non servono, quando vengono interpretati e applicati, che a coprire i gusti e le tendenze personali dello scrittore. Ma per una strana incoerenza, gli utilitaristi cadevano nello stesso errore degli avversari, quando pretesero alla loro volta stabilire un fine come <quote>“universalmente”</quote> ed <quote>“evidentemente”</quote> desiderabile, e credettero trovare in esso un <quote>“criterio obbiettivo”</quote> per giudicare del bene e del male<note place="foot"><p><bibl><title lang="eng">Dissertations and discussions</title>, II, p. 456, ma in contrario: <title lang="eng">Utilitarianism</title>, p. 6.</bibl></p></note>. Essi non si accorsero che anche l'<hi rend="italic">utilità</hi> o <hi rend="italic">il bene del maggior numero</hi> non sono formule evidenti ed universali se non a condizione di essere definite in modo da comprendere indifferentemente tutti quanti i fini <hi rend="italic">possibili</hi> (nel qual caso non ci dicono nulla sugli effettivi scopi particolari che ci dobbiamo proporre); mentre se non sono considerate così, rappresentano una <quote>“arbitraria”</quote>, cioè non ulteriormente giustificabile, mutilazione degli ideali etici a favore di quelli personali dell'autore.</p>
<p>È che, in morale come in scienza, l'evidenza che attribuiamo a certe proposizioni, o principî, non è altro che un modo di esprimere il <hi rend="italic">fatto che vi siano</hi> persone disposte a considerarli come <hi rend="italic">giusti</hi> o <hi rend="italic">veri</hi> senza bisogno di ulteriore giustificazione<note place="foot"><p>Helvetius scrisse che, se Descartes ci ha detto che la verità alloggia all'osteria dell'<hi rend="italic">evidenza</hi>, egli si è però dimenticato di dirci quale ne sia l'insegna. <quote>“<foreign lang="fre">C'est que Descartes n'ayant point mis, si je puis ainsi m'exprimer, d'enseigne à l'hôtellerie de l'évidence, chacun se croit en droit d'y loger son opinion</foreign>”</quote> <bibl>(<title lang="fre">De l'Esprit</title>, cap. I, p. 7, Londra, 1761)</bibl>. Il <hi rend="sc">JUVALTA</hi> concorda con noi nel ritenere l'esigenza invocata dalle norme morali come un puro <quote>“dato di fatto”</quote> <bibl>(op. cit., p. 6)</bibl>.</p></note>. Questi principî o imperativi non ipotetici, occorre che ci siano poiché senza di essi ogni giustificazione o dimostrazione risalirebbe fino all'infinito: ma la scelta di essi spetta all'arbitrio di ciascun individuo, o degli individui collettivamente considerati, a meno che questi non si trovino d'accordo a delegare a qualcuno (l'uomo reputato migliore o più competente o raffinato: lo <foreign lang="grc">spoudaios aner</foreign>) tale scelta e poi a conformarvisi; da simili scelte, infatti, non vi è appello possibile ad alcuna teoria, sia scientifica, sia filosofica.</p>
</div2>
<div2>
<head>Morale pre-economica.</head>
<p>La funzione normativa che si attribuisce alla filosofia morale si riduce dunque ad una funzione analitica, descrittiva, esplicativa e pertanto normativa solo ipoteticamente.</p>
<p>E questo è precisamente il carattere anche della economia, non solo <hi rend="italic">pura</hi>, ma anche applicata.</p>
<p>Anzitutto l'economia anch'essa necessariamente presuppone dei fini, di moralità e giustizia non meno che d'interesse individuale o nazionale, in coloro che si valgono dei suoi risultati: ed è indubitato che il favore crescente destato dagli studi e dalle ricerche economiche sia dovuto in gran parte a ragioni etiche, all'aspirazione cioè di lenire qualcuna delle ingiustizie e miserie che affliggono la società umana. Si può osservare, che l'economia politica non nacque per servire ai commercianti e agli industriali, o per insegnar l'arte di arricchire. Essa nacque per servire al legislatore, e da questioni sopratutto tributarie e doganali, cioè, in definitiva, da questioni di giustizia distributiva o retributiva. — Nello stesso tempo, sarebbe vano negare l'influenza esercitata dall'economia nel modificare molti concetti e prevenzioni della morale tradizionale. L'economia è stata, forse più di qualunque altra disciplina, quella che ha mostrato l'utilità e la moralità <hi rend="italic">potenziale</hi>, per così dire, di certi atti indifferenti alla morale tradizionale o addirittura da essa riprovati (le transazioni dettate da puro interesse individuale) e quel giuoco complesso delle forze sociali, per cui questi atti sortiscono talora, integrandosi l'uno coll'altro, effetti migliori, dal punto di vista etico o sociale di quanto non farebbero altri atti, generalmente considerati come altamente morali, ove si generalizzassero (beneficenza, altruismo).</p>
<p>Inoltre, l'economia politica ha modificato in modo importante le concezioni etiche popolari col definire meglio l'ideale comune dell'<hi rend="italic">equità nello scambio</hi>, là dove la <hi rend="italic">morale pre–economica</hi> (Sidgwick) lo aveva lasciato oltremodo vago ed indeterminato. La morale pre–economica, sia del volgo sia dei filosofi, considerava i servigi e i prodotti come possedenti un <quote>“valore intrinseco”</quote>; e la stessa concezione ancor domina i giudizi ordinari; — basta considerare quanto spesso ancor oggi si ode parlare di <quote>“giusta mercede”</quote>, di <quote>“giusto compenso per i propri servigi”</quote>, e si sente accennare a progetti per fissarli tassativamente come se si possedesse un criterio certo per farlo, e quanto è comune il dar dell'<hi rend="italic">usuraio</hi> a chi si vale delle condizioni del mercato nel proprio interesse. La riflessione ci mostra come la stima di questi valori intrinseci dipenda puramente dall'uso e dalla abitudine; cosicché qualche altro criterio sarebbe necessario, a meno che non fossimo pronti a condannare ogni deviazione dall'uso come una estorsione; cosa che ben pochi sono oggi disposti a fare, stante una cultura storica e comparativa più diffusa. In tale difficoltà l'ideale economico della libera concorrenza è stato d'ordinario accettato come atto a fornire il <quote>“criterio”</quote> richiesto, cosicché il prezzo, che la concorrenza tende a stabilire come prezzo di mercato per qualsiasi specie di servigi, è stato scelto a rappresentare la stima generale e sociale, — ed anche moralmente valida — del <quote>“vero valore”</quote> dei servigi in questione<note place="foot"><p><bibl><hi rend="sc">SIDGWICK</hi>, <title lang="eng">Principles of Political Economy</title>, Book III, Ch. VI: <title lang="eng">Distributive justice</title>, p. 503.</bibl></p></note>. Avvenne, così, che spesso il problema della giustizia dei prezzi, ossia delle retribuzioni, si fuse coll'altro: fino a che punto cioè la concorrenza sia completa e generale, e fino a che punto sia possibile ottenerla.</p>
<p>Illustrare questi contributi dell'economia politica alla morale è ciò che ci proponiamo nel presente scritto. La vita morale può considerarsi come un vasto mercato, dove determinate richieste vengono fatte da alcuni uomini, o dalla maggioranza degli uomini, agli altri, i quali oppongono a queste richieste una resistenza, secondo i casi, maggiore o minore, e richiedono alla loro volta incitamenti, stimoli, premi e compensi di natura determinata. Questi stimoli o incitamenti prendono la forma sociale di approvazione e di biasimo, di lode, di gloria, d'infamia, di premio e punizione. Dalla morale semplicista dei decaloghi fino al diritto civile o penale, tutto può considerarsi come un vasto sistema di distribuzione e retribuzione, creato dalle aspirazioni e passioni contrarie degli uomini, che rendono necessarie <hi rend="italic">sanzioni</hi> determinate ad atti determinati. Le leggi per cui si formano i <hi rend="italic">prezzi</hi> sui mercati finanziari e commerciali, sono in certo qual modo uno specchio in cui si riflettono e diventano visibili, per quanto su una scala più ristretta, leggi più generali le quali si verificano in mercati più grandiosi e misteriosi, ma che appunto perciò in questi era molto più difficile il cogliere e constatare. Non vi è, infatti, nel mondo morale, alcun fenomeno così visibile e palpabile, per così dire, come sono, nel mondo economico, le variazioni del prezzo delle merci in <hi rend="italic">danaro</hi>; il quale, riducendo i valori che hanno per noi le cose ad una comune unità di misura, ci permette di seguire, con una certa approssimazione, le variazioni che si producono nei nostri gusti, nelle nostre preferenze, nei nostri apprezzamenti. — Nello stesso tempo l'analisi intima di questa riduzione ad unità di misura, che si compie quasi automaticamente mediante il danaro, è atta a mettere in singolare evidenza la imperfezione e gli inconvenienti di qualunque tentativo, anche artificiale, di riduzioni di questo genere, quali le troviamo presso i moralisti. Esistono infatti, anche nella economia più perfetta, anche nella morale più raffinata, delle lacune ed imperfezioni che gli economisti lungo tempo ignorarono, che i moralisti ignorano anche oggi. Lo studio delle <hi rend="italic">armonie</hi> e delle <hi rend="italic">disarmonie</hi> economiche deve condurci allo studio delle armonie e disarmonie <hi rend="italic">morali</hi>.</p>
</div2>
</div1>
<div1>
<head>CAP. II.</head>
<div2>
<head>Le <quote>“utilità marginali”</quote> in economia.</head>
<p>In economia, l'utilitarismo, per vivere, ha dovuto subire profonde modificazioni. Già da lungo tempo, infatti, gli economisti si accorsero che vi era una certa contraddizione apparente fra il valore delle merci e la loro <quote>“utilità”</quote>. Non sono i prodotti più <quote>“utili”</quote> quelli che nel mercato hanno il prezzo maggiore, cioè hanno il più grande potere di acquisto. L'acqua, per esempio, è incontestabilmente di una utilità immensa; essa è indispensabile alla vita, e non vi è probabilmente nessuno di noi che, se ne fosse privo, non cederebbe tutti quanti i suoi averi per averne un bicchiere. Tuttavia, sul mercato, l'acqua non ha nessun valore; se qualcuno non possedesse che acqua, sarebbe poverissimo; mentre chi possiede un diamante, oggetto di piccolissima utilità intrinseca, è ricco, quando anche <hi rend="italic">per lui</hi> il diamante rappresentasse un vantaggio minimo. Né l'utilità, né i sacrifizi che ci sono stati imposti per ottenerlo, nel senso volgare di queste parole, bastano a risolvere il problema del valore; e gli economisti hanno dovuto specificare maggiormente, se hanno voluto rendere conto in modo soddisfacente dei fenomeni.</p>
<p>Alcuni hanno tentato di spiegare questo contrasto per mezzo della <hi rend="italic">rarità</hi> di alcune merci rispetto a certe altre. Nel che certamente avevano ragione di vedere uno dei <hi rend="italic">fattori</hi> del valore. Ma appunto perché questi fattori sono vari, e il valore è un fatto complesso, non si può dire, senza pericolo di malintesi ed errori senza fine, né che l'<hi rend="italic">utilità</hi>, né che la <hi rend="italic">rarità</hi> di una merce è la <quote>“causa”</quote> del suo valore. Il valore è una <hi rend="italic">funzione</hi> di entrambe, senza essere per questo <quote>“determinato”</quote> né dall'uno né dall'altro esclusivamente.</p>
<p>Tutti coloro a cui il concetto matematico di funzione è familiare capiranno subito di che si tratta. È impossibile parlare della <quote>“utilità”</quote> di una cosa facendo astrazione dalla quantità di essa di cui disponiamo. Man mano che aumenta la nostra provvista di una merce qualsiasi, varia l'utilità che avrebbe per noi un'altra dose di essa. Il primo bicchiere d'acqua ha, per l'uomo che muore di sete, una così grande utilità che egli sarebbe disposto a dar qualunque prezzo piuttosto che farne senza; ma un secondo ne ha già una assai minore. Saziata la sete, altri bisogni potranno essere soddisfatti per mezzo dell'acqua, ma un punto arriverà certamente, in cui l'individuo non sarà più disposto a pagare alcun prezzo per un'altra dose di essa: la utilità di questa dose, <hi rend="italic">misurata dal prezzo, cioè dalla quantità di un'altra merce</hi> (per lo più <hi rend="italic">danaro</hi>) <hi rend="italic">ch'egli sarebbe disposto a dare piuttosto che farne senza</hi>, sarà allora scesa a zero; e se aumentasse ancora la quantità di acqua (per pioggia, poniamo, o inondazione) questa utilità diventerebbe negativa, vale a dire che, anziché essere disposto a pagare qualcosa per un ulteriore aumento, l'individuo sarebbe disposto, a pagare perché tale aumento non avvenga.</p>
<p>L'utilità che ha per noi l'ultima dose della merce, la dose cioè che si tratta di aggiungere o di togliere alla nostra provvista, è quella che alcuni economisti hanno designato col nome di <hi rend="italic">utilità marginale</hi> (da margine)<note place="foot"><p>Esso corrisponde al termine <quote>“<foreign lang="ger">Grenz–nutzen</foreign>”</quote> usato per la prima volta dall'austriaco prof. <hi rend="sc">WIESER</hi>. Fu accettato dal <hi rend="sc">WICKSTEED</hi> e dal <hi rend="sc">MARSHALL</hi>. Il <hi rend="sc">JEVONS</hi> l'aveva chiamata <quote rend="italic">utilità finale</quote>, il <hi rend="sc">PANTALEONI</hi> <quote rend="italic">grado finale d'utilità</quote>. Il <hi rend="sc">PARETO</hi> adottò per designarla il termine <quote rend="italic">ofelimità</quote>.</p></note>. Essa, come abbiam detto, è rappresentata tangibilmente dal prezzo massimo che saremmo disposti a dare piuttosto che rinunciarvi, oppure dal minimo che basterebbe, ove l'avessimo, per indurci a cederla.</p>
<p>L'importanza di questo concetto non si scorge a prima vista. Esso esprime un fatto che cade sotto la nostra esperienza giornaliera, e pure è trascurato nelle descrizioni, per lo più imperfette e vaghe, che si dànno dei fatti economici. La sua importanza non sta tanto nella constatazione che l'utilità delle merci varia colla quantità — molti hanno creduto di esprimere la stessa cosa col dire che varia <quote>“in proporzione”</quote> della quantità; — quanto nel rilievo che ha dato alla <hi rend="italic">varietà</hi> delle leggi con cui l'utilità marginale varia, per lo stesso individuo, a seconda della merce di cui si tratta, e, a seconda della merce con cui, secondo i casi, si tratta di scambiarla. Vi sono delle merci, la cui utilità marginale (misurata in una determinata altra merce) cala rapidamente anche per aumenti relativamente piccoli e per un piccolo numero di essi, diventando esse presto dannose od ingombranti. Tali sono tutte le merci di cui un solo esemplare ci basta, e di cui un secondo esemplare ci incomoda, es., astrazion fatta dalla possibilità di scambiarli o dalla previsione di guasti o perdite possibili, un buon orologio da tasca, una chiave di casa, una bicicletta. Altre merci invece hanno all'inizio un'utilità marginale assai inferiore, ma essa diminuisce assai meno rapidamente, cosicché ad un certo punto sarà superiore a quella delle merci prima considerate; la loro utilità marginale calerà bruscamente, poniamo, assai più tardi, ma allora raggiungerà presto lo zero e diverrà negativa. Altre invece caleranno lentamente, ma costantemente; altre infine, per un certo numero di aumenti successivi vedranno addirittura crescere, anziché calare, la loro utilità marginale; se, per esempio, una certa quantità di esse è necessaria per raggiungere un certo fine o godere una data soddisfazione. Il valore degli oggetti di una collezione cresce, anziché diminuire, man mano che la collezione si avvicina ad essere completa; un vezzo di 50 perle vale assai più che 50 volte il prezzo che ciascuna perla avrebbe separatamente. Cosicché è falso dire che il valore varia <hi rend="italic">in proporzione</hi> della quantità; la diminuzione di metà nella quantità di una merce può fare crescere di assai più del doppio il suo valore, se la merce è tale che gli uomini ne possono difficilmente fare a meno (per esempio, grano); può ridurre quasi a zero il suo valore, se la merce non serve più a nulla in quantità così ridotta.</p>
<p>E qui bisogna notare che i calcoli che facciamo, e che determinano le nostre transazioni sul mercato, si compiono per conto loro, e del tutto indipendentemente, dalle utilità che avrebbero per noi i differenti beni, <hi rend="italic">se</hi> li possedessimo in quantità diverse da quelle in cui effettivamente li possediamo. Se, quando parliamo di utilità astrattamente, e consideriamo la vita nel suo complesso, ciò che consideriamo è la <hi rend="italic">somma di vantaggi</hi> che le cose ci dànno nelle loro successive applicazioni, e ci chiediamo quale sarebbe la privazione che subiremmo se dovessimo del tutto far senza di essa, e poi se ne avessimo poco, etc. etc, <hi rend="italic">sommando</hi> tutte queste successive utilità e facendone una <quote>“utilità totale”</quote>; nella pratica invece e nel dettaglio del commercio, ciò che ci muove non sono i vantaggi totali che ci dànno le cose, ma i vantaggi <hi rend="italic">addizionali</hi> che possiamo avere operando gli scambi. Il fatto che starei assai peggio senza vesti che senza libri non mi fa spendere 20 franchi in un vestito anziché in una edizione di Leibniz, se mi pare che quest'ultima <quote>“aggiungerà di più al mio godimento”</quote> che non quello. Nelle condizioni in cui mi trovo, e date le quantità di vestiario, di libri <hi rend="italic">e di denaro</hi> che posseggo, la utilità marginale di un tal libro, misurata in danaro, è superiore a quella di un vestito<note place="foot"><p><bibl>Cfr. <hi rend="sc">WICKSTEED</hi>, <title lang="eng">The Alphabet of Political Economy</title> (<foreign lang="lat">passim</foreign>), London, 1888.</bibl></p></note>.</p>
</div2>
<div2>
<head>Costi effettivi marginali.</head>
<p>E qui dobbiam parlare di ciò che, nel linguaggio volgare ed in quello degli economisti, vien designato come <hi rend="italic">costo</hi>, o <hi rend="italic">costo di produzione</hi>. Abbiamo visto che l'utilità marginale di una merce è rappresentata indifferentemente dal massimo prezzo che daremmo pur di avere la dose marginale della merce stessa, o dal minimo prezzo di cui ci contenteremmo per cederla o per produrla, cioè in altre parole, dal costo massimo, a cui ci sobbarcheremmo piuttosto che fare a meno di essa, e al di sotto del quale qualunque scambio (o produzione) ci appar vantaggioso, al di sopra del quale viceversa qualunque scambio (o produzione) ci par svantaggioso e in pura perdita.</p>
<p>Ora, i <hi rend="italic">costi reali</hi>, invece, cui dobbiamo effettivamente sottostare nella vita, sia quando acquistiamo una merce, sia quando la produciamo, — sia che ci troviamo di fronte un altro contraente o resistenze naturali da vincere, — variano anche essi per le successive dosi della merce; ma spesso in senso contrario a quello delle utilità marginali. Se, per esempio, per aver un dato prodotto, — poniamo una determinata quantità di grano, — un individuo è disposto a lavorare, al massimo, per 100 giorni, e trova invece che la fertilità del suo terreno gli permette di ottenerlo con 50 giornate di lavoro, egli godrà di un vantaggio. A questo <quote>“prezzo”</quote> ottenere ancora del grano sarà <quote>“un buon affare”</quote> per lui: egli sarà quindi stimolato ad accrescere la sua produzione; ma nel far ciò, la fatica e il sacrifizio cresceranno più che proporzionalmente al numero delle giornate di lavoro, e, nello stesso tempo la quantità di grano ottenuto non crescerà proporzionalmente al lavoro impiegato (principio dei costi crescenti o delle rimunerazioni decrescenti), mentre l'utilità marginale del grano, collo aumento della sua quantità, ed astraendo dagli scambi che se ne possono fare con altre merci aventi un'utilità marginale maggiore, diminuirà per lui. Egli continuerà a produrre fino a che il <hi rend="italic">costo effettivo marginale</hi> non avrà raggiunto l'utilità marginale del prodotto. Questo punto sarà un punto d'<hi rend="italic">equilibrio</hi>, a raggiungere il quale sarà stimolato se non vi è ancora giunto, a tornare al quale sarà stimolato, se lo ha sorpassato.</p>
<p>Lo stesso, naturalmente, avviene negli scambi. Ciascuno dei due contraenti farà variare la quantità della merce da lui posseduta e di quella che acquista in modo che l'ultima dose della merce ceduta rappresenti per lui un costo <hi rend="italic">appena compensato</hi> dall'ultima dose della merce acquistata; e, oltre a questo punto, non vi sarà più alcun interesse per ciascuno dei due a scambiare ulteriormente<note place="foot"><p>Cfr. anche per le osservazioni economiche susseguenti, <bibl><hi rend="sc">WICKSTEED</hi>, op. cit.; <hi rend="sc">PANTALEONI</hi>, <title>Corso d'economia pura</title>; <hi rend="sc">MARSHALL</hi>, <title lang="eng">Principles of Economics</title>, London, 1898.</bibl></p></note>.</p>
</div2>
<div2>
<head>La <quote>“legge d'indifferenza del mercato.”</quote></head>
<p>Ben si comprende come, fra due contraenti, ciascuno sia disposto ad accettare qualunque scambio, che gli faccia sopportare, per ogni dose della merce acquistata, un costo <hi rend="italic">minore</hi> del massimo a cui si sobbarcherebbe, o gli dia, per ogni dose della merce ceduta, una utilità <hi rend="italic">maggiore</hi> di quella di cui si contenterebbe. Se due individui sono di fronte, possedendo, l'uno grano, l'altro danaro, ed in condizioni tali che l'uno di essi sarebbe disposto, al massimo, a pagare 25 lire un quintale di grano, e l'altro, al <hi rend="italic">minimo</hi>, sarebbe disposto a contentarsi di L. 20, <hi rend="italic">qualunque ragione di scambio</hi> fra le L. 20 e le 25 è vantaggiosa per entrambi. Se, per esempio, il grano si vende a 22, l'uno, quello che avrebbe dato 25, <quote>“guadagna”</quote> 3, l'altro, quello che avrebbe accettato 20, guadagna 2.</p>
<p>L'interesse di ciascuno di essi sarebbe <hi rend="italic">di indovinare il massimo</hi> cui l'altro sarebbe disposto ad arrivare, ed estorcerglielo tutto. La ragione di scambio che effettivamente si verificherà dipenderà da molte cause, estranee alle <quote>“utilità marginali”</quote> di ciascuno: l'abilità commerciale, la conoscenza delle abitudini, dei gusti e dei bisogni del cliente, l'attitudine a dissimulare i propri, etc. E questo avverrà, naturalmente, per ogni dose delle merci scambiate fino al punto d'equilibrio.</p>
<p>Questo, però, sempre nell'ipotesi che si tratti di due contraenti isolati. In un <hi rend="italic">mercato</hi> invece, per la presenza di concorrenti altrettanto desiderosi di effettuare gli scambi, il numero di queste ragioni di scambio possibili è singolarmente diminuito.</p>
<p>Supponiamo che un secondo venditore di grano si aggiunga al primo, e che sia disposto a vendere il suo grano a 18. Egli tenderà ad escludere l'altro dal mercato, e lo escluderà effettivamente, non volendo o potendo questi scendere al di sotto delle 20 lire. Questo secondo venditore, però, non potrà a sua volta chiedere più di 20 lire, sotto pena di vedere ricomparire il primo; e quindi le ragioni di scambio possibili saranno fra le 18 o le 20 lire per quintale. Se poi a questi venditori se ne aggiungesse un terzo, pure disposto alle 18 lire, il 2º e il 3º, per escludersi reciprocamente, ribasserebbero il prezzo fino a 18 e la ragione di scambio sarebbe una sola.</p>
<p>Lo stesso dicasi se, invece di concorrenza fra venditori, si tratti di concorrenza fra compratori. In entrambi i casi, l'interesse che gli individui avrebbero a contrattare separatamente con i loro clienti, e per ciascuna dose, in modo da spremere da ciascuno per essa il massimo cui sarebbe disposto, trova un ostacolo nel mercato: basta pensare, che, se il venditore facesse prezzi diversi a seconda delle dosi e degli avventori in considerazione del loro particolare carattere (gusti, tendenze, ecc.) quelli ai quali egli chiede poco troverebbero il loro tornaconto a rivendere a quelli cui egli chiede molto, e questi a comprare da loro piuttosto che da lui. Egli è costretto quindi, se vuol vendere <hi rend="italic">tutta</hi> la sua merce disponibile, a venderla tutta quanta al medesimo prezzo, ed a quel prezzo minimo, che può procurargli la porzione <hi rend="italic">meno richiesta</hi> della sua merce e nello stesso tempo sia rimunerativo per quella porzione di essa che rappresenta per lui un <quote>“costo”</quote> maggiore.</p>
<p>Da ciò deriva quella, che dagli economisti venne chiamata <quote>“<hi rend="italic">legge d'indifferenza del mercato</hi>”</quote> e che suona così: <quote>“in un mercato, <hi rend="italic">dovunque cioè vari individui si fanno concorrenza per comprare e per vendere</hi>, non vi possono essere due prezzi diversi per la stessa quantità di merci o di servigi della stessa qualità”</quote>. I <quote>“fenomeni di rendita”</quote> e la prima specie di disarmonie economiche.</p>
<p>Questa necessità di vendere o di comprare le varie dosi di una merce ad un prezzo solo, — quello che basta a fare esitare la meno richiesta di queste dosi e a rimunerare la più difficilmente prodotta (le dosi marginali) — fa sì che, per tutte le dosi che non sono al margine, il compratore o il venditore realizzino un vantaggio, <hi rend="italic">rappresentato dalla differenza fra ciò che sarebbe bastato ad indurli a comperare o a vendere la singola dose in questione, e ciò che, per effetto del mercato, vengono a ricevere</hi>.</p>
<p>Questi vantaggi, che sono diversi da individuo ad individuo a seconda delle circostanze esterne o interne in cui lavorano, vennero dagli economisti designati, per analogia del caso più caratteristico della rendita fondiaria, col nome di <hi rend="italic">Rendite</hi> del consumatore o del produttore<note place="foot"><p>La teoria della rendita del produttore è dovuta a <bibl><hi rend="sc">DAVID RICARDO</hi>, <title lang="eng">Principles of Political Economy and Taxation</title> (pubblicato la prima volta nel 1817), London, 1891, Chapt. II, pp. 44–62)</bibl>. Al <hi rend="sc">MARSHALL</hi> dobbiamo l'estensione di tale teoria anche al caso del consumatore (<quote lang="eng">consumer's surplus or rent</quote>): <bibl>vedi <hi rend="sc">MARSHALL</hi>, <title lang="eng">Principles of Economics</title>, Bk. III, Chapt. VI, p. 199, London, 1898.</bibl></p></note>.</p>
<p>La unicità del prezzo sul mercato, insomma, è fonte di grandi disparità nei profitti che ricevono, non solo i medesimi individui per dosi diverse dello stesso prodotto, ma individui diversi per le stesse merci; e questa disparità di profitti nella produzione o nel consumo di merci o servigi eguali per qualità e per quantità è ciò che si chiama <hi rend="italic">Rendita</hi>.</p>
<p>Ora, se nella comunità, vi sono individui per cui il prezzo stabilitosi è ancora <quote>“rimuneratore”</quote> essi seguiteranno, come abbiamo detto, a produrla e a portarla sul mercato, a preferenza di altre: ma, così facendo, ne aumenteranno la quantità disponibile e ne abbasseranno così, per lo più, il prezzo. Questo ribasso di prezzo, a sua volta, può indurre nuovi compratori a presentarsi, o antichi produttori ad abbandonare la produzione, dandosi; per esempio, ad altre divenute così <quote>“più rimunerative”</quote>. Il prezzo allora rialzerà di nuovo e così via, finché non sarà raggiunto il punto d'equilibrio, ossia, in altre parole, quel punto in cui le varie attività si saranno così distribuite e le quantità dei prodotti avranno per tal modo variato, che nessuno sarà più indotto ad accrescere o cambiare la sua produzione. Allora <quote>“i prezzi delle merci e dei servigi saranno proporzionali ai loro rispettivi <hi rend="italic">costi marginali</hi>”</quote>.</p>
<p>Questa proposizione è stata tante volte male espressa e male intesa che val bene la pena di considerarla attentamente. Molti hanno creduto che ciò volesse dire che, nella vita reale, le rimunerazioni fossero proporzionali al <quote>“lavoro”</quote> o <quote>“fatica”</quote> ed in genere ai sacrifizi che le merci o i servigi rappresentano, ed hanno così creduto di scoprire una <quote>“<hi rend="italic">armonia economica</hi>”</quote>.</p>
<p>Uno dei vantaggi, invece del concetto di marginalità sta appunto nel mostrarci chiaramente l'inesattezza di una simile affermazione. Se i prezzi sono proporzionali ai costi marginali, o delle dosi marginali, delle merci; essi <hi rend="italic">non sono</hi> proporzionali ai costi di tutte quelle dosi che <hi rend="italic">non sono</hi> al margine, siano queste dosi prodotte dal medesimo individuo successivamente, o da individui diversi. Tutti coloro che si trovano più o meno lontani dal <quote>“margine di produzione”</quote> o <quote>“ di consumo”</quote> si trovano a fruire di un prezzo che basta soltanto a rimunerare quegli individui che se il prezzo ribassasse, cesserebbero dal produrre e renderebbero così la produzione <quote>“insufficiente”</quote>, e godono perciò di un <hi rend="italic">vantaggio differenziale</hi>, o rendita, più o meno grande.</p>
<p>L'asserzione in questione — che ciascuno riceve in proporzione al proprio lavoro o sacrificio — si verificherebbe (quantunque in modo grossolano e colle riserve che poi vedremo) solo nel caso in cui le merci e i servigi, e — notiamo bene — anche le <hi rend="italic">facilità</hi> di produzione, che sono, in certo senso, merci anch'esse, fossero producibili od ottenibili tutte liberamente ed in indefinita quantità. Ma non occorre grande sforzo per vedere che tale ipotesi nella sua assolutezza è del tutto lontana dalla realtà.</p>
<p>I cosiddetti <quote>“mezzi di produzione”</quote> si trovano in quantità limitata e variano grandemente per qualità ed efficacia; cosicché la produzione si compie in condizioni differentissime dai diversi individui, e non vi è quasi aumento di produzione che non implichi l'impiego di mezzi diversamente ricercati e costosi, mettendo naturalmente, quelli che impiegano i mezzi più facili e meno costosi in una posizione <quote>“privilegiata”</quote> di fronte agli altri. Esempio classico di ciò è la terra, il suolo necessario per le produzioni agricole, che varia grandemente di fertilità da luogo a luogo (Ricardo): il bisogno crescente di prodotti agricoli per l'aumento di popolazione e il conseguente aumento dei prezzi ha per risultato di permettere (e per iscopo di provocare) la coltivazione di terreni via via meno fertili, e di produrre un incremento di valore dei terreni più fertili; incremento che avviene, per così dire, automaticamente, senza che i possessori o i coltivatori di questi vi contribuiscano affatto coll'opera loro. Ma non solo la terra, tutte quante le risorse <quote>“naturali”</quote> compresa l'intelligenza, la maggior resistenza al lavoro fisico o mentale, le attitudini innate, mettono alcuni uomini in condizioni <quote>“privilegiate”</quote> di fronte agli altri, senza contare le situazioni di luogo e di tempo che rendono meno efficace, o più lenta, l'opera della concorrenza, e creano delle sopravalutazioni locali e temporanee.</p>
<p>L'indifferenza del mercato è pertanto, per molti rispetti, una indifferenza tutt'altro che equivalente ad una imparzialità o giustizia ideale. Essa produce delle ineguaglianze di retribuzione le quali, non essendo <quote>“giustificate”</quote> dalla necessità di indurre gli individui che ne fruiscono, al lavoro che compiono — (essi, per ipotesi, si contenterebbero di assai meno) — costituiscono delle vere e proprie <hi rend="italic">disarmonie economiche</hi>.</p>
<p>La concorrenza toglie in parte questi inconvenienti, ma essa è sempre parziale e non sempre pronta. Osserviamo però, che talora essa è quasi completa, e abbastanza rapida, <hi rend="italic">entro una certa categoria</hi> di produttori, i quali, disputandosi l'uso di un determinato strumento di produzione riducono ad un livello uniforme i propri vantaggi e profitti a vantaggio e profitto di chi di questo strumento è detentore (p. es. una terra più fertile, una caduta d'acqua). Essi fanno salire il prezzo dell'uso di esso in modo, che chi definitivamente se lo assicura è costretto a rinunciare, in favore del proprietario, a qualunque maggior profitto questo fosse per dargli sui suoi concorrenti. In tal caso, nel caso per esempio degli affittuari in quanto pagano un affitto (<foreign lang="eng">rent</foreign>) tanto maggiore quanto più fertile è la terra su cui lavorano, il <quote>“fenomeno di rendita”</quote> a favore del proprietario appare evidente ed isolato, e potrebbe anche essere abolito, poniamo mediante un'imposta, senza che <hi rend="italic">per questo venisse tolto alcuno stimolo vero e proprio alla produzione agricola</hi><note place="foot"><p>È questa la celebre proposta di <hi rend="sc">HENRY GEORGE</hi>, nel suo libro <title lang="eng">Progress and Poverty</title>, proposta che è stata attuata, a quanto pare con buoni resultati, nonostante le difficoltà pratiche, da certe municipalità inglesi per diminuire gli enormi ed ingiustificati profitti dei proprietari di case.</p></note>.</p>
</div2>
<div2>
<head>Altre disarmonie economiche.</head>
<p>Supponiamo ora però che questo scopo (l'abolizione dei più stridenti ed evidenti <quote>“fenomeni di rendita”</quote>) venga in qualche maniera raggiunto; oppure — il che è più verosimile — che <hi rend="italic">entro una data categoria di produttori</hi> i fenomeni di rendita rimasti siano così piccoli da poterne senza gravi inconvenienti farne astrazione.</p>
<p>In tal caso i produttori tutti quanti riceverebbero retribuzioni equivalenti, per ciascun loro prodotto, a ciò che è necessario e sufficiente per indurli alla loro produzione. Ma ciò non significherebbe ancora che all'eguaglianza di retribuzione per i produttori dei diversi prodotti corrisponda una intima ed effettiva uguaglianza nei sacrifizi, o nel lavoro, che il prodotto è loro costato. Sappiamo, infatti, che tali retribuzioni, utilità e costi <hi rend="italic">comparati</hi>, vale a dire <quote>“misurati nelle quantità che daremmo per avere una cosa, o di cui ci contenteremmo per cederla”</quote>. Ora, questa misurazione, se ci insegna quali sono i <quote>“bisogni”</quote> i <quote>“desideri”</quote> più intensi, i <quote>“sacrifici”</quote> più gravi <hi rend="italic">per ciascun individuo</hi>, non ci dice nulla però intorno alla intensità relativa dei bisogni e dei sacrifizi in <hi rend="italic">individui diversi</hi>.</p>
<p><hi rend="italic">Dal fatto che due individui sono disposti a dar la medesima somma per una merce, o a contentarsi di una data somma per un servigio, nulla può dedursi intorno alla intensità del desiderio che hanno o del sacrificio che fanno: come dal fatto che due individui si scambiano una merce non può dedursi che chi la cede la desideri meno di chi l'acquista</hi>. Può darsi che chi l'ha ceduta la desideri <quote>“di più”</quote> che chi l'ha acquistata ma che desiderasse <quote>“ancora di più”</quote> la merce posseduta dall'altro.</p>
<p>Che io mi contenti di una somma minore di danaro, per scrivere un articolo, che un mio collega, può dipendere tanto da una mia maggior facilità al lavoro, quanto da un mio maggior bisogno di danaro. <quote>“Lady Jane Grey studia Platone mentre le sue compagne fanno delle cavalcate a Bradgate Park, donde apprendiamo che un'ora di studio era più che un equivalente alla cavalcata per Lady Jane e meno che un equivalente per le sue compagne: ma chi può dirci se il greco dava maggior soddisfazione a lei che una cavalcata non desse a loro?”</quote><note place="foot"><p>WICKSTEED, op. cit., p. 68. Aneddoto della vita di Aristippo narrato da <hi rend="sc">DIOGENE LAERZIO</hi>: <quote lang="grc">Prohs tohn oneidisanta auto polutele opsonian, ephe, Suh d'ouk an triobolou taut'eprio? Omologesantos deh, ouketi toinun, ephe, philedonos ego, allah suh philarguros</quote>? <bibl>(<title>Vita Aristippi Sect.</title>, IV, 75)</bibl>.</p></note>.</p>
<p>Il meccanismo dello scambio, insomma, anche in assenza delle condizioni che danno luogo ai fenomeni di rendita sopra accennati, avrà tutt'al più per conseguenza, dati gli averi iniziali dei membri della comunità, di operare tale una distribuzione fra di essi che nessun individuo possa ulteriormente ottenere vantaggi da ulteriori scambi; e così, in <hi rend="italic">un certo senso</hi>, esso massimizza le soddisfazioni col far fluire i beni da dove essi sono <hi rend="italic">comparativamente</hi> meno desiderati a dove lo sono <hi rend="italic">comparativamente</hi> di più. Ma la conformità di questo risultato a qualunque principio di giustizia dipende interamente da altre condizioni sulle quali lo scambio non può avere effetto<note place="foot"><p><bibl><hi rend="sc">WICKSTEED</hi>, op. cit., p. 82.</bibl></p></note>.</p>
<p>È anzi da notare che a questo accrescimento complessivo di soddisfazione derivante dalla libera effettuazione degli scambi può corrispondere un risultato ancora meno conforme a un qualunque principio di giustizia di quanto non fosse allo stato iniziale. Infatti può avvenire benissimo che, pur trovandosi tutti in migliorate condizioni, i miglioramenti ottenuti mediante gli scambi da quelli che si trovavano in condizioni migliori siano più grandi di quelli ottenuti dagli altri, per modo che le differenze ingiustificate fra i vantaggi che ricavano gli uni e gli altri dalla cooperazione (scambio) siano cresciute invece che diminuite. Questo è importante per mostrare come siano compatibili fra loro molte delle verità dette dagli economisti liberali con molte delle osservazioni e fatti che dai socialisti sono ordinariamente concepiti come in contrasto con esse.</p>
<p>Tutto ciò è stato spesso trascurato dagli economisti, anche tra i più accurati.</p>
<p>Non solo essi hanno talora parlato di <quote>“curve d'utilità”</quote> come se queste fossero determinabili mediante il riferimento ad <hi rend="italic">una merce sola</hi>, e non alle <hi rend="italic">due</hi> merci che si tratta sempre di scambiare; ma hanno seguito spesso l'uso volgare, di adoperare il termine <quote>“costo di produzione”</quote> in due sensi, ora a designare la difficoltà (sacrifici, spese, ecc.) di produrre una merce, ora la somma di danaro (la quantità d'altra merce) necessaria per indurre gli individui a superare questa difficoltà. E col passare, senza darne avviso, da un senso all'altro, hanno provocato innumerevoli malintesi e molta inutile discussione<note place="foot"><p><bibl><hi rend="sc">MARSHALL</hi>, <title lang="eng">Principles of Economics</title>, p. 418, nota.</bibl></p></note>. La <quote>“corrispondenza dei prezzi, o valori, ai costi”</quote> — corrispondenza che la libera concorrenza tende a produrre, — va intesa come relativa ai singoli individui, i quali, cioè, riceverebbero in tal caso per ciascuna attività loro un compenso corrispondente e non superiore o inferiore a ciò che basta ad indurli alla attività stessa; ma non bisogna già credere ch'essa significhi che, per due individui impiegati nelle stesse occupazioni, la parità dei compensi possa indicarci una parità di sacrifizio, di lavoro, di <hi rend="italic">merito</hi> fra di loro. Essa ci indica puramente una equivalenza esterna o quasi meccanica di questi sacrifizi o meriti in quanto sono controbilanciati dal desiderio di un'altra merce (il danaro) che ciascuno può desiderare con intensità affatto diversa.</p>
<p>Donde un'altra categoria di <hi rend="italic">disarmonie economiche</hi> più sottili e per così dire più intime, a conoscer le quali un numero molto maggiore di induzioni e paragoni è richiesto, e che introducono nell'economia, e <hi rend="italic">nelle conseguenze etiche dell'economia</hi>, una serie di complicazioni che molti non hanno neppure sospettate<note place="foot"><p><bibl>Fra coloro che hanno insistito sull'esistenza di disarmonie derivanti dalle condizioni iniziali dello scambio e sulle quali lo scambio non ha effetto, oltre al <hi rend="sc">WICKSTEED</hi>, <title lang="eng">Alphabet</title>, pp. 82–96, merita di essere particolarmente citato <hi rend="sc">OTTO EFFERTZ</hi> (<title lang="ger">Arbeit u. Boden. System der politischen Oekonomie</title>, Berlin, 1897); vedi anche <hi rend="sc">LANDRY</hi>, <title lang="fre">L'utilité sociale de la propriété individuelle</title>, Paris, 1901, e il bel saggio del <hi rend="sc">PANTALEONI</hi>, <title>Sull'effetto delle posizioni iniziali sulle terminali in economia</title>, in <title>Scritti vari d'economia</title>, Palermo, 1904, pp. 387–421.</bibl></p></note>.</p>
</div2>
<div2>
<head>Conclusioni economiche.</head>
<p>Riassumendo i risultati di questa breve scorsa a traverso il territorio della economia politica, essi sono: 1º Il valore delle merci <hi rend="italic">sul mercato</hi> è dato non dalle loro utilità totali ed astratte, ma dalle loro <hi rend="italic">utilità marginali comparate</hi>; 2º Il livello al quale, in un mercato, tende a portarsi il valore delle merci di una data qualità, è determinato dalle utilità e dai costi marginali, <hi rend="italic">di quei produttori o consumatori cioè che sono più difficilmente stimolati a produrre e a comperare</hi>, cioè che dalle <hi rend="italic">più lievi</hi> oscillazioni del prezzo sono distolti dalla compera o dalla produzione; 3º Questo produce, per i produttori e consumatori che non sono al <quote>“margine”</quote>, dei <quote>“<hi rend="italic">vantaggi differenziali</hi>”</quote> o <quote>“<hi rend="italic">rendite</hi>”</quote>, vantaggi cioè non giustificati da alcuna loro efficacia come stimoli alla produzione; 4º Che anche ove questi vantaggi non si verifichino, sussistono ulteriori differenze fra gli individui, dovute al fatto che desideri, bisogni e sacrifizi d'intensità <hi rend="italic">diversissima</hi> possono, commisurati al bisogno <hi rend="italic">diverso</hi> che ciascuno ha della merce scelta come <quote>“mezzo di scambio”</quote>, dare luogo a rapporti (utilità e costi comparati) <hi rend="italic">equivalenti ed uguali sul mercato</hi>.</p>
</div2>
</div1>
<div1>
<head>CAP. III.</head>
<div2>
<head>La concezione economica della morale.</head>
<p>Non occorre ormai molto spazio per accennare alle conseguenze <hi rend="italic">etiche</hi> di quello che abbiamo detto.</p>
<p>Anzitutto: (a) non meno in morale che in economia, ciò di cui effettivamente si giudica è, non il valore complessivo o generale degli atti e delle attitudini di cui si invoca l'adempimento o l'osservanza, ma il loro valore <hi rend="italic">marginale</hi> e <hi rend="italic">comparativo</hi>, valore atto a variare, e col numero di questi atti effettivamente compiuto dagli uomini, e col numero altresì di quegli altri atti cui si rinuncia per compierli (sacrifizi). Inoltre: (b) non si può a meno di tener conto dell'azione di una specie di <hi rend="italic">legge di indifferenza</hi> che si verifica nel campo morale non meno che nei mercati finanziari o commerciali: degli inconvenienti più o meno grandi cioè, che possono derivare dal voler troppo distinguere e particolareggiare nei precetti morali e nelle sanzioni loro apposte. In terzo luogo: (c) per questa stessa necessità di dare precetti e sanzioni generali, si dà luogo a fenomeni analoghi ai fenomeni di rendita, per modo che ogni codice di moralità non può fare sparire — anzi produce per il fatto stesso d'esistere — numerose lacune d'ingiustizia e d'immoralità. Queste lacune, finalmente sono rese ancor più gravi dal fatto (d) che <hi rend="italic">anche ove i precetti e le sanzioni fossero particolareggiate e commisurate a ciò che è necessario e sufficiente a indurre ciascuno al bene fare</hi>, rimarrebbe ancora una gran diversità nelle condizioni individuali; condizioni individuali di cui non si potrebbe tener conto senza diminuire l'<hi rend="italic">efficacia</hi> dei precetti e delle sanzioni medesime.</p>
</div2>
<div2>
<head>La marginalità nella morale.</head>
<p>(a) Colla prima di queste affermazioni, — sul valore esclusivamente marginale e comparativo dei nostri apprezzamenti etici — ci mettiamo in contrasto con tutta quanta la tradizione <quote>“intuizionistica”</quote> e kantiana, di filosofia morale. Questa, infatti, ha sempre insistito sul valore <quote>“assoluto”</quote> degli atti morali, sulla necessità di considerarli indipendentemente da alcun <quote>“dato di fatto”</quote> o sperimentale, da alcuna nozione di conseguenze; — sul loro carattere universale, valevole per <hi rend="italic">tutti</hi> gli uomini, qualunque essi siano e in qualunque circostanza si trovino.</p>
<p>A quella concezione altri hanno opposto la concezione della <quote>“relatività della morale”</quote> derivante dalla constatazione, così facile a farsi, del variare dei gusti e degli apprezzamenti degli uomini a seconda dei tempi, delle civiltà diverse, della coltura e del carattere nazionale. Ma la nostra concezione di tale relatività è ancor più radicale.</p>
<p><hi rend="italic">Anche</hi> supposti gusti, tendenze e aspirazioni morali invariabili, anche supposto, cioè, che il moralista voglia costruire una morale, in questo senso, assoluta ed universale, non riconoscendo come valide <quote>“moralmente”</quote> se non le aspirazioni proprie; — anche in tal caso, diciamo, il suo apprezzamento etico di ogni atto o di ogni virtù dovrà dipendere dalla <hi rend="italic">misura</hi> in cui questi atti e queste virtù effettivamente si verificano, senza il suo intervento fra gli uomini, e dalla <hi rend="italic">misura</hi> dei sacrifizi ch'egli impone, o si vede costretto ad imporre, per ottenerne un ulteriore aumento. Se egli non fa ciò, sarà continuamente colpevole di puerilità ed ingenuità, in contrasto coi dati più elementari del buon senso e del senso comune<note place="foot"><p>Il <hi rend="sc">MOORE</hi> <bibl>(<title lang="lat">Principia Ethica</title>, Cambridge, 1903)</bibl> sostiene una teoria avente molta analogia con la nostra, chiamandola teoria delle unità organiche (<quote lang="eng">of organic wholes</quote>). <quote>“<foreign lang="eng">It is certain that a good thing may exist in such a relation to another good thing that the value of the whole thus formed is immensely greater than the sum of the values of the two good things. It is certain that a whole formed of a good thing and an indifferent thing may have immensely greater value than the good thing itself possesses. It is certain that two bad things or a bad thing and an indifferent one may form a whole much worse than the sum of badness of its parts. And it seems as if indifferent things may also be the sole constituents of a whole which has great value, either positive or negative. Whether the addition of a bad thing to a good whole may increase the positive value of the whole, or the addition of a bad thing to a bad may produce a whole having positive value, may seem more doubtful; but it is, at least, possible, and this possibility must be taken into account in our ethical investigations. However we may decide particular questions, the principle is clear. <hi rend="italic">The value of a whole must not be assumed to be the same as the sum of the values of the parts</hi></foreign>”</quote> ( 18, p. 29). Questo suggerisce una <hi rend="italic">teoria dei beni morali complementari</hi>, cioè dell'effetto esercitato dai beni morali (virtù, ecc.), diversi fra loro, sulla reciproca desiderabilità; mentre qui abbiamo dovuto principalmente tener conto dell'aumento dei beni morali <hi rend="italic">della stessa specie </hi>sulla <hi rend="italic">propria</hi> desiderabilità.</p></note>.</p>
<p>Vi è, nella vita, una gran quantità di atti ed attitudini, che pur essendo di una incontestabile <quote>“utilità”</quote>, pur essendo essenziali alla conservazione ed al benessere della convivenza umana, non entrano nell'ambito di ciò che noi chiamiamo la morale. Perché? Perché nonostante la loro desiderabilità astratta, nonostante i vantaggi <hi rend="italic">totali</hi> che la società ritrae dal loro adempimento, vantaggi certamente assai maggiori — nel loro complesso — a quelli degli atti che la morale esalta; essi sono tuttavia atti di cui non è desiderabile un ulteriore <hi rend="italic">aumento</hi>, la cui desiderabilità <quote>“marginale comparata”</quote>, in altre parole, è zero o addirittura negativa.</p>
<p>Gli atti prodotti dall'istinto personale di conservazione o da quello della riproduzione della specie non sono considerati virtuosi perché, ben lungi dal richiedere un incitamento, essi richiedono <hi rend="italic">freni</hi>, gli uomini essendo piuttosto proclivi ad eccedere che a difettare in essi, e a sacrificar loro l'adempimento di altre funzioni che sono marginalmente e comparativamente (quantunque non <quote>“totalmente”</quote>) più desiderabili.</p>
<p>Ma se gli uomini divenissero più restii a compierli, o trovassero il modo di deluderne le conseguenze migliori, nascerebbe indubbiamente la necessità di incoraggiarli e promuoverli: nei paesi dove la popolazione diminuisce, gli atti genuini di riproduzione tendono ad acquistare il carattere di vera e propria virtù: in una società di suicidi, chi giungesse alla venerabile età di 50 o 60 anni sarebbe certamente considerato come un eroe. Il desiderio d'arricchirsi non è considerato come un male se non perché gli uomini tendono a sacrificare ad esso altri fini <quote>“più elevati”</quote>.</p>
<p>Le nostre <quote>“tavole di valori morali”</quote> insomma contengono tutte quelle cose per ottenere un aumento delle quali, in noi stessi o negli altri, siamo disposti a determinati sacrifici; ma non già tutte le cose che possono apparirci desiderabili, ove si faccia astrazione dalla quantità di esse che già abbiamo senza sforzo, o dalla quantità delle cose che bisognerebbe sacrificare per vederle ancora aumentare. Col crescere delle azioni virtuose, esse tendono a diminuire di valore, come analogamente il diminuire delle azioni <quote>“viziose”</quote> tende a render meno disposti a far dei sacrifici per diminuirle ulteriormente; onde è sempre concepibile un limite, naturalmente molto diverso secondo i casi, oltre al quale il <quote>“vizio”</quote> diverrebbe una <quote>“virtù”</quote> e la <quote>“virtù”</quote> un <quote>“vizio”</quote>.</p>
<p>Avviene infatti per la domanda e per l'offerta etica lo stesso che per la domanda e l'offerta economica: se per domanda non s'intendesse che un desiderio vago di possedere una cosa, indipendentemente dal <hi rend="italic">prezzo</hi> che ciascuno sottintende nella domanda stessa, non vi sarebbe quasi alcuna cosa di cui non si potesse considerare la domanda come infinita; ma siccome ogni scelta implica qualche rinunzia, per quanto piccola, nessuna desiderabilità può considerarsi come indefinita, e non vi è nel fatto virtù, anche fra quelle che ci sembrano infinitamente desiderabili, che se si generalizzasse fra gli uomini e ne divenisse la invadente preoccupazione non cesserebbe, per questo, di esser tale.</p>
<p>Basta considerare che cosa avverrebbe se tutti gli uomini divenissero completi <quote>“altruisti”</quote>; il risultato sarebbe disastroso: anziché biasimare coloro che sacrificano gli altrui interessi ai propri, occorrerebbe premiare in qualche modo tutti quelli che non lasciassero andare in rovina la propria salute, la propria famiglia, i propri affari per quelli degli altri<note place="foot"><p><bibl><hi rend="sc">VAILATI</hi>, <title>Rivista italiana di sociologia </title>luglio — agosto 1903, p. 415</bibl>: <quote>“Si pensi, per esempio, alle conseguenze che risulterebbero, anche nello stato presente dell'organizzazione sociale, da un ipotetico affievolimento, oltre un certo grado, nell'efficacia stimolatrice o inibitrice dei moventi egoistici, che entrano in giuoco nel suo funzionamento, e si veda se tali danni non sarebbero di gran lunga più gravi ed irrimediabili di quelli ai quali potrebbe dar luogo un ulteriore accrescimento di tale efficacia. Ciò che caratterizza i sentimenti egoistici, e, in generale, la maggior parte dei sentimenti che qualifichiamo come <quote>“immorali”</quote>, non sta nel fatto che le azioni alle quali essi ci spingono siano per sé stesse dannose o incompatibili col benessere o la prosperità generale; ma solo nel fatto che la parte che essi prendono, nel caso ordinario, alla determinazione della nostra condotta è <hi rend="italic">alquanto più grande</hi> di quanto non sarebbe conveniente che fosse nell'interesse di tutti; il che è appunto ciò che rende necessario il controbilanciarne l'influenza con mezzi che, a seconda della gravità dei casi, vanno dalla semplice disapprovazione o rimprovero fino alle sanzioni più severe del codice penale, mentre, dal canto opposto, le azioni qualificate come <quote>“morali”</quote> tendendo, per così dire, a essere prodotte in quantità inferiori alla domanda, richiedono ulteriori stimoli in aggiunta a quelli che portano spontaneamente ad effettuarle. Una alterazione nel carattere o nel livello medio dell'educazione morale, in una data società, che avesse per effetto di rendere tali freni o stimoli meno necessari o meno urgenti, tenderebbe a produrre nei corrispondenti apprezzamenti morali delle variazioni altrettanto notevoli, per quanto meno rapide, di quelle che vediamo verificarsi nei prezzi dei prodotti industriali per effetto della scarsità o esuberanza delle materie prime, o in seguito ad un miglioramento tecnico nei processi di fabbricazione”</quote>.</p></note>. L'altruismo è una virtù il cui valore è strettamente connesso colla presenza di egoisti, o almeno di non altruisti, nella società.</p>
<p>Da tali considerazioni risulta assai chiaro, credo, che cosa dobbiamo pensare della <quote>“formula del dovere”</quote> quale fu proposta da Kant, <quote>“agisci in modo che la massima da te seguita possa servire di regola di condotta universale”</quote>. Nessuna virtù e nessun dovere resisterebbe ad un esame, fatto rigorosamente in base a questo criterio. Molte azioni sono per noi un <quote>“dovere”</quote> <hi rend="italic">appunto perché</hi> gli altri uomini non le fanno, e rimangono tali <hi rend="italic">a condizione che</hi> non siano troppi gli uomini capaci e volenterosi di imitarle<note place="foot"><p><quote>“Nessuno deve fare il barbiere o il ministro, perché se tutti gli uomini fossero barbieri o ministri, gli uomini morirebbero di fame”</quote>.</p></note>.</p>
<p>Così pure, molte azioni sono permesse e non sono nocive, <hi rend="italic">soltanto perché</hi> il pericolo che vengano imitate non c'è: altre azioni ci sono vietate <hi rend="italic">appunto per il fatto che</hi> altri già le compie in modo esuberante. Possiamo concepire doveri di una singola persona su cento, che sarebbero delitti per le altre 99. I popoli altamente organizzatori capiscono e praticano ciò: <quote>“<foreign lang="eng"><hi rend="italic">One</hi> right man in the right place.... and no more</foreign>”</quote>.</p>
<p>Come in una barca sopraccarica, l'opportunità di sedersi da una parte o dall'altra dipende strettamente dal numero di persone sedute dalla parte opposta: se qui fosse seguito un imperativo kantiano qualsiasi, il capovolgimento della barca porrebbe tosto fine ai consigli del pilota e alle buone volontà dei passeggieri<note place="foot"><p>Quanto superiore il <quote lang="grc">tah eautou prattein</quote> di <hi rend="sc">PLATONE</hi> (<quote lang="grc">toh tah eautou prattein kaih meh polupragmonein dikaiosune esti</quote>: <bibl><title>Rep.</title>, IV, 10, 433</bibl>) al <quote lang="grc">pantas tautah prattein</quote>, se mi è permessa una simile traduzione del Kant! <quote>“<foreign lang="eng">Moralists commonly assume</foreign>, — <seg type="inciso">scrive il <hi rend="sc">MOORE</hi> <bibl>(<title lang="lat">Principia Ethica</title>, cap. V, p. 166, Cambridge, 1903)</bibl></seg> — <foreign lang="eng">that in the matter of actions or habits of actions actually recognised as duties or virtues, it is desiderable that every man should be alike. Whereas it is certain that, under actual circumstances, and possible that even in a much more ideal condition of things, the principle of division of labour, according to special capacity, which is recognised in respect of employments, would also give a better result in respect of virtues</foreign>”</quote>.</p></note>.</p>
</div2>
<div2>
<head>La legge d'indifferenza morale.</head>
<p>(b) Per ottenere quindi il <hi rend="italic">massimo rendimento</hi> degli incoraggiamenti e delle repressioni potrebbe sembrare che occorresse di particolareggiare quanto è più possibile i propri precetti, le proprie sanzioni, <hi rend="italic">individualizzandole</hi> al massimo. Ma a ciò si oppongono potenti ragioni, che ricordano quelle per cui il venditore non può far prezzi diversi per ogni suo avventore, e che — se non giustificano l'universalismo paradossale e <foreign lang="fre">gaffeur</foreign> che abbiamo or ora discusso, — spiegano e giustificano la tendenza dei moralisti ad essere generali e recisi nei loro precetti. Queste ragioni stanno nella psicologia degli uomini a cui essi si rivolgono: sono noti i pericoli di una morale troppo particolareggiata e casuistica, come quella che ha costituito insieme il merito e il torto dei gesuiti. La necessità di regole quanto è più possibile <hi rend="italic">generali</hi>, affinché gli uomini sappiano che cosa aspettarsi gli uni dagli altri e dal legislatore (morale o politico), di sanzioni nette e non atte troppo a variare a seconda dei temperamenti troppo mutabili dei giudici (moralisti, opinione pubblica, magistrati togati o no), ed affinché l'imitazione non discriminata non porti i suoi frutti, rendendo l'esempio, singolarmente innocuo, collettivamente dannoso; il bisogno di regole fisse e non troppo discutibili si è fatto in ogni tempo sentire<note place="foot"><p>Questo bisogno è naturalmente assai più forte in epoche primitive e di malferma costituzione sociale, che in epoche di maggiore evoluzione giuridica e morale. <quote>“<foreign lang="eng">In early times</foreign> — <seg type="inciso">scrive il BAGEHOT</seg> — <foreign lang="eng">the quantity of government is much more important than its quality. What you want is a comprehensive rule binding men together, making them do much the same things, telling them what to expect of each other — fashioning them alike, and keeping them so. What this rule is it does not matter so much. A good rule is better than a bad one but any rule is better than none; while, for reasons which a jurist will appreciate, none can be very good. But to gain that rule, what may be called the impressive elements of a polity are incomparably more important than its useful elements. How to get obedience of men is the hard problem; what you do with that obedience is less critical.. The object of such organisations is to create what may be called a <hi rend="italic">cake</hi> of custom. All the actions of life are to be submitted to a single rule for a single object; that gradually created that <quote>“hereditary drill”</quote> which science teaches to be essential, and which the early instinct of men saw to be essential too. That this <hi rend="italic">régime</hi> forbids free thought is not an evil; or rather though an evil, it is the necessary basis for the greatest good; it is necessary for making the mould of civilisation and hardening the soft fibre of early man.... Macaulay justly said that many an army has prospered under a bad commander, but no army has ever prospered under a <quote>“debating society”</quote></foreign>”</quote> <bibl>(<title lang="eng">Physics a. Politics</title>, pp. 25, 27, 65, London, 1896)</bibl>.</p></note> e il grande problema della morale, come del diritto, è stato di conciliare queste esigenze con quelle di un senso morale più raffinato: un problema, anche questo, di <hi rend="italic">marginalità</hi>.</p>
</div2>
<div2>
<head>La prima specie di disarmonie morali.</head>
<p>(c) In conseguenza di ciò vedremo verificarsi sempre anche nel mondo morale dei vantaggi o svantaggi differenziali, dei <quote>“fenomeni di rendita”</quote>. Alla generalità e rigidità della legge morale farà contrasto la varietà delle condizioni individuali, sia per ciò che riguarda il dovere o l'ideale, sia per ciò che riguarda le sanzioni loro apposte.</p>
<p>Il dovere per ciascuno sarà di fare, non già quello che nel <hi rend="italic">suo</hi> caso è il meglio o l'ottimo, ma ciò che all'ingrosso è meglio che gli uomini facciano <hi rend="italic">di più</hi> di quanto ora non facciano: non agendo così, egli si attirerà una sanzione che, nel <hi rend="italic">suo</hi> caso, potrà anche talvolta essere <quote>“immeritata”</quote>. Il codice morale di una epoca, come il suo codice civile o penale, sarà determinato non in vista degli individui <quote>“migliori”</quote> ma per una specie di equilibrio che si formerà fra le aspirazioni dei migliori e le resistenze dei <quote>“peggiori”</quote>: esso sarà per gli uni rozzo e grossolano, per gli altri di una raffinatezza eccessiva e talora crudele. Il biasimo e la lode, i premi ed i castighi saranno commisurati a ciò che è necessario ad indurre alla virtù, o a distogliere dal vizio, i <hi rend="italic">meno</hi> proclivi alla virtù e i più proclivi al vizio; tenuto conto, naturalmente, del sacrifizio <hi rend="italic">crescente</hi> rappresentato, per la comunità, dal crescere in severità delle sanzioni, e della diminuzione della loro efficacia mano mano che si estende la loro applicazione ad un maggior numero di individui. Le pene e i premi hanno, infatti, un <hi rend="italic">costo</hi> marginale che cresce col crescere della loro severità e grandezza, e colla loro estensione; mentre colla loro estensione diminuisce la loro efficacia marginale: la gloria e l'onore, come l'infamia, diminuiscono rapidamente di efficacia quanto maggiore è il numero degli individui che ne fruiscono o soffrono.</p>
<p>Così alcuni si troveranno a godere di lode o gloria molto superiore al loro <quote>“merito”</quote> individuale, per avere compiuto azioni, poniamo, talmente conformi al loro carattere che sarebbe piuttosto invece stato necessario <quote>“punirli”</quote> se si fosse voluto distoglierli dal farle (es., le produzioni intellettuali, a cui molti si dettero anche in epoca di persecuzione contro il pensiero). — Altri, invece, subiranno biasimo od infamia di gran lunga sproporzionata alla loro <quote>“colpa”</quote>; la pena verrà applicata anche a coloro per cui l'astenersi dal delitto sarebbe stato eroismo, mentre fra quelli che non la subiscono vi sono tanto coloro per cui la pena è stata <hi rend="italic">appena efficace</hi> a distoglierli dal reato quanto coloro che avrebbero <hi rend="italic">preferito di essere puniti</hi> piuttosto che compierlo. <foreign lang="lat">Summum jus, summa injuria</foreign>. Il diritto e la morale anche più perfezionati devono necessariamente lasciare delle lacune d'ingiustizia e d'immoralità, senza cessare per questo di rappresentare talora il <hi rend="italic">massimo</hi> di giustizia e di moralità a cui, in determinate circostanze, sia lecito aspirare.</p>
<p>Fino a che punto queste <hi rend="italic">disarmonie</hi> morali e giuridiche siano rimediabili, è questione delicata e, a sua volta, non risolvibile astrattamente. Come l'opera del legislatore è invocata per togliere alcune delle più stridenti disarmonie economiche, sia con appositi sistemi d'imposte sia con altri provvedimenti integrativi<note place="foot"><p>Fra le riforme che mirano a questo scopo, oltre quella già accennata del George ed altre, merita di richiamare l'attenzione quella proposta da <hi rend="sc">EUGENIO RIGNANO</hi>, in un libro il cui solo titolo <bibl>(<title>Di un socialismo in accordo colla dottrina liberale</title>, Torino, 1901)</bibl> dice già l'affinità fra le idee dell'autore e le idee nostre. Si tratterebbe di una imposta sulle successioni, destinata a diminuire l'ingiustizia evidente del nostro sistema ereditario senza ledere le esigenze di indole <hi rend="italic">retributiva</hi> a cui tale sistema in parte risponde. Vedi anche <bibl><hi rend="sc">RIGNANO</hi>, <title lang="fre">La question de l'héritage</title>, Paris, 1904 e <title>Partito socialista o partiti proletari molteplici</title>? in <title>Riforma sociale</title>, fasc. 8, anno XII, vol. XV.</bibl></p></note>; così l'opera individuale può contribuire a togliere alcune delle più stridenti disarmonie etiche, coll'<hi rend="italic">equità</hi> di fronte alla rigida giustizia (<foreign lang="lat">strictum jus</foreign>) colla <hi rend="italic">bontà</hi> di fronte alla rigida morale; ed anzi una certa latitudine e discrezione è sempre stata concessa, dalle leggi e dalle consuetudini, agli individui<note place="foot"><p><quote>“<foreign lang="grc">Kaih estin aute e phusis tou epieikous, epanorthoma nomou, e elleipei diah toh katholou. touto gar aition kaih tou meh panta katah nomon einai, oti perih enion adunaton thesthai nomon. oste psephismatos dei</foreign>”</quote>. <bibl>(<hi rend="sc">ARIST.</hi>, <title>Eth. Nic.</title>, lib. V, cap. X, 6)</bibl>.</p></note>. Dal diritto positivo vi è così, in una certa misura, appello al cosiddetto diritto naturale; dal diritto naturale alla morale generale; dalla morale generale, ad una morale più raffinata e più intima.</p>
<p>Le grandi personalità, i <quote>“grandi delinquenti”</quote> od eroi della storia, hanno sempre goduta la facoltà di violare i canoni della morale e del diritto acquisiti in favore di un diritto o di una morale <quote>“superiore”</quote>; nel fatto l'umanità ha spesso concesso loro un <hi rend="italic"><foreign lang="eng">bill</foreign> d'indennità</hi><note place="foot"><p>Tutte le costituzioni, per quanto rigide, permettono, o se non permettono, tollerano che i ministri o le altre autorità violino, in casi di urgenza, le leggi che limitano la loro azione (il caso celebre dei nostri <hi rend="italic">decreti–legge</hi>); salvo, naturalmente, a sancire per loro una più forte responsabilità a fatti compiuti. E queste violazioni sono spesso il mezzo con cui le costituzioni si modificano, precisamente come gli <hi rend="italic">editti dei pretori</hi> furono il mezzo con cui lentamente fu modificato il formalismo dell'antico diritto romano (<foreign lang="lat">jus quiritium</foreign>). Ma il formalismo stesso rappresenta un'esigenza eterna di un diritto ben fatto; il diritto romano ancor oggi, come si è venuto applicando alle nazioni moderne, nonostante, anzi <hi rend="italic">per</hi> il suo formalismo contro cui gridano tanto i profani, è il più <hi rend="italic">economico</hi> (nel senso più lato dato a questa parola nel presente scritto) di tutti i diritti.</p></note>; e così pure, nella vita ordinaria, fanno le persone di senso morale squisito o di forti passioni, alle quali l'opinione pubblica permette di applicar la morale un po' a modo loro, caso per caso, e di violare la lettera per lo <quote>“spirito”</quote> della legge. Ma <hi rend="italic">il loro esempio è pericoloso</hi>: la bontà, anche intelligente, ha i suoi inconvenienti di fronte alla rigida morale, come la beneficenza, anche illuminata, ha i suoi inconvenienti di fronte alla rigida economia.</p>
<p>La lotta che si combatte in vari campi, nel diritto civile e penale, nella politica, nella <hi rend="italic">economia</hi>, fra coloro che vorrebbero <hi rend="italic">individualizzare</hi> le norme e le sanzioni d'ogni sorta, per ridurle più conformi ad un ideale astratto di giustizia, e i loro avversari, ci presenta aspetti svariatissimi, e non sempre agevolmente riconoscibili, del medesimo contrasto.</p>
<p>Il socialismo moderno, in quanto lotta contro le disparità di condizione non fondate apparentemente su alcun criterio di giustizia retributiva (<quote>“a ciascuno secondo il <hi rend="italic">suo</hi> lavoro”</quote>); le aspre critiche dei <quote>“positivisti”</quote> contro la scuola <quote>“classica”</quote> di diritto penale (a ciascuno secondo la <hi rend="italic">sua</hi> pericolosità)<note place="foot"><p><bibl>Vedi <title>I postulati della scienza positiva e il diritto penale</title>, Firenze, 1901.</bibl></p></note>; la tendenza ad adottare provvedimenti sempre più numerosi e particolareggiati in favore dei meno favoriti nella lotta per l'esistenza, per la felicità, <hi rend="italic">per la moralità</hi>: tutto ciò insomma che, secondo i casi, chiamiamo umanitarismo o sentimentalismo moderno è, in ultima analisi, un movimento tendente ad abolire o diminuire quelli che si possono chiamare in genere <quote>“fenomeni di rendita”</quote> nella società umana<note place="foot"><p>Il contrasto fra la giustizia quale la possiamo concepire nelle leggi e la giustizia quale la può applicare un individuo è mirabilmente esposto da <hi rend="sc">PLATONE</hi> ed <hi rend="sc">ARISTOTILE</hi> — <bibl>(<hi rend="sc">PLATONE</hi>, <title>Politica</title>, 294 B)</bibl>: <quote>“<foreign lang="grc">Oti nomos ouk an pote dunaito to te ariston kaih toh dikaiotaton akribos pasin ama perilabon toh beltiston epitattein. ai gahr anomoiotetes ton te anthropon kaih ton praxeon kaih toh medepote medehn, os epos eipein, esukhian aghein ton anthropon, oudehn eosin aploun en oudenih perih apanton kaih epih panta tohn khronon apophainesthai tekhnen oud' entinoun</foreign>”</quote>; <bibl>(<hi rend="sc">ARIST.</hi>, <title>Eth. Nic.</title>, lib. V, cap. X, 4, 5, 6, 7)</bibl>: <quote>“<foreign lang="grc">O mehn nomos katholou pas. perih enion deh oukh oion te orthos eipein katholou. en ois oun, anagke mehn eipein katholou, meh oion te deh orthos, toh os epitopleon lambanei o nomos, ouk agnoon toh amartahmenon. kaih estin oudehn etton orthos? toh gahr amartema ouk en to nomo oud' en to nomothete, all'en te phusei tou pragmatos</foreign>”</quote>.</p></note>.</p>
<p>Per un curioso equivoco, questi movimenti verso un'<hi rend="italic">individualizzazione morale</hi>, sono oggi generalmente patrocinati in nome dell'interesse sociale (socialismo), mentre coloro che insistono invece sui pericoli sociali di una eccessiva individualizzazione sono designati appunto col nome di <hi rend="italic">individualisti</hi><note place="foot"><p>La ragione principale di ciò va ricercata nel fatto che i <quote>“socialisti”</quote> generalmente, per ottenere la maggiore individualizzazione a cui mirano, fanno appello all'intervento dello stato (confuso colla <hi rend="italic">società</hi>), o ad un sentimento, vero o fittizio, di solidarietà fra gruppi determinati o fra <quote>“tutti”</quote> gli uomini. Il contrasto fra socialisti e individualisti spesso si basa, più che su differenze nei fini, su differenze nei <hi rend="italic">mezzi</hi> invocati (come risultò anche al Congresso di Filosofia a Ginevra nella discussione fra Pareto e Halévy — vedi <title lang="fre">Comptes Rendus</title> — Séance genérale: <title lang="fre">L'individuel et le social</title>), ma il più delle volte è un contrasto altrettanto vago ed indeterminato quanto lo era quello fra Guelfi e Ghibellini nel Medio Evo.</p></note>.</p>
</div2>
<div2>
<head>Altre disarmonie morali.</head>
<p>(d) Fra i <quote>“fenomeni di rendita”</quote> occorre però distinguere, anche in morale, quelli che derivano puramente dalla necessità di stabilire precetti e sanzioni fisse e generali, e nello stesso tempo efficaci per gli uomini che stanno al <quote>“margine della moralità”</quote>, da quei fenomeni di rendita più intimi e delicati per così dire, che sussisterebbero anche ove gli altri fossero tolti od aboliti. Ciò che caratterizza i primi è che essi non sono direttamente giustificati da <quote>“esigenze retributive”</quote> rispetto a ciascun particolare individuo che ne fruisce, — essi ricevono <hi rend="italic">più</hi> di quanto basterebbe ad indurli; — e perciò i fenomeni di rendita di questa specie possono essere tolti, caso per caso, poniamo, dall'azione individuale illuminata senza diminuire il <hi rend="italic">rendimento massimo</hi>, per così dire, dell'azienda morale. Gli altri invece non potrebbero essere diminuiti in nessun caso senza che diminuisse, per gli individui contemplati, lo stimolo ad agire moralmente; essi sono, quindi, quasi congeniti all'etica stessa.</p>
<p>La morale, abbiamo detto, concerne principalmente le scelte o preferenze degli uomini. Essa concerne, a vero dire anche i motivi di queste scelte, ma questi motivi alla loro volta non ci sono noti, per lo più, se non per mezzo di <hi rend="italic">altre</hi> scelte compiute dai singoli uomini nelle diverse circostanze. Quando parliamo della <hi rend="italic">intenzione</hi> che ha mosso un individuo a compiere una data azione, diciamo soltanto che per esperienza ci è noto che tale individuo avrebbe fatto una scelta diversa se questa o quella circostanza in cui ha agito fosse stata diversa. Così pure quello che chiamiamo il <hi rend="italic">carattere</hi> di un individuo, in quanto tale carattere ha importanza morale, non è rappresentato se non dall'insieme delle scelte ch'egli compirebbe nelle diverse circostanze possibili, scelte differenti da quelle che prevediamo farebbe un individuo di <quote>“carattere differente”</quote>. Ora sappiamo che le scelte e preferenze, se ci dànno un indizio della <hi rend="italic">scala di valori</hi> di ciascun individuo in particolare, non ci dicono però di per sé nulla intorno ai rapporti tra la scala di valori di un individuo e quella di un altro. Tutti i nostri giudizi e apprezzamenti morali sono viziati da questa specie di <hi rend="italic">inconoscibilità</hi>, rispetto all'etica, dei moventi intimi delle persone comparate le une alle altre.</p>
<p>Potremo, è vero, conoscere la forza di tali moventi anche da altri indizi che non siano scelte; di due scelte identiche, l'una potrà essere accompagnata da gravi reazioni fisiologiche, emozionali, o simili, mancanti nel caso dell'altra. Due asini di Buridano potranno rimanere immoti, languendo l'uno di fame e l'altro di golosità: se però aspettiamo qualche tempo, potremo sapere se si tratta dell'una o dell'altra perché, poniamo, l'affamato darà dei segni d'indebolimento o morrà assai prima del goloso. Nell'aneddoto di Diogene Laerzio da noi citato (pag. 49, nota) non sarebbe stato difficile, conoscendo le abitudini di vita di Aristippo e del suo critico, sapere se Aristippo era un vizioso o se il critico suo fosse invece un avaro.</p>
<p><hi rend="italic">Resta pur nondimeno il fatto</hi> che, per agire e far agire gli uomini, ciò che occorre è lo <hi rend="italic">squilibrio</hi> dei moventi, qualunque essi siano, come per muovere un corpo occorre una <hi rend="italic">disuguaglianza</hi> fra le forze che lo sollecitano in senso contrario. Onde una morale, che voglia essere efficace, è costretta a tener conto più dei <hi rend="italic">rapporti di differenza</hi> fra i motivi, quali si manifestano nelle scelte, che non dei moventi <quote>“effettivi”</quote> quali possono risultare da altri indizi. Ove essa ciò non faccia, le occorre rinunciare ad una parte della sua efficacia, dando agli uomini stimoli e incitamenti inferiori a quelli necessari per farli agire moralmente; e a rallentare pertanto, per raccogliere i ritardatari, il progresso della umanità verso forme più elevate di vita.</p>
<p>Ogni riguardo, insomma, a queste <hi rend="italic">ulteriori</hi> disarmonie tende, per un lato, a rendere meno efficaci i precetti che ci sono. Per un altro lato è così impedito che se ne introducano di migliori, i quali appunto per essere <hi rend="italic">migliori</hi> sarebbero meno <hi rend="italic">efficaci</hi>. Questo contrasto si è fatto sentire in tutta la storia della morale, e pone un dilemma imbarazzante dinanzi alla mente di ogni moralista. Fino a che punto sia possibile e opportuno sacrificare l'una di queste esigenze della morale all'altra, — fino a che punto, cioè, convenga <hi rend="italic">disirrigidire</hi> i precetti <hi rend="italic">anche</hi> a costo della moralità stessa degli individui che così si beneficano — è questione che non si può risolvere in astratto, e che è suscettibile di soluzioni diverse nelle diverse epoche di civiltà — a seconda cioè del vario grado di maturità morale raggiunto dagli individui a cui la morale si applica, ed a seconda dei diversi ideali di coloro, che creano ed elaborano la morale da applicarsi.</p>
<p><quote>“<foreign lang="eng">In a cooperative industrial association</foreign>, <seg type="inciso">scrive <hi rend="italic">J. Stuart Mill</hi><note place="foot"><p><bibl><title lang="eng">Utilitarianism</title>, p. 86.</bibl></p></note>,</seg> <foreign lang="eng">is it or is it not just that talent or skill should give a title to superior remuneration? On the negative side of the question it is argued, that whoever does the best he can deserves equally well, and ought not in justice to be put in a position of inferiority for no fault of his own; that superior abilities have already advantages more than enough, in the admiration they excite, the personal influence they command, and the internal sources of satisfaction attending them, without adding to these a superior share of the world's goods; and that society is bound rather to make compensation for the less favoured for this immerited inequality of advantages, than to aggravate it. On the contrary side it is contended, that society receives more from the efficient labourer; that his services being more useful, society owes him a larger return for them; that a greater share of the joint result is actually his work, and not to allow his claim is a kind of robbery; that if he is only to receive as much as others, he can only be justly required to produce as much, and to give a smaller amount of time and exertion, proportioned to his efficiency, <hi rend="italic">Who shall decide between these appeals to conflicting principles of justice</hi>?...</foreign>”</quote>. <quote>“<foreign lang="lat">Social utility</foreign>”</quote>, risponde il Mill; ma questa, come abbiam visto, è una soluzione che non fa che porre il problema.</p>
</div2>
</div1>
</body>
<back>
<div1>
<head>NOTA.</head>
<argument><p><hi rend="italic">La misurabilità dei piaceri e dolori.</hi></p></argument>
<p>Se consideriamo quali sono gli argomenti portati dagli utilitaristi in favore della tesi, da loro ritenuta fondamentale, della misurabilità dei piaceri e dolori, vediamo ch'essi si riducono al seguente: che tale misurazione in sostanza viene eseguita continuamente da ciascuno di noi nella sua vita quotidiana, in ogni azione ch'egli compie ed in ogni scelta ch'egli fa; gli esempi, per lo più, ne sono tratti dalla vita economica. <quote>“<foreign lang="eng">If I,</foreign> <seg type="incico">scrive il Bentham,</seg> <foreign lang="eng">having a crown in my pocket, and not being athirst, hesitate whether I shall buy a bottle of claret with it for my own drinking, or lay it out in providing sustenance for a family I see about to perish for want of any assistance, so much the worse for me at the long run; but it is plain that, so long as I continued hesitating, the two pleasures of sensuality in the one case, of sympathy in the other were exactly worth to me five shillings, to me they were exactly equal.</foreign></quote></p>
<p><quote><foreign lang="eng">“I beg a truce here of our man of sentiment and feeling while from necessity, — and it is only from necessity, — I speak and prompt mankind to use a mercenary language. The Thermometer is the instrument for measuring the heat of the weather; the Barometer the instrument for measuring the pressure of the air. Those who are not satisfied with the accuracy of those instruments must find out others that shall be more accurate, or bid adieu to Natural Philosophy. Money is the instrument for measuring the quantity of pain and pleasure. Those who are not satisfied with the accuracy of this instrument must find out some other that shall be more accurate, or bid adieu to Politics and Morals</foreign><note place="foot"><p><bibl><hi rend="sc">BENTHAM</hi>, da un manoscritto citato da <hi rend="sc">ELIE HALEVY</hi> (n. 27 dei mss. di University College). <title lang="fre">La formation du Radicalisme philosophique</title>, vol. I, app. II, pp. 112–114.</bibl></p></note>.”</quote></p>
<p>Così anche il Verri: <quote>“Se adunque nella pratica l'uomo paragona continuamente i piaceri ed i dolori, conviene dire che sieno due quantità prossimamente paragonabili. Ogni azione nostra si assomiglia ad una compera: si da il danaro per avere una cosa: il privarsi del danaro per sé è un male; ma quando comperiamo giudichiamo che è un bene maggiore di questo male la cosa che ricerchiamo. In ogni condizione in cui sia l'uomo, anche sotto al trono, è costretto a fare una quantità di azioni penose, incomode, dolorose per acquistarsi i piaceri”</quote>. <bibl>(<title>Discorso sulla indole del piacere e dolore</title> 6, XX, Collezione Custodi)</bibl>.</p>
<p>A questo modo di vedere degli utilitaristi, i moralisti loro avversari (intuizionisti, ecc.) hanno sempre opposto l'attestato, secondo loro irrefragabile, della nostra coscienza, che ci dice che non è sempre il <quote>“piacere più intenso”</quote> quello che produce l'azione, e che talora al piacere <quote>“maggiore”</quote> <hi rend="italic">è preferito</hi> il piacere minore od addirittura un dolore: asserendo in altre parole, che le nostre scelte non ci danno la <hi rend="italic">misura</hi> dei nostri piaceri o dolori. In economia, invece, la concezione degli utilitaristi è stata per lungo tempo accettata, e il cosiddetto <quote>“postulato edonistico”</quote> è stato creduto un presupposto necessario, col risultato di restringere l'applicazione della economia esclusivamente al campo delle scelte <quote>“inferiori”</quote>, di far sorgere, con speciali caratteri di <hi rend="italic">immoralità</hi> od <hi rend="italic">amoralità</hi>, la figura dell'<foreign lang="lat">homo oeconomicus</foreign>, e di favorire quel contrasto fra <quote>“moralisti”</quote> ed <quote>“economisti”</quote> che abbiamo tentato di eliminare nel presente scritto.
        ***</p>
<p>Il punto di maturità maggiore a cui fosse giunta la controversia su questo argomento <hi rend="italic">fra moralisti</hi> è da riscontrarsi in un passo dell'<title lang="eng">Examination of Sir W. Hamilton's Philosophy</title> di J. Stuart Mill <bibl>(Cap. XXVI, p. 518, Londra, 1865)</bibl>. Di fronte all'obbiezione del Mansel — secondo la quale, visto che non possediamo altro criterio della <quote>“intensità”</quote> dei motivi (piaceri e dolori) se non il loro definitivo prevalere, il dire che la volontà è governata dal motivo più forte equivale a dire che <hi rend="italic">il motivo prevalente prevale</hi> — il Mill, fra altre cose, (non tutte però egualmente convincenti) a difesa del principio edonistico, risponde:
<quote rend="block">
<p>“<foreign lang="eng"><hi rend="italic">Even supposing there were no test of the strength of motives but their effects only, the proposition that the will follows the strongest motive would not</hi>, as Mr. Mansel supposes, <hi rend="italic">be identical and unmeaning</hi>. We say, without absurdity, that if two weights are placed in opposite scales, the heavier will lift the other up: yet we mean nothing by the heavier except the weight which will lift up the other. The proposition, nevertheless is not unmeaning, for it signifies that in many or most cases there <hi rend="italic">is</hi> a heavier, <hi rend="italic">and that it is always the same one</hi>, not one or the other as it may happen. In like manner, even if the strongest motive meant only the motive which prevails, yet if there <hi rend="italic">is</hi> a prevailing motive, if all other antecedents being equal, the motive which prevails to day will prevail tomorrow and every subsequent day, Sir W. Hamilton was acute enough to see that the free will theory is not saved</foreign><note place="foot"><p>Naturalmente il <quote>“<foreign lang="eng">free will</foreign>”</quote> come lo concepiva Sir W. Hamilton. <bibl>Vedi <title>I postulati della scienza positiva e il diritto penale</title> (capitolo: <title>Libero arbitrio</title>)</bibl>.</p></note>.”         ***</p>
</quote>
</p>
<p>Ora l'economia politica ha compiuto recentemente un progresso, che mentre si presenta come uno svolgimento, ottenuto indipendentemente, di ciò che dice il Mill nel passo da noi citato, mette però definitivamente in disparte il cosiddetto <quote>“postulato edonistico”</quote> in economia e toglie la maggior parte degli antagonismi fra l'<foreign lang="lat">homo oeconomicus</foreign> e l'<foreign lang="lat">homo moralis</foreign>. Il merito principale di aver fatto compiere questo progresso alla economia spetta a Vilfredo Pareto <bibl>(<title>Sunto di alcuni capitoli di un nuovo trattato d'Economia pura</title> in <title>Giornale degli Economisti</title>, anno XI, vol. XX, 1900)</bibl>.</p>
<p>Abbiamo visto come l'utilità marginale di una merce sia sempre <quote>“misurata”</quote> dalle dosi di un'altra merce con cui le dosi di essa sono o sarebbero scambiate, e come non si possa parlare di <quote>“curve d'utilità”</quote> o <quote>“di costi”</quote> se non riferendosi a <hi rend="italic">due</hi> merci da scambiarsi in determinate quantità. Le curve di utilità marginale, o di ofelimità come le aveva chiamate il Pareto (v. <title lang="fre">Cours</title>) sono curve di cui ciascun punto rappresenta uno scambio possibile, e precisamente quello scambio in cui le due quantità di merci scambiate si equivalgono per noi, in modo che qualunque variazione nelle quantità da scambiare provocherebbe il rifiuto di scambiare da parte dell'uno o dell'altro dei due contraenti. Tali curve sono state chiamate anche <hi rend="italic">curve di indifferenza</hi> in quanto rappresentano degli scambi che ci sarebbe indifferente il fare o non fare. Esse non implicano, come non lo implicano neppure le curve dei costi, alcun riferimento ai piaceri o dolori che ci muovono ma solo un riferimento alle <hi rend="italic">quantità</hi> delle merci che si accetterebbe o rifiuterebbe di scambiare. Ammesso questo, il parlare di utilità può divenire d'ora innanzi del tutto inutile; il <quote>“postulato edonistico”</quote> può essere scartato; l'unica cosa necessaria alla economia è che gli uomini abbiano delle <hi rend="italic">abitudini costanti di scelta</hi>, cioè che le loro scelte o le variazioni nelle loro scelte, siano in qualche modo <hi rend="italic">prevedibili</hi>.</p>
<p><quote>“La più volgare osservazione — <seg type="inciso">scrive il Pareto</seg> — basta a mostrarci che gli uomini compiono <hi rend="italic">scelte</hi>. Se un passero si trova a portata di un granello di frumento e di un granello di sabbia, sceglie il primo; se ad un uomo si offre una moneta d'oro ed un ciottolo, sceglie la moneta d'oro. Se queste scelte non presentassero alcuna uniformità, ovvero se le uniformità che esse presentano fossero a noi ignote, esse non potrebbero essere oggetto di una scienza”</quote> (p. 120).</p>
<p><quote>“Fino ad oggi, per stabilire le dottrine economiche si è risaliti oltre la scelta. Si sono spiegate queste scelte dicendo che il fine dell'uomo è il raggiungimento del massimo benessere ovvero del <foreign lang="lat">maximum</foreign> di piacere. Fra due cose l'uomo sceglie quella che gli procura maggior piacere.... Quando ci si pone da questo punto di vista si è per forza condotti a considerare il piacere come una quantità. È ciò che hanno appunto fatto gli economisti che hanno stabilite le teorie della economia pura; è ciò che noi stessi abbiamo fatto nel nostro <title lang="fre">Cours</title>; ma bisogna riconoscere che questo non è un metodo perfettamente rigoroso. Ora è da osservarsi che ciò che lo rende tale è superfluo per stabilire le equazioni della economia pura. In realtà e nella forma più generale le equazioni dell'economia pura esprimono semplicemente il fatto di una scelta e possono essere ricavate indipendentemente dalla nozione di piacere e dolore.... Quando si dice che un uomo preferisce una cosa A ad un'altra B ovvero che la cosa A gli procura un piacere maggiore che la cosa B, si esprime il medesimo fatto con due forme leggermente diverse..”</quote> (p. 222).</p>
<p><quote>“Se ad un cane che mangia la zuppa si getta un pezzo di carne, egli abbandona la zuppa e prende la carne. Quante volte si ripete l'esperienza, tante volte si osserva la medesima azione del cane. Ecco il fatto, l'unica cosa che noi vogliamo ricordare. Possiamo esprimerla dicendo, che il cane <hi rend="italic">preferisce</hi> la carne alla zuppa; ma purché sia bene chiarito che questo termine: <hi rend="italic">preferisce</hi>, non introduce assolutamente alcuna nuova idea, differente dalla pura espressione del fatto ....”</quote>.</p>
<p><quote>“Un uomo, avendo la scelta fra dieci bastonate ed un buon pranzo, sceglie il pranzo; noi diciamo che quest'uomo, almeno nel momento in cui l'osserviamo, <hi rend="italic">preferisce</hi> il buon pranzo alle bastonate. Un altro, poniamo un asceta, <hi rend="italic">preferisce</hi> invece le bastonate al pranzo. Noi non esaminiamo se questi uomini trovano piacere nelle loro scelte: noi non ricerchiamo per nulla i motivi che li spingono all'azione<note place="foot"><p>A meno che tali motivi non ci risultino dalle <hi rend="italic">altre</hi> scelte che i medesimi individui compiono o compirebbero in circostanze diverse: scelte di cui anche l'economia deve tener conto per costruire le sue <quote>“tavole di valori”</quote> — si vegga l'aneddoto di Diogene Laerzio a pag. 49 e le osservazioni da noi fatte a pag. 82.</p></note>, la constatazione del fatto ci basta”</quote>.</p>
<p><quote>“Tuttavia è evidente che possiamo esprimere questo fatto egualmente bene dicendo che al cane in questione la carne <hi rend="italic">piace</hi> più che la zuppa, ch'essa gli procura un <hi rend="italic">piacere maggiore</hi>. Non vi è alcun inconveniente ad adoperare queste espressioni purché con esse non si voglia indicare che il semplice fatto, come fanno gli astronomi quando dicono che il sole <hi rend="italic">sorge o tramonta</hi> ad una data ora....”</quote>.</p>
<p><quote>“Il significato delle parole, nell'esempio dell'asceta — dicendo che a questi le bastonate procurano un <hi rend="italic">maggior piacere</hi> che un buon pranzo — sarà un po' stiracchiato.... Per bene esprimersi bisogna dire che le bastonate gli procurano un dolore, al quale si sottomette volontariamente”</quote> (pag. 223).</p>
<p><quote>“Senza fermarci alle difficoltà materiali che presenterebbe questa impresa, supponiamo che si costruisca uno specchio di tutte le possibili scelte, indicandone l'ordine di preferenza. Avuto questo specchio l'<foreign lang="lat">homo oeconomicus</foreign> può scomparire. Noi non abbiamo più a chiedergli altri caratteri”</quote> (p. 512)<note place="foot"><p>Agli articoli citati del <hi rend="sc">PARETO</hi> ha mosso delle obbiezioni <hi rend="sc">BENEDETTO CROCE</hi> nelle quali però non possiamo in massima convenire: sebbene in alcune cose (per es. nella impossibilità per la morale di fare astrazione da <quote>“leggi economiche”</quote>) egli si trovi d'accordo con quello che sosteniamo noi <bibl>(vedi <title>Giornale degli Economisti</title>, luglio 1900 e febbraio 1901)</bibl>. Il <hi rend="sc">CROCE</hi> infatti rimprovera al <hi rend="sc">PARETO</hi> di presupporre che <quote>“i fatti economici siano della stessa natura dei fatti fisici”</quote> mentre il <hi rend="sc">PARETO</hi> vuol soltanto mostrare che il metodo di cui si debbono servire gli economisti ha molta analogia con i metodi della meccanica (i fenomeni di scelta sono fenomeni d'equilibrio). <quote>“Al fatto economico — dice il <hi rend="sc">CROCE</hi> — sono applicabili parole che suonano approvazione e disapprovazione”</quote>. Si può osservare al <hi rend="sc">CROCE</hi> che la eliminazione del postulato edonistico serve appunto a render l'economia indipendente dalle approvazioni o disapprovazioni <hi rend="italic">personali</hi> di quelli che fanno le teorie, e a farne la teoria delle approvazioni o disapprovazioni (apprezzamenti) in genere, come si manifestano <hi rend="italic">in fatto</hi> fra gli uomini.</p></note>.</p>
<p>In altre parole, l'unico requisito perché una scienza economica sia possibile, è che le scelte che gli uomini fanno siano costanti o costanti nelle loro variazioni, e l'<foreign lang="lat">homo oeconomicus</foreign> si riduce pertanto all'uomo in generale le cui scelte seguono una certa costanza, e che sappia prevedere inoltre le conseguenze delle scelte stesse, cioè le altre scelte (sacrifizi o vantaggi) che ognuna delle sue scelte implica e trae seco. Anche quest'uomo è, in una certa misura, un'astrazione; in quanto molti uomini non hanno abitudini fisse di scelta né sanno prevedere le conseguenze dei propri atti. L'economia, pertanto, è la scienza dell'uomo prudente e calcolatore (economico); ma questo non significa prudente o calcolatore nel proprio gretto interesse individuale. <hi rend="italic">Un'economia sarebbe egualmente possibile anche ove gli uomini fossero assai meno <quote>“egoisti”</quote> di quanto non siano attualmente, ed anche ove non lo fossero affatto</hi>. Nel fatto, gli economisti si sono trovati costretti per lo più a <quote>“postulare”</quote> quelle scelte che nel linguaggio ordinario vengono designate come <quote>“egoistiche”</quote>; ma questo solo perché l'esperienza ci insegna che le scelte di questo genere sono assai più numerose e frequenti che non quelle determinate dalla considerazione dell'“<quote>interesse”</quote> altrui. Una scienza economica che postuli una forte dose di egoismo negli uomini sarà perciò assai più <quote>“vicina alla realtà”</quote> che non un'altra: ma questo non può dirsi affatto un elemento essenziale alla scienza stessa.</p>
<p>Vediamo dunque come l'utilitarismo si è venuto sfrondando a poco a poco, presso gli economisti, di tutte le implicazioni edonistiche, nel senso più ristretto della parola, colle quali era sin dall'origine legato: implicazioni da cui è cosi difficile liberare il termine <hi rend="italic">utilità</hi> che il Pareto ne propone addirittura la soppressione. Nel corso di questa trattazione noi, invece, abbiamo conservata la parola, avendo cura però di avvertire che per utilità (marginale) non è da intendersi se non quella determinata quantità di un'altra merce che <hi rend="italic">saremmo</hi> disposti a dare per una determinata dose di una merce data piuttosto che farne senza. Non siamo però contrari all'eliminazione di tale parola: essa può essere sostituita vantaggiosamente da altre: per esempio, <hi rend="italic">costo d'indifferenza</hi>, oppure <hi rend="italic">costo proibitivo</hi>, nel senso che esso rappresenta quel costo, dato il quale ci è perfettamente indifferente operare o non operare lo scambio, e al di là del quale lo scambio non avviene più (v. pag. 34).</p>
<p>In tal modo, cioè proclamando la sua <hi rend="italic">neutralità</hi> di fronte ai fini che si propone questo o quell'individuo e stabilendo come suo oggetto di studio esclusivamente le <hi rend="italic">scelte</hi> degli uomini e le loro conseguenze, l'economia è riescita a conservare tutti i vantaggi dell'utilitarismo evitando tutti gli inconvenienti che derivano dal significato troppo vago ed incerto della parola utilità.         ***</p>
<p>Un progresso consimile è quello che propugnamo nel campo della <quote>“filosofia morale”</quote>. I moralisti non sono stati abbastanza coscienti del fatto che il principale loro oggetto di studio, la materia di cui sono prevalentemente chiamati a servirsi e su cui sono chiamati ad influire, sono le <hi rend="italic">scelte</hi> degli uomini.</p>
<p>Ciò che è essenziale alla morale è di conoscere in qual modo gli uomini agiranno, date certe circostanze ed in presenza di certi stimoli, date cioè certe scelte imposte dalla natura o dalla volontà del moralista, del legislatore, dell'opinione, indipendentemente da ogni considerazione ulteriore. E la previsione di tali scelte ci può esser data dalla esperienza <quote>“esteriore”</quote>, e non v'è fin qui bisogno di penetrare nell'interno di ciascheduno, di sapere quanta felicità od infelicità, quanto piacere o dolore accompagni ciascuna di esse. Una morale, come una economia, è dunque perfettamente possibile e legittima, anche facendo astrazione dai <quote>“piaceri e dolori”</quote> degli uomini; anzi, a vero dire, tutte le morali hanno dovuto procedere così, per la difficoltà di determinarli con esattezza e per gli inconvenienti che derivano dal tenerne eccessivamente conto (v. p. 81).</p>
<p>Ma, nello stesso tempo, occorre tener presente che la felicità e l'infelicità che accompagnano le scelte non possono essere cose del tutto indifferenti al moralista raffinato e sensitivo. Le scelte degli uomini corrispondono a quello che sono i movimenti dei corpi nella meccanica: un corpo può star fermo sia perché non è soggetto a nessuna forza, sia perché è soggetto a parecchie forze che si facciano equilibrio. Parimenti uno stesso movimento può essere dovuto a sistemi assai diversi di forze.</p>
<p>Nel corpo che sta fermo e che si muove allora si verificano fenomeni di <hi rend="italic">pressione</hi> o di <hi rend="italic">tensione</hi>, diversi secondo i casi, oppure altri effetti ancora più manifesti (rotture, lacerazioni, zampilli, modificazioni chimiche, calore, etc.). Qualchecosa di analogo si verifica in noi. A questi fenomeni di <hi rend="italic">tensione</hi> o di <hi rend="italic">pressione</hi> diversi a parità di movimenti corrispondono quelli che, nel mondo morale, si chiamano, secondo i casi, piacere e dolore, felicità od infelicità, e che, senza manifestarsi nelle scelte che si compiono, si manifestano però per altri sintomi (movimenti riflessi, reazioni emozionali, modificazioni organiche etc.).</p>
<p>Rispetto a tali stati d'animo occorre osservare che, anzitutto, anch'essi si rivelano per sintomi <hi rend="italic">esteriori</hi>, e questi sintomi sono il solo mezzo che possediamo per conoscere (indurre) i sentimenti degli altri, per analogia di quelli che proviamo noi quando abbiamo le medesime reazioni. Essi inoltre hanno spesso il valore per noi di <hi rend="italic">sintomi di altre scelte possibili</hi> nell'individuo considerato: ci indicano, cioè, la maggiore o minor vicinanza del punto in cui la scelta non si produrrebbe più (punto d'equilibrio o d'indifferenza) in cui il coraggio, l'eroismo verrebbe meno, in cui l'uomo virtuoso, sopraffatto dagli stimoli contrari, agirebbe come il vizioso, e l'uomo corrotto, vinto dalla persuasione, dal rimorso, dalla grandezza del proprio eventuale misfatto, cesserebbe dall'agire come tale. Resta il fatto, comunque, che tali stati d'animo negli altri sono sempre da noi conosciuti per induzione dai loro effetti <quote>“esteriori”</quote> e che questi effetti esteriori (sia che si tratti di scelte o di reazioni puramente emozionali) non ci possono dare che in modo molto approssimativo la misura degli stati interni essendo essi sempre delle resultanti che possono rimanere le stesse pur variando gli elementi che le determinano.</p>
<p>Ne deriva che il quasi banale principio che la morale ha più riguardo allo stato d'animo, all'intenzione degli uomini, che non alle loro azioni esteriori, va inteso in un senso disforme da quello datogli da molti moralisti. Va inteso nel senso che la morale si preoccupa delle <hi rend="italic">scelte possibili</hi> ancora più che delle scelte attuali, effettive; che essa tiene conto, nella misura del possibile e dell'opportuno, anche di quelle diversità di stato d'animo che si possono indurre dagli altri fatti (di natura non volontaria) che accompagnano le scelte, siano o non siano essi sintomi di altre scelte possibili. Ma non va inteso però nel senso che la morale debba preoccuparsi di presunte diversità negli stati d'animo e nelle loro <quote>“caratteristiche intime”</quote> che non si manifestano in alcune diversità delle reazioni esteriori, volontarie ed involontarie. Ciò significherebbe proporre alla morale uno scopo impossibile, analogo a quello che si proponesse ad un fisico di definire la <quote>“natura”</quote> o <quote>“l'intensità”</quote> di una forza indipendentemente da qualunque dei suoi effetti.</p>
<p>Riconosciuto ciò, molte delle questioni che hanno agitato lungamente il pensiero dei moralisti o svaniscono in fumo o cambiano totalmente aspetto. Così, per esempio, la celebre questione se il <quote>“fondamento”</quote> della morale stia nella <quote>“ragione”</quote> o nel <quote>“sentimento”</quote>, se cioè le azioni morali siano il prodotto di <quote>“sentimenti”</quote> e di previsioni di piacere o dolore, oppure secondo la dottrina Kantiana, debbono dipendere esclusivamente dal proposito di uniformarsi ad una norma, ad una specie di misterioso comando interiore, la cui origine ed autorità si sottrae ad ogni analisi e ad ogni discussione. Tale questione infatti, salvo nella misura in cui mette capo a differenze nelle possibili scelte degli individui (nel qual caso si converte nell'altra, da noi considerata, v. pag. 73: fino a che punto dobbiamo seguire le norme che siano poste, anche nei casi particolari in cui tali norme non ci paiono più <quote>“giuste”</quote>; o nell'altra ancora: fino a che punto l'azione dettata dal puro ossequio alla norma sia garanzia maggiore di future buone azioni che non l'azione dettata semplicemente da un sentimento buono); all'infuori di questo non è suscettibile di veruna conseguenza nel campo della morale, mentre è proprio all'infuori di tutto questo che i moralisti le davano importanza.</p>
<p>Coloro infatti che dicono essere ogni azione dettata da <quote>“sentimenti”</quote> vi includono anche quello speciale impulso che ci porta ad agire in ossequio alla norma; coloro viceversa che escludono ogni azione <quote>“sentimentale”</quote> dal novero delle azioni morali, chiamano sentimentali soltanto le azioni dettate da impulsi irriflessi e non accompagnati dalla nozione delle loro conseguenze. Essi non fanno pertanto che esprimere i medesimi fatti (scelte attuali o possibili) in maniera diversa.</p>
<p>Abbiamo visto le lacune di tale <quote>“metodo delle scelte e delle reazioni”</quote> ma nello stesso tempo l'inanità dello sforzo di risalire oltre ad esse. Ciò che possiamo fare è di paragonare il maggior numero possibile di scelte e di reazioni fra di loro: pur conoscendo che il vedere individui diversi a scegliere le stesse cose nelle stesse proporzioni, o reagire egualmente agli stessi stimoli, non può darci che una misura molto imperfetta dei piaceri e dei dolori della felicità od infelicità che ciascuno di essi in particolare prova.         ***</p>
<p>Concludendo:</p>
<p>1.º il calcolo dei <hi rend="italic">piaceri</hi> e dei <hi rend="italic">dolori</hi> è in gran parte inutile alla morale, la quale per questa parte vi sostituisce la considerazione delle <hi rend="italic">cose</hi> che si scelgono, o si vuole siano scelte, colla rinunzia ad altre;</p>
<p>2.º l'intensità dei piaceri, dei dolori, dei desideri, che sottostanno a scelte eguali, non sono indifferenti alla morale ma sono valutabili per essa (in quanto tratta dei rapporti fra uomo e uomo) solo mediante altri effetti esteriori che non sono scelte. E tale valutazione, per quanto sia un necessario sussidio al <hi rend="italic">metodo delle scelte</hi>, che Bentham e gli altri utilitaristi consideravano come il solo e già di per se soddisfacente, è però, in quanto la si prenda come misura dei piaceri degli uomini <hi rend="italic">paragonati fra loro</hi>, esposta ad obiezioni non meno gravi.         ***</p>
<p>Terminiamo con una citazione che mostra la principale ragione per cui la <hi rend="italic">incomparabilità dei piaceri e dei dolori</hi> di individui diversi ha tardato tanto a farsi riconoscere nel campo dei moralisti: la presenza cioè di <hi rend="italic">terzi spettatori</hi>, — moralisti, persone caritatevoli, etc. — nella mente dei quali tali presunti piaceri vengono comparati, dando luogo ad apprezzamenti e scelte che, se ci danno indizio solo della <hi rend="italic">scala di valori</hi> degli spettatori stessi, vengono però invece spesso presi come espressione di una genuina comparazione dei piaceri e delle pene degli individui di cui lo spettatore si preoccupa. <quote>“<foreign lang="eng">Some confusion may be introduced into our thoughts</foreign> — <seg type="inciso">scrive il Wicksteed</seg> — <foreign lang="eng">by the fact that desires not immediately backed by any <quote>“effective”</quote> demand for gratification sometimes succeed in getting themselves indirectly registered by means of secondary desires which they beget in the minds of well–disposed persons who are in a position to give <quote>“effect”</quote> to them. Thus we may suppose that Sarah Bernhardt is charging three hundred guineas as her fee for reciting at an evening party, and that the three hundred guineas would provide a week's holiday in the country for six hundred London children. A benevolent and fashionable gentleman is in doubt which of these two methods of spending the sum in question he shall adopt, and after much debate internal makes his selection. What do we learn from his decision? We learn whether <hi rend="italic">his</hi> desire to give his friends the treat of hearing the recitation or to give the children the benefit of country air is the greater. It tells us nothing whatever of the relative intensity of the desire of the guests to hear the recitation and of the children to breathe the purer air. The primary desires concerned have not registered their relative intensities at all, it is only the secondary desires which they beget in the benevolent host that register themselves; and if the result proclaims the fact that the marginal utility of a recitation is just six hundred times as great as the marginal utility of a week in the country to a sick child, this does not mean that the pleasure or advantage conferred on the company by the recitation is (or is expected to be) six hundred times as great as that conferred to each child by the holiday; nor does it mean that the company would have estimated their pleasure in their own gold at the same sum as that at which the six hundred children would have estimated their pleasure in their <quote>“gold”</quote>; but that the host's desire to give the pleasure to the company is as great as his desire to give the pleasure to the six hundred children....</foreign>”</quote> <bibl>(<hi rend="sc">WICKSTEED</hi>. <title lang="eng">The Alphabet of Pol. Economy</title>, pag. 85, London 1888)</bibl>.</p>
</div1>
</back>
</text>
</TEI.2>
