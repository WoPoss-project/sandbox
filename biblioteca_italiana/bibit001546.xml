<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
  <teiHeader>
  <fileDesc>
    <titleStmt>
      <title>Della dissimulazione onesta</title>
      <author>Torquato Accetto</author>
    </titleStmt>
    <extent>62 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001546</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Della dissimulazione onesta</title>
        <author>Accetto, Torquato</author>
        <editor id="ed">Nigro, Salvatore Silvano</editor>
        <editor id="ed2">Manganelli, Giorgio</editor>
        <publisher>Costa e Nolan</publisher>
        <pubPlace>Genova</pubPlace>
        <date>1990</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language><language id="gre">Greco</language></langUsage>
    <textClass>
      <keywords scheme="CDD">
        <term>858.5 - Scritti miscellanei italiani. 1585-1748.</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-11-25T00:00:00.000+02:00</date>
      <respStmt>
        <name>Francesca Cascino</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2003-12-01T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
  <text>
    <front>
      <div1 type="prefazione">
        <head>L'autor a chi legge</head>
        <p>A questo mio trattato io pensava di aggiunger alcune altre mie prose, perché
          'l volume, che ha difetto nella qualità, fosse in qualche considerazione per
          merito della quantità; ma per molt'impedimenti non è stato
          possibile, e spero di farlo tra poco tempo,<quote>
            <lg lang="lat">
              <l>Edita ne brevibus pereat mihi charta libellis,</l>
            </lg>
          </quote> come disse Marziale. Né solo m'occorre di significar questo alla
          benignità di chi legge, ma più espressa la mia intenzione intorno
          alla presente fatica, ancorché nel primo capitolo della medesima opera io
          l'abbia detto: affermo dunque che 'l mio fine è stato di trattar che 'l viver
          cauto ben s'accompagna con la purità dell'animo, ed è più
          che cieco chi pensa che per prender diletto della Terra s'abbia d'abbandonar il Cielo. Non
          è vera prudenzia quella che non è innocente, e la pompa degli uomini
          alieni dalla giustizia e dalla verità non può durare, come
          spiegò il re David dell'empio ch'egli vide innalzato simile a' cedri di assai
          famoso monte, da che conchiude:<quote rend="block">
            <lg lang="lat">
              <l>Custodi innocentiam et vide aequitatem,</l>
              <l>quoniam sunt reliquiae homini pacifico.</l>
            </lg>
          </quote> Così è amator di pace chi dissimula con l'onesto fine che
          dico, tollerando, tacendo, aspettando, e, mentre si va rendendo conforme a quanto gli
          succede, gode in un certo modo anche delle cose che non ha, quando i violenti non sanno
          goder di quelle che hanno, perché, nell'uscir da se medesimi, non si accorgono
          della strada ch'è verso il precipizio. Quelli che hanno vera cognizione
          dell'istorie potranno ricordarsi del termine a che si son condotti gli uomini alli quali
          piacque di misurar i loro consigli con sì fatta vanità, e da quanto
          va succedendo si può veder ogni giorno il vantaggio del proceder a passi tardi
          e lenti, quando la via è piena d'intoppi. Da questa considerazione mi mossi a
          trattar di tal suggetto, e mi son guardato da ogni senso di mal costume, procurando pur di
          dir in poche parole molte cose; e se in questa materia avessi potuto metter nelle carte i
          semplici cenni, volentieri per mezzo di quelli mi averei fatto intendere, per far di meno
          anche di poche parole. Ha un anno ch'era questo trattato tre volte più di
          quanto ora si vede, e ciò è noto a molti; e s'io avessi voluto
          più differire il darlo alla stampa, sarebbe stata via di ridurlo in nulla, per
          le continue ferite da distruggerlo più ch'emendarlo. Si conosceranno le
          cicatrici da ogni buon giudizo, e sarò scusato nel far uscir il mio libro in
          questo modo, quasi esangue, perché lo scriver della dissimulazione ha ricercato
          ch'io dissimulassi, e però si scemasse molto di quanto da principio ne scrissi.
          Dopo ogni sforzo di ben servir al gusto pubblico, io conosco di non aver questo
          né altro valore, e solo ho speranza che sarà gradita la
          volontà. In questa è l'uomo, e già disse Epicteto stoico: <quote>
            <foreign lang="lat">
              <emph>Quandoquidem, nec caro sis, nec pili, sed voluntas</emph>
            </foreign>.</quote>
        </p>
        <closer>Viva felice.</closer>
      </div1>
    </front>
    <body>
      <div1 type="capitolo">
        <head>I</head>
        <argument>
          <p>Concetto di questo trattato</p>
        </argument>
        <p>Da che 'l primo uomo aperse gli occhi e conobbe ch'era ignudo, procurò di
          celarsi anche alla vista del suo Fattore; così la diligenza del nascondere
          quasi nacque col mondo stesso e alla prima uscita del difetto, e in molti è
          passata in uso per mezzo della dissimulazione; ma considerando l'odio che si tira appresso
          chi mal porta questo velo e che nel bel sereno della vita non si dee dar luogo
          all'importuna nebbia della menzogna, la qual in ogni modo convien che resti esclusa, ho
          deliberato di rappresentar il serpente e la colomba insieme, con intenzion di raddolcir il
          veleno dell'uno e custodir il candor dell'altra (come sta espresso in quelle divine
          parole: <quote>
            <emph>
              <foreign lang="lat">Estote <add resp="ed">...</add> prudentes sicut serpentes, et
                simplices sicut columbae</foreign>
            </emph>
          </quote>), importando a ciascuno che comandi o che ubbidisca il valersi d'industria tanto
          potente tra le contradizzioni che spesse volte s'incontrano; e benché molti
          intendano meglio di me questa materia, penso non di meno di poterne significar il mio
          parere, e tanto più quanto mi ricordo il danno che averebbe potuto farmi lo
          sfrenato amor di dir il vero, di che non mi son pentito; ma amando come sempre la
          verità, procurerò nel rimanente de' miei giorni di vagheggiarla con
          minor pericolo.</p>
      </div1>
      <div1 type="capitolo">
        <head>II</head>
        <argument>
          <p>Quanto sia bella la verità</p>
        </argument>
        <p>Prima che la vista si disvii nel cercar l'ombre che appartengono all'arte del fingere,
          come quella che nelle tenebre fa i più belli lavori, si consideri il lume della
          verità, per prender licenza di andar poi un poco da parte senza lasciar
          l'onestà del mezzo. Il vero non si scompagna dal bene, e, avendo il suo proprio
          luogo nell'intelletto, corrisponde al bene ch'è riposto nelle cose;
          né può la mente dirizzarsi altrove per trovar il suo fine, e se 'l
          vulgo si reputa felice in quello che appartiene al senso, e i politici nella
          virtù o nell'onore, i contemplativi mettono il loro sommo bene in considerar
          l'Idee che son nel primo grado della verità, la qual in tutte le cose
          è la proprietà dell'essere a quelle stabilito perché in
          tanto son vere in quanto son conformi al divino intelletto; ma Dio se stesso e ogni cosa
          intende, e l'esser divino non solo è conforme al divino intelletto, ma in
          sostanza è lo stesso: onde Dio è la verità medesima,
          ch'è misura di ogni verità essendo prima causa di tutte le cose, e
          quelle son nella mente divina loro principio esemplare, e dalla verità divina,
          ch'è una, risulta la verità multiplicata nel creato intelletto, dove
          la verità non è eterna se non quanto si riduce in Dio per ragion di
          esempio e di causa, nella qual ritornan tutte le sostanzie e gli accidenti e le lor
          operazioni, e come in Dio è immutabile, perché il suo intelletto non
          è variabile e non cava altronde la verità ma il tutto conosce in se
          stesso, così nella mente creata è mutabile, potendo questa passar
          dal vero nel falso secondo il corso dell'opinioni; o, restando la medesima opinione,
          mutarsi la cosa. Sol dunque nell'eterna luce il vero è sempre vero: in quella
          prima luce che tanto si leva da' concetti mortali, internandosi nel suo profondo con nodo
          d'amore tutto quello che si spande per l'universo; e la vera bellezza è nella
          verità stessa, e fuor di quella sol quanto di là dipende. Ma questo
          è più luogo da considerar la verità morale con che l'uomo
          tal si dimostra qual è; ond'or, lasciando il discorrer per que' chiari abissi
          del primo vero, toccherò quest'altra parte che tanto appartiene alla nostra
          umanità, per renderla fort'e sincera mentre l'adorna di ogni abito gentile, o
          (per dir più espresso) la va spogliando di que' veli che son fatti di mano
          propria della fraude che ingombra l'anima di così duri impacci e ne fa sospirar
          quel secolo che tra gli altri beni fu chiamato d'oro per la verità, la qual con
          dolcissima armonia mettea tutte le parole sotto le note de' cuori, poiché noti,
          e quasi fuor de' petti, in ogni discorso si sentivano impressi. È chiaro che
          anche per altri rispetti furo onorati quegli anni con sì glorioso nome, e in
          particolar fu secolo d'oro perché non ebbe bisogno d'oro, e, prendendo dalle
          semplici mani della natura il cibo e la veste, seppe trovar ne' boschi stanza civile, non
          bramando più caro tetto che 'l cielo né più sicuro letto
          che la terra, sì che gli uffici del tempo e i servigi degli elementi si
          riscontravano negli animi ben disposti all'intelligenza del piacer fermo; ma tutte queste
          sodisfazzioni sarebbono state invano, se la verità non fosse andata per le
          bocche di quella pur troppo bene avventurata gente, se non fosse stata scritta nel candore
          di que' magnanimi petti con caratteri (benché invisibili) di buona
          corrispondenza: però non bisognava che il sì e 'l no si menasse i
          testimoni appresso. L'amico parlava all'amico, l'amante all'amante, non con altra mente
          che di amicizia e di amore. Alla verità si ubbidiva perché ella
          invitava ciascuno a dimostrarsi senza nube, e così si rappresentava l'<foreign lang="gre">αυθεχαστοζ</foreign>ch'è
          il verace ne' detti e ne' fatti in considerar il vero ch'è di sua natura
          onesto; ed essendo egli <foreign lang="gre">πιλαληθηζ</foreign>,
          ama il vero non per ragion di utile o per solo interesse d'onore, ma per se stesso, e ha
          più occasione di amarlo quando vi s'aggiunge la salute della republica o
          dell'amico.</p>
      </div1>
      <div1 type="capitolo">
        <head>III</head>
        <argument>
          <p>Non è mai lecito di abbandonar la verità</p>
        </argument>
        <p>Non tanto la natura fugge il vacuo quanto il costume dee fuggir il falso, ch'è
          il vacuo della favella e del pensiero: <quote>
            <foreign lang="lat">
              <emph>dicere enim et opinari non entia, hoc ipsum falsum est, et orationi et
                cogitationi contingens</emph>
            </foreign>
          </quote>, dice Platone. Non si può permetter che della menzogna (considerata
          secondo se stessa) appena un neo si lasci veder nella faccia dell'umana corrispondenza; e
          di più quando il vero non par di esser vero, convien di tacere, come afferma
            Dante:<quote rend="block">
            <lg type="non-definito">
              <l>
                <add resp="ed">...</add> a quel ver c'ha faccia di menzogna</l>
              <l>dee l'uom chiuder le labbra quant'ei puote,</l>
              <l>però che senza colpa fa vergogna.</l>
            </lg>
          </quote> Bisogna dunque di volger gli occhi alla luce del vero prima di muovere la lingua
          alle parole; ma come fuor del mondo si concede quello che da' filosofi è
          nominato <foreign lang="lat">
            <emph>vacuum improprium</emph>
          </foreign>, dove si riceverebbe lo strale che si vibrasse da chi fusse nell'estrema parte
          del cielo, così l'uomo, ch'è un picciol mondo, ha talora fuor di
          sé un certo spazio da chiamarsi equivoco, non già inteso come
          semplice falso, a fine di ricever in quello, per così dire, le saette della
          fortuna e accommodarsi al riscontro di chi più vale e anche più
          vuole in questo corso degli umani interessi; e dico che ciò avviene fuor di
          sé, perché niuno, il qual non abbia perduto il bene dell'intelletto,
          ha persuaso se stesso al contrario del suo concetto che sia da lui appreso con la ragion
          in atto; onde a questo modo non si può far inganno a se medesimo, presupposto
          che la mente non possa mentire con intelligenza di mentire a se stessa, perché
          sarebbe veder e non vedere: si può nondimeno tralasciar la memoria del proprio
          male per qualche spazio, come dirò; ma dal centro del petto son tirate le linee
          della dissimulazione alla circonferenza di quelli che ci stanno intorno. E qui bisogna il
          termine della prudenza che, tutta appoggiata al vero, nondimeno a luogo e tempo va
          ritenendo o dimostrando il suo splendore.</p>
      </div1>
      <div1 type="capitolo">
        <head>IV</head>
        <argument>
          <p>La simulazione non facilmente riceve quel senso onesto che si accompagna con la
            dissimulazione</p>
        </argument>
        <p>Io tratterei pur della simulazione e spiegherei appieno l'arte del fingere in cose che
          per necessità par che la ricerchino; ma tanto è di mal nome che
          stimo maggior necessità il farne di meno, e, benché molti dicono:
            <foreign lang="lat">
            <emph>Qui nescit fingere nescit vivere</emph>
          </foreign>, anche da molti altri si afferma che sia meglio morire che viver con questa
          condizione. In breve corso di giorni o d'ore o di momenti, com'è la vita
          mortale, non so perché la medesima vita si abbia da occupar a più
          distrugger se stessa aggiungendo il falso delle operazioni dove l'esser quasi non
          è; poiché la vera essenzia, come disse Platone, è delle
          cose che non han corpo, chiamando imaginaria l'essenzia di ciò ch'è
          corporeo. Basterà dunque il discorrer della dissimulazione in modo che sia
          appresa nel suo sincero significato, non essendo altro il dissimulare che un velo composto
          di tenebre oneste e di rispetti violenti, da che non si forma il falso, ma si
          dà qualche riposo al vero, per dimostrarlo a tempo; e come la natura ha voluto
          che nell'ordine dell'universo sia il giorno e la notte, così convien che nel
          giro dell'opere umane sia la luce e l'ombra, dico il proceder manifesto e nascosto,
          conforme al corso della ragione, ch'è regola della vita e degli accidenti che
          in quella occorrono.</p>
      </div1>
      <div1 type="capitolo">
        <head>V</head>
        <argument>
          <p>Alcuna volta è necessaria la dissimulazione, e fin a che termine</p>
        </argument>
        <p>La frode è proprio mal dell'uomo, essendo la ragione il suo bene di che quella
          è abuso; onde nasce ch'è impossibile di trovar arte alcuna che la
          riduca a segno di poter meritar lode: pur si concede talor il mutar manto per vestir
          conforme alla stagion della fortuna, non con intenzion di fare, ma di non patir danno,
          ch'è quel solo interesse col quale si può tollerar chi si suol
          valere della dissimulazione, che però non è frode; e anche in senso
          tanto moderato non vi si dee poner mano se non per grave rispetto, in modo che si elegga
          per minor male, anzi con oggetto di bene. Sono alcuni che si trasformano con mala piega di
          non lasciarsi mai intendere; e, spendendo questa moneta con prodiga mano in ogni picciola
          occorrenza, se ne trovano scarsi dove più bisogna, perché scoperti e
          additati per fallaci non è chi loro creda. Questo è per avventura il
          più difficile in tal industria; perché, se in ogni altra cosa giova
          l'uso continuo, nella dissimulazione si esperimenta il contrario, poiché il
          dissimular sempre mi par che non si possa metter in pratica di buona riuscita.
          È dunque dura impresa il far con arte perfetta quello che non si può
          essercitar in ogni occasione, e però non è da dir che Tiberio fosse
          molto accorto in questo mestiero, ancorché da molti si affermi; e
          ciò considero perché, dicendo Cornelio Tacito: <quote>
            <foreign lang="lat">
              <emph>Tiberioque etiam in rebus quas non occuleret, seu natura seu adsuetudine,
                suspensa semper et obscura verba</emph>
            </foreign>
          </quote>, non solo disse prima<quote>
            <foreign lang="lat">
              <emph>plus in oratione tali dignitatis quam fidei erat</emph>
            </foreign>
          </quote>, ma conchiude: <quote>
            <foreign lang="lat">
              <emph>At patres, quibus unus metus, si intelligere viderentur <abbr>ecc.</abbr>
              </emph>
            </foreign>
          </quote>: ecco che si accorgeano chiaramente della sua intenzion in quelli continui
          artifici. In sostanza il dissimular è una professione, della qual non si
          può far professione se non nella scola del proprio pensiero. Se alcuno portasse
          la maschera ogni giorno, sarebbe più noto di ogni altro per la
          curiosità di tutti; ma degli eccellenti dissimulatori, che sono stati e sono,
          non si ha notizia alcuna.</p>
      </div1>
      <div1 type="capitolo">
        <head>VI</head>
        <argument>
          <p>Della disposizione naturale a poter dissimulare</p>
        </argument>
        <p>Quelli in chi prevale il sangue o la malinconia o la flemma o l'umor collerico,
          è molto indisposto a dissimulare. Dove abbonda il sangue concorre l'allegrezza,
          la qual non sa facilmente celare essendo troppo aperta per sua propria qualità.
          L'umor malinconico, quando è fuor di modo, si fa tante impressioni che
          difficilmente le nasconde. Il soverchio flemmatico, perché non fa gran conto
          de' dispiaceri, è pronto ad una manifesta tolleranzia; e la collera, che
          è fuor di misura, è troppo chiara fiamma da dimostrar i proprii
          sensi. Il temperato dunque è molto abile a questo effetto di prudenza,
          perché ha da esser, nelle tempeste del cuore, tutta serena la faccia; o, quando
          è tranquillo l'animo, parer turbato il viso, come anderà richiedendo
          l'occasione; e ciò non è facile, se non al temperamento che dico.
          Non voglio contradir all'opinione di que' che sogliono attribuir a certi popoli la
          disposizione del dissimulare, e ad altri stimarla quasi impossibile; ma ben posso dire che
          in ogni paese son di quelli che l'hanno e di que' che non vi si sanno accommodare; ma
          più è certo che gli uomini non nascono con gli animi legati a
          necessità alcuna, onde libera la volontà si gira all'elezzione: e
          ciò leggiadramente fu espresso da Dante in que' versi:<quote rend="block">
            <lg type="non-definito">
              <l>Voi che vivete ogni cagion recate</l>
              <l>pur suso al cielo, sì come se tutto</l>
              <l>movesse seco di necessitate.</l>
              <l>Se così fosse, in voi fora distrutto</l>
              <l>libero arbitrio, e non fora giustizia</l>
              <l>per ben letizia, e per mal aver lutto.</l>
              <l>Il cielo i vostri movimenti inizia;</l>
              <l>non dico tutti, ma, posto che 'l dica</l>
              <l>lume v'è dato a bene e a malizia,</l>
              <l>e libero voler; che, se fatica</l>
              <l>ne le prime battaglie del ciel dura,</l>
              <l>poi vince tutto, se ben si nutrica.</l>
              <l>A maggior forza e a miglior natura</l>
              <l>liberi soggiacete; <add resp="ed">e</add> quella cria</l>
              <l>la mente in voi, che 'l ciel non ha in sua cura.</l>
            </lg>
          </quote>
        </p>
      </div1>
      <div1 type="capitolo">
        <head>VII</head>
        <argument>
          <p>Dell'esercizio che rende pronto il dissimulare</p>
        </argument>
        <p>Da chi ha per <foreign lang="lat">
            <emph>non plus ultra</emph>
          </foreign> le porte delle natie contrade, o che da' libri non apprende il lungo e 'l lato
          del mondo e suoi vari costumi, con difficultà si viene al consiglio della
          dissimulazione; perché in persona così molle e poco intendente
          riesce molto dura questa pratica, la qual contiene l'esser d'assai e talora parer da poco:
          è dunque conforme a questo abito chi non s'è tanto ristretto,
          poiché dal conoscer gli altri nasce quella piena autorità che l'uomo
          ha sopra se stesso quando tace a tempo e riserba pur a tempo quelle deliberazioni che
          domane per avventura saranno buone e oggi sono perniziose. Chiaro è che 'l
          viaggio per diversi paesi come Omero cantò di Ulisse, <quote>
            <foreign lang="lat">
              <emph>qui mores hominum multorum vidit et urbes</emph>
            </foreign>
          </quote>, o l'aver letto e osservati molti accidenti, è cagion potente a
          produrre una gentil disposizione di metter freno agli affetti, acciò che non
          come tiranni ma come soggetti alla ragione, e a guisa di ubbidienti cittadini, si
          contentino ad accommodarsi alla necessità, della qual disse Orazio:<quote rend="block">
            <lg lang="lat">
              <l>Durum, sed levius fit patientia</l>
              <l>quicquid corrigere est nefas.</l>
            </lg>
          </quote> Sì che tant'altezza di spirito si accresce per mezzo della vita
          occupata negli affari del mondo e nella considerazione del tempo passato, per non
          contradir al presente e poter far giudicio dell'avvenire. Stando la mente così
          sodisfatta, non le parrà nuova qualsisìa mutazione che le si vada
          rappresentando, e in conseguenza dipenderà da lei, e non dal precipizio del
          senso, l'espression di quanto le succede.</p>
      </div1>
      <div1 type="capitolo">
        <head>VIII</head>
        <argument>
          <p>Che cosa è la dissimulazione</p>
        </argument>
        <p>Da poi che ho conchiuso quanto conviene il dissimulare, dirò più
          distinto il suo significato. La dissimulazion è una industria di non far veder
          le cose come sono. Si simula quello che non è, si dissimula quello
          ch'è. Disse Virgilio di Enea:<quote rend="block">
            <lg lang="lat">
              <l>Spem vultu simulat, premit altum corde dolorem.</l>
            </lg>
          </quote> Questo verso contiene la simulation de la speranza e la dissimulazione del
          dolore. Quella non era in Enea, e di questo avea pieno il petto; ma non volea palesar il
          senso de' suoi affanni: ricordava però a' compagni l'aver sofferti
          più gravi mali, e, nominando la rabbia di Scilla e lo strepito degli scogli e i
          sassi de' Ciclopi, se ne valse come per sepellir tra que' mostri e tra quelle passate
          ruine tutte le rie venture che lor già davan noia, e co 'l dolcissimo <foreign lang="lat">
            <emph>meminisse iuvabit</emph>
          </foreign> conchiude:<quote rend="block">
            <lg lang="lat">
              <l>
                <emph>Per varios casus, per tot discrimina rerum</emph>
              </l>
              <l>
                <emph>tendimus in Latium, sedes ubi fata quietas</emph>
              </l>
              <l>
                <emph>ostendunt, illic fas regna resurgere Troiae.</emph>
              </l>
              <l>
                <emph>Durate, et vosmet rebus servate secundis.</emph>
              </l>
            </lg>
          </quote> Ma in ogni modo l'animo era ferito e troppo dolente, perché <foreign lang="lat">
            <emph>Talia voce refert curisque ingentibus aeger</emph>
          </foreign>. Si vede in questi versi l'arte di nasconder l'acerbità della
          fortuna, e prima fu espresso da Omero come da Ulisse si dissimulava il dolore quando in
          altra figura dava di se stesso nuova alla sua Penelope, della qual disse:<quote rend="block">
            <lg lang="lat">
              <l>
                <emph>Hac autem <add resp="ed">iam</add> audiente fluebant lachrymae,</emph>
              </l>
              <l>
                <emph>liquefiebat autem corpus</emph>
              </l>
              <l>
                <emph>sicut autem nix liquefit in altis montibus,</emph>
              </l>
              <l>
                <emph>quam Eurus liquefecit, postquam Zephyrus defusus est</emph>
              </l>
              <l>
                <emph>liquefacta autem igitur hac, fluvii implentur fluentes:</emph>
              </l>
              <l>
                <emph>sic huius liquefiebant pulchrae genae lachrymantis</emph>
              </l>
              <l>
                <emph>flentis suum virum assidentem. At Ulysses</emph>
              </l>
              <l>
                <emph>animo quidem lugentem suam miserabatur uxorem.</emph>
              </l>
              <l>
                <emph>Oculi autem tanquam cornua stabant vel ferrum.</emph>
              </l>
              <l>
                <emph>Tacite in palpebris dolo autem hic lachrymas occultabat.</emph>
              </l>
            </lg>
          </quote> Ecco la prudenza con che Ulisse mettea freno alle lagrime, quando era tempo di
          nasconderle; e la comparazion di liquefarsi Penelope come la neve mi dà
          occasione di soggiunger quello che sia l'umido e 'l secco, dicendo Aristotile: <quote>
            <foreign lang="lat">
              <emph>humidum est quod suo ipsius termino contineri non potest; facile autem termino
                continetur alieno. Siccum est quod facile suo, difficulter autem termino terminatur
                alieno</emph>
            </foreign>
          </quote>. Da che si può apprender che il dissimular ha del secco
          perché si ritien nel proprio termine, e questi son gli occhi di Ulisse
          rassomigliati, in tempo di dolore, alla fermezza del corno e del ferro, quando que' di
          Penelope eran molli e non avean termine prescritto, conforme a quelle ch'eran versate
          nell'animo di Ulisse tenendo il ciglio asciutto, e a questo par che corrisponda quella
          sentenza di Eraclito: <quote>
            <foreign lang="lat">
              <emph>Lux sicca, anima sapientissima</emph>
            </foreign>
          </quote>.</p>
      </div1>
      <div1 type="capitolo">
        <head>IX</head>
        <argument>
          <p>Del bene che si produce dalla dissimulazione</p>
        </argument>
        <p>Presupposto che nella condizion della vita mortale possano succeder molti difetti, segue
          che gravi disordini siano al mondo quando, non riuscendo di emendarli, non si ricorre allo
          spediente di nasconder le cose che non han merito di lasciarsi vedere, o perché
          son brutte o perché portan pericolo di produrre brutti accidenti. E oltre a
          quanto avviene agli uomini, se pur si considera la natura per tante altre opere di qua
          giù, si conosce che tutto il bello non è altro che una gentil
          dissimulazione. Dico il bello de' corpi che stanno soggetti alla mutazione, e veggansi tra
          questi i fiori e tra' fiori la lor reina; e si troverà che la rosa par bella
          perché a prima vista dissimula di esser cosa tanto caduca, e quasi con una
          semplice superficie di vermiglio fa restar gli occhi in un certo modo persuasi ch'ella sia
          porpora immortale; ma in breve, come disse Torquato Tasso,<quote rend="block">
            <lg type="non-definito">
              <l>quella non par che disiata avanti</l>
              <l>fu da mille donzelle e mille amanti;</l>
            </lg>
          </quote> perché la dissimulazione in lei non può durare. E tanto si
          può dir di un volto di rose, anzi di quanto per la terra riluce tra le
          più belle schiere d'Amore; e benché della bellezza mortale sia
          solito dirsi di non parer cosa terrena, quando poi si considera il vero, già
          non è altro che un cadavero dissimulato dal favor dell'età, che
          ancor si sostiene nel riscontro di quelle parti e di que' colori che han da dividersi e
          cedere alla forza del tempo e della morte. Giova dunque una certa dissimulazion della
          natura per quanto si contiene tra lo spazio degli elementi, dov'è molto vera
          quella proposizione che afferma di non esser tutt'oro quello che luce; ma ciò
          che luce nel Cielo ben corrisponde sempre, perché ivi tutte le cose son belle
          dentro e fuori. Or, passando all'utile che nasce dalla dissimulazione ne' termini morali,
          comincio dalle cose che più bisognano, dico dall'arte della buona creanza, la
          qual si riduce nella destrezza di questa medesima diligenza. E leggendosi quanto ne
          scrisse monsignor della Casa, si vede che tutta quella nobilissima dottrina insegna
          così di ristringer i soverchi disiderii, che son cagion di atti noiosi, come il
          mostrar di non veder gli errori altrui acciò che la conversazione riesca di
          buon gusto.</p>
      </div1>
      <div1 type="capitolo">
        <head>X</head>
        <argument>
          <p>Il diletto ch'è nel dissimulare</p>
        </argument>
        <p>Onesta e util è la dissimulazione, e di più ripiena di piacere,
          perché se la vittoria è sempre soave e, come disse Ludovico
            Ariosto,<quote rend="block">
            <lg type="non-definito">
              <l>Fu il vincer sempre mai lodabil cosa,</l>
              <l>vincasi per fortuna o per ingegno,</l>
            </lg>
          </quote> è chiaro che 'l vincer per sola forza d'ingegno succede con maggior
          allegrezza, e molto più nel vincer se stesso, ch'è la più
          gloriosa vittoria che possa riportarsi. Quest'avviene nel dissimulare, con che, dalla
          ragione superato il senso, si riceve intiera quiete; e ancorché si senta non
          poco dolor quando si tace quello che si vorrebbe dire o si lascia di far quanto vien
          rappresentato dall'affetto, nondimeno piace poi grandemente d'aver usata
          sobrietà di parole e di fatti. A questa conseguenza di sodisfazzione ha da
          rivolger il pensiero chi disidera di viver con riposo; e ciascun, che vuol ben
          accorgersene per gl'interessi suoi, vegga sopra di ciò gli altrui falli, e
          così ben conosca che tanto è nostro quanto è in noi
          medesimi. Non dico che non si han da fidar nel seno dell'amico i segreti, ma che sia
          veramente amico; ed è degno di gran considerazione, in quell'epigramma di
          Marziale dove parla a se stesso della vita beata, che, nominando a questo fine dicisette
          cose, fa che stia nel mezzo <foreign lang="lat">
            <emph>prudens simplicitas</emph>
          </foreign>, dicendo:<quote rend="block">
            <lg lang="lat">
              <l>Vitam, quae faciunt beatiorem,</l>
              <l>iucundissime Martialis, haec sunt:</l>
              <l>res non parta labore, sed relicta;</l>
              <l>non ingratus ager, focus perennis;</l>
              <l>lis nunquam, toga rara, mens quieta;</l>
              <l>vires ingenuae, salubre corpus,</l>
              <l>prudens simplicitas, pares amici,</l>
              <l>convictus facilis, sine arte mensa;</l>
              <l>nox non ebria, sed soluta curis;</l>
              <l>non tristis torus, attamen pudicus;</l>
              <l>somnus qui faciat breves tenebras;</l>
              <l>quod sis esse velis nihilque malis,</l>
              <l>summum nec metuas diem nec optes.</l>
            </lg>
          </quote> Il prudente candor dell'animo è dunque il centro della
          tranquillità. <foreign lang="lat">
            <emph>Hoc opus, hic labor</emph>
          </foreign>.</p>
      </div1>
      <div1 type="capitolo">
        <head>XI</head>
        <argument>
          <p>Del dissimulare con li simulatori</p>
        </argument>
        <p>Quelli che si applicano al piacer della parte ch'è in noi soggett'alla morte,
          sprezzando l'uso della ragione, si mutano in abito di fiere; perché tali son da
          riputarsi, come fu espresso da Epicteto stoico dicendo: <quote>
            <foreign lang="lat">
              <emph>Certe misellus homuncio, et caro infoelix, et revera misera. At melius <add resp="ed">etiam</add> quiddam habes carne: quare, misso illo et neglecto, carni
                duntaxat es deditus? Ob huius societatem declinantes a meliore natura quidam, lupis
                similes efficimur, dum sumus perfidi et insidiosi et ad nocendum parati: alii
                leonibus, quia feri, immanes ac truculenti: maxima vero pars vulpeculae sumus</emph>
            </foreign>
          </quote>. Da che si può considerar un de' duri impedimenti nel dissimulare;
          poiché il guardarsi da lupi e da leoni è cosa più pronta
          per la notizia che si ha della lor violenza e perché poche volte si
          riscontrano; ma le volpi son tra noi molte e non sempre conosciute, e, quando si
          conoscono, è pur malagevole l'usar l'arte contra l'arte, e in tal caso
          riuscirà più accorto chi più saprà tener
          apparenza di sciocco, perché, mostrando di creder a chi vuol ingannarci,
          può esser cagion ch'egli creda a nostro modo; ed è parte di
          grand'intelligenza che si dia a veder di non vedere quando più si vede
          già che così 'l giuoco è con occhi che paion chiusi e
          stanno in se stessi aperti.</p>
      </div1>
      <div1 type="capitolo">
        <head>XII</head>
        <argument>
          <p>Del dissimulare con se stesso</p>
        </argument>
        <p>Mi par che l'ordine di questo artificio metta prima la mano nella persona propria; ma si
          richiede prudenzia in estremo quando l'uomo ha da celarsi a se medesimo, e questo non
          più che per qualche picciolo intervallo e con licenza del <foreign lang="lat">
            <emph>nosce te ipsum</emph>
          </foreign>, per pigliar una certa ricreazione passeggiando quasi fuor di se stesso. Prima
          dunque ciascun dee procurar non solo di aver nuova di sé e delle cose sue, ma
          piena notizia, e abitar non nella superficie dell'opinione, che spesse volte è
          fallace, ma nel profondo de' suoi pensieri, e aver la misura del suo talento e la vera
          diffinizione di ciò ch'egli vale, essendo di maraviglia che ogni uno attend'a
          saper il prezzo della roba sua e che pochi abbian cura o curiosità d'intender
          il vero valor dell'esser loro. Or, presupposto che si sia fatto il possibile di saperne il
          vero, conviene che in qualche giorno colui ch'è misero si scordi della sua
          disavventura e cerchi di viver con qualche imagine almen di sodisfazzione, sì
          che sempre non abbia presente l'oggetto delle sue miserie. Quando ciò sia ben
          usato, è un inganno c'ha dell'onesto; poiché è una
          moderata oblivione che serve di riposo agl'infelici; e, benché sia scarsa e
          pericolosa consolazione, pur non se ne può far di meno per respirar in uesto
          modo; e sarà come un sonno de' pensieri stanchi, tenendo un poco chiusi gli
          occhi della cognizion della propria fortuna, per meglio aprirli dopo così breve
          ristoro: dico breve, perché facilmente si muterebbe in letargo, se troppo si
          praticasse questa negligenza.</p>
      </div1>
      <div1 type="capitolo">
        <head>XIII</head>
        <argument>
          <p>Della dissimulazione che appartiene alla pietà</p>
        </argument>
        <p>Quando considero che il vino fu trovato dopo il diluvio, conosco che non bisognava minor
          quantità d'acqua per temperarlo; e qui son da veder due cose: una di
          Noè che ne restò ignudo, e ciò ne dimostra che il vino
          è molto contrario alla dissimulazione, e quanto questa s'impiega a coprire
          tanto quello attende a scoprire; l'altra della pietà delli due figli, che con
          la faccia indietro ricoprirono il padre dissimulando di vederlo a tal termine, quando dal
          lor fratello, già alienato da ogni legge di umanità, era schernito
          ignudo colui che l'avea vestito delle proprie carni. Oh quanti son al mondo che imitano
          questa mostruosa ingratitudine, facendo materia da ridere chi loro doverebb'esser oggetto
          d'amore e di reverenza! Pochi son gl'imitatori di que' due che seppero trovar il
          modo di volger le spalle, per pietà, al padre, non come molti fanno che si
          lascian la paterna necessità dietro le spalle. Non solo que' pietosi fiali si
          occuparono a ricoprir il padre, ma vollero mostrar di non averlo veduto in tal condizione.
          Così ciascuno dee corrisponder a scusar i disordini, e in particolare que' de'
          superiori, ogni volta che alcuno di loro v'incorre. Altri pietosi uffici mi si
          rappresentano nell'istoria di Giuseppe, che, venduto da' fratelli, mostrò poi
          di non conoscerli, a fine di più riconoscerli per mezzo de' benefici; e, con
          esempio di rada mansuetudine, dissimulava il dono di quegli alimenti che lor in apparenza
          vendeva, perché i medesimi sacchi ne riportavano i danari a casa;
          finché, fatto venir anche l'ultimo de' fratelli e usati tutt'i modi di
          manifestar a tempo la sua benignità, <quote>
            <foreign lang="lat">
              <emph>non se poterat ultra cohibere Joseph multis coram adstantibus</emph>
            </foreign>
          </quote>. In questo ebbe fine quella sincera e innocente dissimulazione; e segue nel <title>
            <emph>Genesi</emph>
          </title> a narrarsi la sua pietà: <quote>
            <foreign lang="lat">
              <emph>unde praecepit ut egrederentur cuncti foras, et nullus interesset alienus
                agnitioni mutuae. Elevavitque vocem cum fletu, quam audierunt Aegyptii, omnisque
                domus Pharaonis, et dixit fratribus suis: – Ego sum Joseph.
              –</emph>
            </foreign>
          </quote>. Era egli nell'Egitto con suprema gloria, e già chiamato salvator del
          mondo; con tutto ciò, non tenendo conto dell'offese, dissimulò
          d'esser fratello per dimostrarsi più che fratello. Io non so chi possa ritener
          le lagrime, leggendo quella pietosa istoria dalla qual si può apprender la
          dolcezza del perdono e del dissimular l'ingiurie, e massimamente quando vengon da persone
          tanto care quanto son i fratelli.</p>
      </div1>
      <div1 type="capitolo">
        <head>XIV</head>
        <argument>
          <p>Come quest'arte può star tra gli amanti</p>
        </argument>
        <p>Amor, che non vede, si fa troppo vedere. Egli è picciolo, e, come disse
          Torquato Tasso:<quote rend="block">
            <lg type="non-definito">
              <l>Picciola è l'ape, e fa col picciol morso</l>
              <l>pur gravi e pur moleste le ferite;</l>
              <l>ma qual cosa è più picciola d'Amore,</l>
              <l>se in ogni breve spazio entra, e s'asconde?</l>
            </lg>
          </quote> Nondimeno è pur tanto grande, che non ha luogo da potersi in tutto
          nascondere, e, quando è giunto al suo centro, ch'è il cuore, se non
          si mostra per altra via, accende quella febre amorosa della qual era infermo Antioco e di
          che il Petrarca fe' che dicesse Seleuco:<quote rend="block">
            <lg type="non-definito">
              <l>E se non fosse la discreta aita</l>
              <l>del fisico gentil, che ben s'accorse,</l>
              <l>l'età sua in sul fiorir era fornita.</l>
              <l>Tacendo, amando, quasi a morte corse;</l>
              <l>e l'amar forza, e 'l tacer fu virtute;</l>
              <l>la mia, vera pietà, ch'a lui soccorse.</l>
            </lg>
          </quote> Quindi si può considerar come, mettendosi fuoco a tutta la casa, le
          faville, anzi le fiamme, ne fan publica pompa per le finestre e dal tetto. Tanto avviene,
          e peggio, quando amor prende stanza ne' petti umani accendendogli da dovero,
          perché i sospiri, le lagrime, la pallidezza, gli sguardi, le parole e quanto si
          pensa e si fa, tutto va vestito con abito d'amore. Così dunque di Antioco
          nell'amor verso Stratonica sua matrigna, ancor ch'egli tacesse, si palesò
          l'incendio nelle vene e ne' polsi. Non avea consentito di chiamarsi amante Didone, mentre
          Amor in figura di Ascanio trattava con lei; ma niuna cosa mancava perché
          già si vedesse accesa, come Virgilio va significando:<quote rend="block">
            <lg lang="lat">
              <l>
                <emph>Praecipue infelix pesti devota futurae</emph>
              </l>
              <l>
                <emph>expleri mentem nequit, ardescitque tuendo</emph>
              </l>
              <l>
                <emph>Phoenissa et puero pariter donisque movetur.</emph>
              </l>
            </lg>
          </quote> Ed ancorché andasse velando gli stimoli della piaga interna, nel
          progresso del suo affetto,<quote rend="block">
            <lg lang="lat">
              <l>
                <emph>At Regina gravi iamdudum saucia cura</emph>
              </l>
              <l>
                <emph>vulnus alit venis et caeco carpitur igni,</emph>
              </l>
            </lg>
          </quote> pur quello che la lingua non avea publicato fu espresso nelle strida della piaga
          ch'ella stessa disperata si fe', conchiudendo Virgilio:<quote rend="block">
            <lg lang="lat">
              <l>
                <emph>Illa, graves oculos conata attollere, rursus</emph>
              </l>
              <l>
                <emph>deficit: infixum stridet sub pectore vulnus.</emph>
              </l>
            </lg>
          </quote> Di Erminia si ha da Torquato Tasso che avea dissimulato il suo pensiero, e
          ch'ella poi disse a Vafrino:<quote rend="block">
            <lg type="non-definito">
              <l>Male amor si nasconde. A te sovente</l>
              <l>desiosa i' chiedea del mio signore.</l>
              <l>Vedendo i segni tu d'inferma mente:</l>
              <l>– Erminia – mi dicesti – ardi d'amore. –</l>
              <l>Io te 'l negai, ma un mio sospiro ardente</l>
              <l>fu più verace testimon del core;</l>
              <l>e 'n vece forse della lingua, il guardo</l>
              <l>manifestava il foco onde tutt'ardo.</l>
            </lg>
          </quote> Il medesimo dolor che tormenta gli amanti, se non bast'a far che dicano i lor
          affetti, si muta in ambizione amorosa di dimostrarli; e, se gli animi onesti si contentano
          di non manifestarsi, con gran fatica si riducono a portar intiero il manto che ha da
          coprir tanti affanni.</p>
      </div1>
      <div1 type="capitolo">
        <head>XV</head>
        <argument>
          <p>L'ira è nimica della dissimulazione</p>
        </argument>
        <p>Il maggior naufragio della dissimulazione è nell'ira, che tra gli affetti
          è 'l più manifesto, essendo un baleno che, acceso nel cuore, porta
          le fiamme nel viso, e con orribil luce fulmina dagli occhi, e di più fa
          precipitar le parole quasi con aborto de' concetti che, di forma non intieri e di materia
          troppo grossa, manifestano quanto è nell'animo. Molta prudenza si richiede per
          rinchiuder così gagliarda alterazione; e di chi è trascorso a tanto
          impeto disse Platone: <quote>
            <foreign lang="lat">
              <emph>tanquam canis a pastore, ita denique revocatus ab ea quae in ipso est ratione
                mitescat</emph>
            </foreign>
          </quote>. Era Achille in questa passione contra Agamennone quando <quote>
            <foreign lang="lat">
              <emph>truculento intuens aspectu: O vir, inquit, ex dolo totus atque imprudentia
                factus ac genitus, et quis tibi Graecorum posthac libens pareat?</emph>
            </foreign>
          </quote>. Ma l'ufficio della ragione, significata per Minerva scesa dal cielo, va
          temperando: <quote>
            <foreign lang="lat">
              <emph>Non veni, inquit, a caelo, Achilles, ut te iratum in ultionem iniuriae acceptae
                erumpere videam, sed ut ira<add resp="ed">cundi</add>am tuam compescam</emph>
            </foreign>
          </quote>. Sì che Omero in questa occasione di Achille spiega insieme quanto
          importi la dissimulazione. Da due potenti stimoli procede tanta licenza di parole
          nell'ira, cioè dal dispiacere e dal piacere, perché ella
          è appetito, con dolore, di far vendetta che si dimostri vendetta, per dispregio
          che crediamo fatto di noi o d'alcuno de' nostri indegnamente, come disse Aristotile; e a
          questo dolor segue il diletto, che nasce dalla speranza di vendicarsi e perché
          l'animo è in atto di vendetta: e però Aristotele soggiunse: <quote>
            <foreign lang="lat">
              <emph>recte illud de ira dictum est quod, defluente melle dulcior, in virorum
                pectoribus gliscit.</emph>
            </foreign>
          </quote> Dunque da così fatto misto di amaro e di dolce dee guardarsi chi non
          si vuol mostrar facilmente turbato, come sogliono parer gl'infermi, i poveri e gli amanti
          e tutti quelli che si fan vincer dal disiderio. Importa il prevenir con la considerazione
          di quanto è maggior diletto vincer se stesso in aspettar che passi la procella
          degli affetti e per non deliberare nella confusione della propria tempesta; ma nel sereno
          dell'animo che, ritirato ogni pensiero nell'altissima parte della mente, potrà
          sprezzar molte cose o non curar di vederle.</p>
      </div1>
      <div1 type="capitolo">
        <head>XVI</head>
        <argument>
          <p>Chi ha soverchio concetto di se stesso ha gran difficultà di dissimulare</p>
        </argument>
        <p>L'error che si può far nel compasso il qual si gira nell'opinion di noi
          stessi, suol esser cagion che trabocchi ciò che si dee ritener ne' termini del
          petto; perché chi si stima più di quello che in effetto
          è, si riduce a parlar come maestro, e, parendogli che ogni altri sia da men di
          lui, fa pompa del sapere e dice molte cose che sarebbe sua buona sorte aver taciuto.
          Pitagora, sapendo parlare, insegnò di tacere; e in questo esercizio
          è maggior fatica, ancorché paia d'esser ozio. I concetti che
          risuonano nelle parole non solo portano l'imagine di quelli che stanno nell'animo, ma son
          fratelli mentali (già che non posso dir carnali) del concetto che l'uomo ha del
          suo sapere. Questo è il concetto primogenito (per dir così), al qual
          succedono gli altri; e, se non è con misura, ne procedono molti e vari
          ragionamenti, e di necessità però si scopre quanto è nel
          pensiero; ma chi di sé fa quella stima che di ragion conviene, non commette
          alla lingua maggior giuridizzione di quanto è il lume dell'intelligenzia che la
          dee muovere.</p>
      </div1>
      <div1 type="capitolo">
        <head>XVII</head>
        <argument>
          <p>Nella considerazione della divina giustizia si facilita il tollerar, e però
            il dissimular le cose che in altri ci dispiacciono</p>
        </argument>
        <p>Convien di trattar di alcune cose più in particolare che ricercano d'esser
          tollerate, ch'è lo stesso a dir dissimulate, poiché sono molt'i
          dispiaceri dell'uomo ch'è spettator in questo gran teatro del mondo nel qual si
          rappresentano ogni dì comedie e tragedie; e or non dico di quelle che son
          invenzioni de' poeti antichi o moderni, ma delle vere mutazioni del mondo stesso, che da
          tempo in tempo, in quanto agli accidenti umani, prende altra faccia e altro costume.
          L'ordine è forma che fa il tutto simigliante a Dio che lo creò e lo
          serba col dono della sua providenza, la qual per lo gran mar dell'essere ogni cosa conduce
          con prospero viaggio, e, disponendo la medesima regola sopra il merito o demerito delle
          opere umane, si vieta nondimeno alla debolezza de' nostri pensieri il passar negli abissi
          de' consigli divini, alli quali si dee infinita riverenza avendosi da ricever per giusto
          quanto consòna alla volontà di Dio. E se pur sempre non vediamo
          nelle cose mortali quell'ordine infallibile che si manifesta nel moto del sole, della luna
          e dell'altre stelle, anz'in molta confusione spesse volte si truovano i negozii di qua
          giù, non manca però la certezza dell'eterna legge che tutto sa
          applicar ad ottimo fine; e 'l premio e la pena, che non sempre vien pronta, si aspetti
          come decreto inseparabile dal giudizio divino che per tutto va penetrando con la sua non
          mai limitata potenzia. A questa verità, ch'è via di quiete per
          dissimular le sinistre apparenze, soggiungerò più distinto il modo
          di accommodarsi a quelle.</p>
      </div1>
      <div1 type="capitolo">
        <head>XVIII</head>
        <argument>
          <p>Del dissimulare l'altrui fortunata ignoranzia</p>
        </argument>
        <p>Gran tormento è di chi ha valore il veder il favor della fortuna in alcuni del
          tutto ignoranti, che, senz'altra occupazione che di attender a star disoccupati e senza
          saper che cosa è la terra che han sotto i piedi, son talora padroni di non
          picciola parte di quella. Veramente chi si mette a considerar questa miseria è
          in pericolo di perder la quiete, se insieme non s'accorge che la medesima fortuna, che
          talora fa qualche piacere alla turba degli sciocchi, suol abbandonar l'impresa, e, quando
          più luce, si rompe, lasciando scherniti que' che non son degni della sua
          grazia; e di più la gente di questa qualità non ha che pretender per
          l'acquisto di quella gloria che solamente appartiene a chi sa da dovero; e se qualche uomo
          di eccellenti virtù alcuna volta sta quasi sepellito vivo, in ogni modo si ha
          da udir il grido del suo merito; e non solo la voce ne dee risonar tra quelli che vivono
          nel medesimo tempo, ma se ne va passando da un secolo all'altro; perché il vero
          valor è<quote rend="block">
            <lg type="non-definito">
              <l>che fa per fama gli uomini immortali</l>
            </lg>
          </quote> come disse il Petrarca; e prima di lui Dante:<quote rend="block">
            <lg type="non-definito">
              <l>vedi se far si dee l'uomo eccellente</l>
              <l>sì ch'altra vita la prima relinqua.</l>
            </lg>
          </quote> Di questa maniera si libera il nome dalle mani della morte, e un'anima piena di
          così alta speranza non sente noia che a qualche indegno e da poco, per poco
          tempo, si faccia applauso, essendo un salto di fortuna che se ne passa senza lasciar
          vestigio, come il fumo nell'aria.</p>
      </div1>
      <div1 type="capitolo">
        <head>XIX</head>
        <argument>
          <p>Del dissimular all'incontro dell'ingiusta potenzia</p>
        </argument>
        <p>Orrendi mostri son que' potenti che divorano la sostanza di chi lor soggiace; onde
          ciascuno, che sia in pericolo di tanta disaventura, non ha miglior mezzo di rimediar che
          l'astenersi dalla pompa nella prosperità e dalle lagrime e da' sospiri nella
          miseria; e non solo dico del nasconder i beni esterni, ma que' dell'animo; onde la
          virtù, che si nasconde a tempo, vince se stessa assicurando le sue ricchezze,
          poiché il tesoro della mente non ha men bisogno talora di star sepolto che il
          tesoro delle cose mortali. Il capo che porta non meritate corone ha sospetto d'ogni capo
          dove abita la sapienzia; e però spesso è virtù sopra
          virtù il dissimular la virtù, non col velo del vizio, ma in non
          dimostrarne tutt'i raggi, per non offender la vista inferma dell'invidia e dell'altrui
          timore. Anche lo splendor della fortuna ha da esser cauto nel palesarsi, già
          che, passando a dimostrazioni di soverchi arnesi e di oziosi ornamenti, oltre al
          distrugger il capital nelle spese suol accender gran fuoco nella propria casa, destando
          gli occhi degl'ingordi a pretenderne parte e forse il tutto. Ma più dura
          è la fatica di dover pigliare abito allegro nella presenza de' tiranni, che
          soglion metter in nota gli altrui sospiri, come di Domiziano disse Tacito: <quote>
            <foreign lang="lat">
              <emph>Praecipua sub Domitiano miseriarum pars erat videre et aspici, cum suspiria
                nostra subscriberentur, cum denotandis tot hominum palloribus sufficeret saevus ille
                vultus et rubor, a quo se contra pudorem muniebat</emph>
            </foreign>
          </quote>. Sì che non è permesso di sospirare quando il tiranno non
          lascia respirare, e non è lecito di mostrarsi pallido mentre il ferro va
          facendo vermiglia la terra con sangue innocente, e si niegano le lagrime che dalla
          benignità della natura son date a' miseri come propria dote per formar l'onda
          che in così picciole stille suol portar via ogni grave noia e lasciar il cuor,
          se non sano, almen non tanto oppresso.</p>
      </div1>
      <div1 type="capitolo">
        <head>XX</head>
        <argument>
          <p>Del dissimular l'ingiurie</p>
        </argument>
        <p>L'ingiuria, che si può dissimulare e nondimeno si manifesta nel disiderio
          della vendetta, è fatta più da colui che la riceve che dal suo
          nimico. Non tutti sanno ben conoscer il decoro dell'onesta tolleranzia, in che si
          accordano tutt'i filosofi, che per altre opinioni, in varie sette, non son di conforme
          parere, dicendo Tertulliano:<quote>
            <foreign lang="lat">
              <emph>tantum illi subsignant, ut cum inter se <add resp="ed">se</add> variis sectarum
                libidinibus et sententiarum aemulationibus discordent, solius tamen patientiae in
                  com<add resp="ed">m</add>une memores, huic uni studiorum suorum commiserint pacem:
                in eam conspirant, in eam foederantur, illi in adfect<add resp="ed">at</add>ione
                virtutis unanimiter student, omnem sapientiae ostentationem de patientia
              praeferunt</emph>
            </foreign>
          </quote>. Alcuni, non distinguendo la fortezza dal temerario ardire, son pronti ad ogni
          qualità di vendetta, e, per un cenno che non sia fatto a lor modo, vogliono
          penetrar negli altrui pensieri e dolersene come di offese publiche. I sensi
          così fieri son vicini ad estremi mali, e l'esperienza dimostra che le picciole
          ingiurie se non si lascian passar sotto qualche destrezza sogliono diventar grandi; e a
          tutti color che son potenti molto più convien di ritirar la vista da simili
          occasioni, perché ogni un che possa poco è buon maestro a' suoi
          pensieri per accommodarsi a tollerare, ma chi ha forza di risentirsi sente stimolo di
          correr a precipizio, e molti di questi che stanno in alta fortuna, scordati non solamente
          di usar perdono ma della proporzion della pena, prendono mezzi violenti per l'altrui
          ruina; da che avviene ch'essi pur rimangono in tanta turbazione de' fatti loro che, oltre
          all'odio publico, son anche in odio a se medesimi per la perdita della quiete interna,
          ch'è bene inestimabile e appartiene all'innocenzia.</p>
      </div1>
      <div1 type="capitolo">
        <head>XXI</head>
        <argument>
          <p>Del cuor che sta nascosto</p>
        </argument>
        <p>Gran diligenza ha posta la natura per nasconder il cuore, in poter del quale è
          collocata non solo la vita ma la tranquillità del vivere, perché
          nello star chiuso per l'ordine naturale si mantiene; e quando gli occorre di star
          nascosto, conforme alla condizion morale, serba la salute delle operazioni esterne. E pur
          in questo modo non a tutti si dee nasconder, onde nell'elezzione si consideri quello che
          fu detto da Euripide:<quote rend="block">
            <lg lang="lat">
              <l>
                <emph>
                  <add resp="ed">...</add> Sapienti diffidentia</emph>
              </l>
              <l>
                <emph>non alia res utilior est mortalibus.</emph>
              </l>
            </lg>
          </quote> L'esperienza, che si suol doler degl'inganni, potrà far luce in questa
          materia ch'è una selva oscura per l'incertezza del ben eleggere; e
          però ogni ingegno accorto vagliasi degli abissi del cuore, ch'essendo breve
          giro è capace d'ogni cosa; anz'il mondo intiero non lo riempie,
          poiché solo il Creator del mondo può saziarlo. Si ammira, come
          grandezza degli uomini di alto stato, lo starsi ne' termini de' palagi, e ivi nelle camere
          segrete, cinte di ferro e di uomini a guardia delle loro persone e de' loro interessi, e
          nondimeno è chiaro che, senza tanta spesa, può ogni uomo,
          ancorch'esposto alla vista di tutti, nasconder i suoi affari nella vasta e insieme segreta
          casa del suo cuore, perché ivi soglion esser quei templi sereni, de' quali
          cantò Lucrezio:<quote rend="block">
            <lg lang="lat">
              <l>
                <emph>sed nihil dulcius est, bene quam <add resp="ed">munita</add> tenere</emph>
              </l>
              <l>
                <emph>edita doctrina sapientum templa serena,</emph>
              </l>
              <l>
                <emph>despicere unde queas alios passimque videre</emph>
              </l>
              <l>
                <emph>errare atque viam palantes quaerere vitae.</emph>
              </l>
            </lg>
          </quote> Applicando io però questi versi al senso che conviene a significar
          un'altezza d'animo e una quiete che conduce al piacer e alla gloria immortale, e non al
          diletto fallace.</p>
      </div1>
      <div1 type="capitolo">
        <head>XXII</head>
        <argument>
          <p>La dissimulaziune è rimedio che previene a rimuover ogni male</p>
        </argument>
        <p>Era tanto stimata da Giob la dissimulazione onesta che, non avendo lasciato di valersene
          nel suo regno, poiché si vide privo di prosperità, parendogli di
          aver fatto assai dalla parte sua perché non gli fosse caduta dalle mani,
            disse:<quote rend="block">
            <lg lang="lat">
              <l>
                <emph>Nonne dissimulavi? nonne silui? nonne quievi?</emph>
              </l>
              <l>
                <emph>et venit super me indignatio.</emph>
              </l>
            </lg>
          </quote> Egli con tranquillità governò il suo stato, e sempre che
          potette dissimular lo fe' volentieri; e però s'era persuaso che non avesse da
          seguir mutazione nelle cose sue, ben assicurate dalla prudenzia che in sé
          raccoglieva dissimulazione, silenzio e quiete. Ma se con tutto ciò cadde in
          miseria, fu voler di Dio che si compiacque di far vedere nella persona di quel santo una
          invitta costanza e 'l trionfo della pazienzia, che nel carro della vera gloria si
          menò appresso come catenati tutt'i mali sin ch'egli riebbe la pristina
          felicità con duplicate sodisfazzioni; e quella sua giustizia, che nel termine
          della semplice natura si dimostrò al mondo, sarà esempio in tutt'i
          secoli per affermare che i servi di Dio, in ogni condizione, son sempre beati. Dunque Giob
          era tale anche nel tempo de' suoi tormenti; ma per non uscir dalla materia di che vo
          trattando, dico ch'egli, facendo il conto con la sua conscienzia, dicea: <quote>
            <foreign lang="lat">
              <emph>Nonne dissimulavi? nonne silui? Nonne quievi?</emph>
            </foreign>
          </quote>, volendo significar che a questa diligenza non suol mancar piacer alcuno; e,
          quando succede qualche accidente che perturbi tanto sereno, vuol il cielo che dopo
          l'avversità si accresca splendor agli animi che son alieni dagli affetti della
          terra.</p>
      </div1>
      <div1 type="capitolo">
        <head>XXIII</head>
        <argument>
          <p>In un giorno solo non bisognerà la dissimulazione</p>
        </argument>
        <p>È tanta la necessità di usar questo velo, che solamente nell'ultimo
          giorno ha da mancare. Allora saran finiti gl'interessi umani, i cuori più
          manifesti che le fronti, gli animi esposti alla publica notizia, e i pensieri esaminati di
          numero e di peso. Non averà che far la dissimulazione tra gli uomini, in
          qualunque modo si sia, quando Iddio, che oggi <quote>
            <foreign lang="lat">
              <emph>est dissimulans peccata hominum</emph>
            </foreign>
          </quote>, non dissimulerà più; ma poste le mani al premio e alla
          pena, metterà termine all'industria de' mortali, e que' sagaci intelletti che
          hanno abusato il proprio lume si accorgeranno come allora non gioverà l'arte
          del cucir la pelle della volpe dove non arriva quella del leone, che fu consiglio di un re
          spartano: perché l'onnipotente leone, facendo ruggir il mondo dagli abissi fin
          alle stelle, chiamerà tutti; e ciascuno dee saper e dire <emph>circumdabor
            pelle mea</emph>, come disse Giob. Quell'aurora porterà un giorno
          tutt'occupato dalla giustizia, e nel mostrar i conti non vi sarà arte da far
          vedere il bianco per lo nero. S'udirà il decreto, che sarà l'ultimo
          delle leggi, e darà legge eterna alle stelle e alle tenebre, al piacer e alla
          pena, alla pace e alla guerra. Sarà forz'alla dissimulazione di fuggirsene in
          tutto, quando la verità stessa aprirà le finestre del cielo e con la
          spada accesa troncherà il filo d'ogni vano pensiero.</p>
      </div1>
      <div1 type="capitolo">
        <head>XXIV</head>
        <argument>
          <p>Come nel cielo ogni cosa è chiara</p>
        </argument>
        <p>Se per questa vita in un giorno solo non bisognerà la dissimulazione,
          nell'altra non occorre mai; e lasciando di trattar delle anime infelici che con la luce
          del fuoco eterno, anzi nelle tenebre, mostrano gli orribili mostri de' peccati,
          dirò dello stato delle anime eternamente felici. Ivi hanno lo specchio,
          ch'è Iddio, il qual vede il tutto, e ben nella lingua greca il suo nome, come
          osservò Gregorio Nisseno, dimostra efficacia di vedere, perché
            <foreign lang="gre">
            <emph>theòs</emph>
          </foreign> viene a <foreign lang="gre">
            <emph>theáome</emph>
          </foreign>, ch'è “mirare” e
          “contemplare”. Veggono i beati colui che vede, sì che nel
          cielo non occorre che alcuno si celi. Ivi tutto è manifesto, perché
          tutto è buono, tutto è chiaro, tutto è caro. Quanti
          più sono a possedere il sommo bene, tanto più son ricchi.
          Dov'è tanto amor non può succedere occasion di custodire interesse
          alcuno. Ma qui dove siamo vestiti di corruzzione si procura con ogni sforzo il manto, con
          che si dissimula per rimedio di molti mali; e ancorché ciò sia
          onesto, pur è travaglio; onde si dee aspirar al termine di questa
          necessità, e spesso, rimovendo lo sguardo dagli oggetti terreni, vagheggiar le
          stelle come segni del vero lume che, anche per mezzo d'esse, c'invita alla propria stanza
          della verità. Ivi nella divina essenza i beati godono della chiara vista,
          ch'è l'ultima beatitudine dell'uomo, essendo la più alta operazione
          dell'intelletto per mezzo del lume della gloria che lo conforta; perch'essendo la divina
          essenza sopra la condizione dell'intelletto creato, può questi vederla non per
          forze naturali, ma per grazia; e come uno ha maggior lume di gloria dell'altro,
          così può meglio conoscerla, ancorché sia impossibile
          vederla quanto è visibile, perché il medesimo lume della gloria, in
          quanto è dato a tal intelletto, non è infinito. Or, considerando
          così sodisfatti, così felici e in eterno sicuri gli abitatori del
          Paradiso, si vede come non han da nasconder difetto alcuno; e per conseguenza la
          dissimulazione rimane in terra, dove ha tutti i suoi negozii.</p>
      </div1>
      <div1 type="capitolo">
        <head>XXV</head>
        <argument>
          <p>Conclusione del trattato</p>
        </argument>
        <p>Avendo affermato che in questa vita non sempre si ha da esser di cuor trasparente, mi par
          bene di conchiuder con affettuoso rivolgimento alla dissimulazione stessa. O
          virtù, che sei il decoro di tutte l'altre virtù, le quali allora son
          più belle quando in qualche modo son dissimulate, prendendo l'onestà
          del tuo velo per non far vana pompa di se medesime; o rifugio de' difetti, che nel tuo
          seno si sogliono nascondere, tu alle fortune grandi sei di gran servigio per sostenerle, e
          alle picciole porgi la mano perché in tutto non si veggano andar per terra. Nel
          buono e nel mal tempo bisognano le tue vesti, e nella notte non meno che nel giorno, e non
          più fuori che in casa. Io non ti conobbi per tempo, e a poco a poco ho appreso
          che in effetto non sei altro che arte di pazienzia che insegna così di non
          ingannare come di non essere ingannato. Il non creder a tutte le promesse, il non nudrire
          tutte le speranze, son le cose che ti producono. Le porpore nel meglio del lor vermiglio
          sogliono ricorrere al nero del tuo manto; le corone d'oro non han luce che talora non
          abbia bisogno delle tue tenebre. Gli scettri che spesse volte non si portano dalla tua
          mano, facilmente vacillano; e 'l folgore delle spade, se non si serve di alcuna tua nube,
          riluce invano. La prudenza tra ogni suo sforzo non ha miglior cosa di te; e
          benché di molte altre si mostri ornata, a tempo sa goder del tuo silenzio
          più che di ogni altro effetto delle sue industrie. Misero il mondo, se tu non
          soccorressi i miseri. A te appartiene di usar molti ufici nell'ordinar le republiche,
          nell'amministrar la guerra e nel conservar la pace; e dall'altra parte si veggono quanti
          disordini, quante perdite e quante rovine son succedute quando sei stata posta in
          abbandono e s'è dato luogo a manifesti furori, da che son seguiti
          quegl'infortunii che tante volte hanno diturpate le provincie intiere. Quando un che
          doverebbe perire di fame ha fortuna di poter dar il cibo a molti, quando un ignorante
          è riputato dotto da chi sa meno di lui, quando un indegno ha qualche
          degnità e quando un vile si tiene per nobile, come si potrebbe vivere se tu non
          accommodassi i sensi a così duri oggetti? Vorrei che mi fosse permesso di
          manifestare tutto l'obligo che ho a' benefici che mi hai fatti; ma invece di renderti
          grazie, offenderei le tue leggi non dissimulando quanto per ragione ho dissimulato.</p>
      </div1>
    </body>
  </text>
</TEI.2>
