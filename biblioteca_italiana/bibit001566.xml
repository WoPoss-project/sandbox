<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania (1665)</title>
      <author>Giovanni Sagredo</author>
    </titleStmt>
    <extent>43 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001566</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania (1665)">
<head>Relation de signor Zuanne Sagredo Cavalier ritornato dall'Ambasceria di Germania</head>
<opener><salute>Serenissimo Prencipe.</salute></opener>
<p>Non m'estenderò io Giovanni Sagredo Cavaliere ritornato di Germania nel
rappresentar alla Serenità Vostra le discordie civili per causa di Religione, che hanno snervata quella famosa Potenza, né meno la debolezza, nella quale le gelosie degl'Elettori, e Prencipi d'Imperio hanno
ridotto l'Imperatore, mal proportionato a difender se stesso, e gl'altri
ancora dall'insidie di Confinante Barbaro, e prepotente. Le particolarità sono state così essatamente trattate dagl'Eccellentissimi miei
Precessori, che sarebbe tedioso il ramemorarle, o ripeterle. Mi ridurrò alla
narratione succinta delle cose più fresche, mentre nel corso d'una sola
Ambasciata ciò, che rare volte succede, sono stato spettatore della
Guerra, e della pace, et anderò ritoccando le cose, che più da vicino
riguardano gl'interessi della Serenità Vostra per li Confini, ch'ella tiene
coll'Ottomano alla parte di Mare, com'altresì l'Imperatore a quella
di Terra.</p>
<p>Doppo che la Seta ottomana con non interrotto progresso di
vittorie, et d'acquisti domò l'Asia, non contenta dell'estensione
d'ampli confini all'occupatione dell'Europa rivolse li suoi dismisurati
disegni. Per questo Solimano invase potentemente l'Ongheria, e
Selin suo successore il Regno di Cipro, tutto ad oggetto di distruggere due Potenze, che potevano dar qualche freno alla loro vasta ambitione, la Casa d'Austria per Terra, la Republica per Mare. Fu
creduto, che per far fronte a così formidabile Potenza fosse stata
necessaria una stretta intelligenza a commune difesa tra gl'Imperatori, et la Serenità Vostra, per cautelarsi dall'insidie dell'Ottomano, a
 danni de' Stati dell'uno, e l'altro Potentato avidamente rivolto; ma
essendo destinato, che la disunione di Christianità spianasse a' Turchi ogn'
intrapresa, diversamente successe, sì che, hora invadendo gl'Imperatori,
et hora la Serenità Vostra separatamente, et accrescendosegli, mangiando,
la fame, tranguggiarono a boccone a boccone pezzi di Regni, e di
Provincie, con l'acquisto de' quali snervò l'Ottomano le forze del
Christianesmo, e rassodò con ferme radici i fondamenti a se stesso
d'un formidabile Dominio. Per questo occupata da Solimano secondo
la maggior parte dell'Ongheria, distesero Turchi più amplamente li
loro Confini in Europa alla parte di Terra, e doppo l'espugnatione di
Cipro, invasa posteriormente Candia da Ibrain, et la Transilvania da
Mehemet terzo, vanno dandosi la mano con acquisti così ben concertati, e per Terra, e per Mare, che si vede evidentemente andarsi
sempre aggiongendo nuovi anelli alla catena da loro preparata per
la Christiana soggettione.</p>
<p>Occupato il Regno di Candia gli resterà aperto l'adito di penetrar per Mare ovunque li conduca l'ambitione, e già con l'acquisto
di Varadino, e con lo stabilimento dell'Abaffi Prencipe in Transilvania loro schiavo, posta in obbedienza quella Provincia, et imposto
il freno agl'Ongheri con l'espugnatione di Naiasel, hanno fabricato al di fuori di quella Piazza Borghi così dilatati, che ben si comprende, che sarà la Piazza d'arme, che potrà servire un giorno all'espugnatione di Vienna, tentata indarno da Solimano nel secolo
passato, il che succedendo per l'avvenire sarebbe fatale alla Christianità tutta, e sebene pare, che l'Imperio Ottomano non habbia presentemente forze così formidabili, come per lo passato, mentre lo stesso
Solimano innondò l'Ongheria con più di trecento milla huomini, et
Amurat espugnò con cinquecento mille Babilonia, non nasce ciò da debolezza dell'Imperio medesimo, che non è manco potente del passato,
anzi ampliato maggiormente per tutti gl'acquisti recentemente fatti,
et per l'aggregatione d'altri Regni, e Provincie a quel per altro vasto,
e formidabile Impero; ma la debolezza presente, che pare, che non corrisponda alla gran mole del corpo, nasce, perché il Capo non ha tutto
quel spirito, che sarebbe necessario, mentre l'anima, che dà il cuore,
et il moto alla Monarchia Ottomana, è la vivacità de' Sultani, e doppo
 la morte d'Amurat non essendovi stato alcun Imperatore de' Turchi
armigero, et agguerrito, le forze Turchesche, per questa mancanza
rese più languide, non hanno fatto tutto quel colpo, che faranno,
quando s'incontri in un Re fiero, che ad imitatione de' suoi Antenati
si ponga alla testa di formidabili Armate, et aggionga con l'essempio
bravura, e coraggio nelle militie.</p>
<p>Della debolezza del Capo adunque derriva la languidezza di quel
gran Corpo, ma quando quello si risani, tornerà il Gigante nella solita
robustezza, e nella pristina gagliardia.</p>
<p>La militia Turchesca è composta la maggior parte d'Asiatici, et
d'Europei. Li primi abbondano in Cavallaria; li secondi, che sono
confinanti, e stano per ciò sempre con l'armi alla mano sono in credito di più agguerriti. Il fondamento però, e la base delle Vittorie
Ottomane è appoggiata prencipalmente alla disciplina, e bravura de'
Giannizzeri, infanteria la più corraggiosa, e la più scielta, perché
Turchi non imitano i Colonelli Christiani, che con fine di lucro ammassano sotto le loro insegne, contadini, pitocchi, et ogni sorte di
gente, che incontrano, badando più al numero, che alla qualità, ma
Turchi trasciegliendo dalla prosapia Christiana li ragazzi più proportionati, e ben composti li ripongono nel Seraglio, e doppo disciplinati
li conducono nell'Armate, e gl'espongono, con essiti per ordinario
felici, alle battaglie, et al cimento.</p>
<p>La cieca obbedienza in oltre non poco contribuisce alla Turchesca prosperità, come altresì la quantità de' rinegati, li quali, come
la coruttione dell'ottimo, che diventa pessimo, ammaestrano Turchi
nel maneggio dell'Artigliarie, nella fabrica de' fuochi artifitiati, nella
dispositione degl'assedii, et in altri militari essercitii, ne' quali gl'Ottomani non hanno intiera peritia, il che apparì nell'assedio di Canissa,
dove quel Commandante guidato dalla esperienza de' rinegati fece
famosa, e memorabile ressistenza, e deluse l'arte de' più esperimentati
ingeneri Christiani.</p>
<p>È tra l'altre cose osservabile, che non mancano nell'Armate
Turchesche mai i viveri, benché siano di numero innumerabile,
ciò che più volte è accaduto a quelle dell'Imperatore, che per mancanza di pane si sono diminuite all'estremo. Ciò viene attribuito
alla miglior'economia de' Turchi, et alla moderatione, et frugalità del
loro vivere, mentre un Soldato Turco con un pugno di riso spolverizzato, con carne secca, et aqua fresca se la passa assai bene, il 
 sorbetto essendo bevanda de più graduate persone. Ma l'Armate Christiane, e particolarmente l'Alemane stanno per l'ordinario sepolte
nella crapula, e nel vino.</p>
<p>Entrò l'Imperatore nella guerra con Turchi per volerla troppo
affettatamente iscansare. Se sul principio, quando disegnarono sopra
la Transilvania, e non erano ben rissoluti a rompere, havesse l'Imperatore fatta avanzare a quella volta l'Armata sua agguerrita, scielta
da più Armate doppo la pace d'Imperio havrebbe ridotti i Turchi a
ragionevoli conditioni, mentre la maggior parte, e particolarmente il
Reischitag, che fu poi fatto decapitar dal Visir disapprovorno l'apperta rottura con l'Imperatore, ma la Maestà Sua secondando i consigli languidi, et infermi del suo Favorito, dirrese le cose proprie con
tanta debolezza, iscansando la rottura con tanta deiettione, che il
divano decretò la seconda guerra contro l'antiche massime di non
far due guerre in un colpo, sopra il solo fondamento della Christiana
disunione, e debolezza. Non m'estenderò nel rappresentarne a Vostra Serenità
le particolarità, mentre i miei riverenti dispacci la resero distintamente informata di quei successi.</p>
<p>Penetrò il Visir con cento cinquanta milla huomini, inclusi
ottanta milla Cavalli nel Stato dell'Imperatore il primo anno, né vi
ritrovò difesa imaginabile, perché chiusi gl'Alemani nelle Piazze
abbandonorono la Campagna. Trascorsero Tartari liberamente il
Paese, devastarono principalmente la Moravia, et gettando la micchia
accesa col mezzo delle Frezze sopra le Case di paglia incendiarono
infinite Ville. Trasportorno sopra vinticinque mille schiavi, legando i
Fanciulli insieme a modo di fassine, et gettandoli sopra le groppe de'
Cavalli. </p>
<p>Tutto fu ripieno di spavento, di confusione, e di disordine.
Vienna si ritrovò, come in abbandono, fuggiti dalla medesima più di
settanta mille habitanti, col meglio delle loro sostanze, e ricovrati in
luoghi più remoti, e sicuri. Quantità grande di Popolo si ridusse a
Lintz, dove le stradde erano ripiene di spaventata moltitudine, alla
quale mancando l'alimento cadevano gl'huomini per il camino esangui
di fame. Stavano gl'Ambasciatori pronti per seguitar l'Imperatore, il
quale, quando l'Armata Turca si fosse avanzata verso Vienna, doveva
a Lintz ricovrarsi, e se la Maestà Sua non fosse stata degl'ultimi a
partire, era così invalso il terror panico, che sarebbe restata la Metropoli vuota d'habitatori. Corriere finalmente sollevò gl'animi 
 sbattutti, e conturbati con l'aviso, che l'Armata Turchesca filava
verso Naiasel, che non ostante, che fosse stato anticipatamente ben premunito
di tutte le cose necessarie, cesse alla forza Turchesca, havendo il
Visir esborsati generosamente cento Taleri per testa a quei Giannizzeri, che piantarono sopra le brecchie li stendardi Ottomani, et ciò a
fine di superare con lo sforzo le fortificationi, et di prevenire l'Auttuno,
che in fondo paludoso havrebbe difficoltata l'espugnatione. I progressi di quell'anno furono notabilmente ritardati dalla prottetione
del Cielo verso la pietà dell'Imperatore, che per riparare alla trascuraggine de' suoi Ministri fece grondare in tanta copia le pioggie, che
profondate le stradde convenne il Visir con dilungatione de' progressi
trattenersi più di quaranta giorni in Buda per non potere, per la
malagevolezza de' camini, strassinarsi dietro il Cannone. Et è cosa
certa, che sì come Dio ha date le mani a' Turchi, non gl'havesse
altrettanto chiusi gl'occhi, et se il Visir in luogo d'attaccar Naiasel
si fosse avanzato in vista di Vienna, l'haverebbe ritrovata senza
soldati, senza habitanti, ripiena di spavento, e di terror panico, et a
sua intiera dispositione.</p>
<p>Fu di ciò il Visir posteriormente rimproverato, ma egli si scusò,
che non si sarebbe mai imaginato, che fosse stata così trascuratamente abbandonata la difesa della Metropoli antecedentemente munita
con valide fortificationi. Le detrattioni in quel tempo, e le mormorationi fulminavano contro il Conte di Portia, che stava come adormentato tra lo strepito di tant'Armi, et che per dir la verità, non haveva
spalle per così gran peso. Con la perdita deplorabile di Naiasel si
chiuse la Campagna, e fu sorpreso l'Imperatore da così improspero
successo, mentre Portia occultandogli li mali avisi lo nodriva di buone
speranze, a segno, che due giorni avanti la caduta havendo io ricercata la Maestà Sua se teneva buoni avvisi, mi rispose, che Turchi
espugnavano, ma senza progresso.</p>
<p>L'anno secondo di guerra nel suo principio non apparve più
fortunato del primo per l'improspero assedio di Canissa, et per
l'espugnatione del Forte di Sdrino fatta da' Turchi a viva forza, e con
notabile stragge, ma la vittoria conseguita dal Susa in Ongheria, e
molto più quella del Montecucoli al Fiume Raab, la perdita, che fecero
Turchi in quella congiontura de' migliori Offitiali, et d'Imael Bassà
Cognato del Sultano, e Generale della Cavallaria, fece prender
qualche respiro a' discapiti dell'Imperatore.
 </p> <p>Fu grande il bottino, che fecero gl'Alemani in quell'incontro,
attorniati sei mille Turchi, che passarono il Fiume, da tutta l'Armata
Christiana ascendente a cinquanta mille soldati, sì che furono tagliati
a pezzi, o rinversati nel Fiume, dal quale restorono affogati. Non perirono però Turchi senza vendetta, perché non valendosi arendere a
discrettione, corrisposero con gran bravura al numero soverchiante
de' Christiani, e perirono tutti con la sabla alla mano, né fu fatto
prigione, che un solo Giannizzero traffitto da più colpi, che fu da'
Francesi con molte insegne da loro acquistate inviato al Re Christianissimo. Molto conferì alla vittoria la bravura Francese, senza della
quale l'essito della battaglia sarebbe stato dubbioso, e contingente.
I soldati s'arrichirono, perché spogliati li cadaveri, et pescati gl'annegati, ch'erano quasi tutti Offitiali, e Commandanti l'Armata Turchesca, che con speranza di certa vittoria per la fuga delle Truppe
d'Imperio valicarono a gara il Fiume. Furono ritrovati danari, arnesi,
e selle ricamate, sable gioielate, turbanti con pietre pretiose, e quello
d'Ismael Bassà particolarmente, che teneva imbroccato un Arglirone
con gioiello composto di grossi diamanti. Questo mal successo fece
stradda a' trattati di pace. L'Armata Turchesca, e particolarmente la
Cavallaria per mancanza de' foraggi restò così sbattuta nel soccorso
di Canissa, che per alimentarli furono tutti gl'alberi de' vicini boschi
spogliati di foglie. Il Visir, che non è soldato, stando all'altra parte
del Fiume durante il combatto ad osservar la stragge de' suoi senza
poter portargli alcun soccorso, contento della perdita d'Ismael Bassà
suo competitore, havendo con amiratione osservato, che Francesi
emuli della Casa d'Austria havessero particolarmente contribuito alle
sue perdite, diede orecchio ai trattati, i quali restorono sussequentemente conclusi, e stabiliti. Non lasciai di penetrarli, et antivederli a
tempo, havendo in multiplici dispacci rappresentato alla Serenità Vostra
riverentemente, che si faceva la guerra per necessità, ma che si
voleva per elettione la Pace, per il conseguimento della quale non
s'haverebbe risparmiato sacrifitio. Non vi fu discrepanza alcuna nel
Consiglio di Sua Maestà circa le Capitulationi, benché comprendessero
la rilassatione di Naiasel Piazza di Frontiera, che assicura non
solo l'Ongheria, ma che cuopre la Moravia, Slesia, et i stati hereditarii, et che non è più di cento Miglia italiani distante da Vienna.
Le ragioni, ch'obligarono ad una Pace così inaspettata all'hora
quando l'assistenze Christiane, e d'Imperio promettevano più che mai
 rintuzzato l'orgoglio Turchesco furono l'età avanzata del Cattolico,
et l'apprensione, che cadendo egli non restasse la Casa d'Austria debole
in Spagna con tenera successione, con la diversione di Portogallo, et
imbarazzata quella d'Alemagna in guerra sproportionata, e pericolosa, con che s'apriva l'adito al Re Francese di meglio stabilire la
sua potenza su la base dell'Austriache debolezze. Contribuì pure
all'aggiustamento l'esaustezza del denaro, la tardanza de' soccorsi
d'Imperio, la prepotenza dell'Armata Turchesca, con la quale azzardandosi un combatto nel cuore dell'Ongheria si ponevano a rischio
evidente tutt'i stati dell'Imperatore. Anco l'avversione tra gl'Alemani, e gl'Ongheri non diede picciolo impulso. Credono i Ministri Imperiali, e non s'ingananno, che il solo timore de' Turchi tenga gl'Ongheri soggetti, et obbedienti, senza di che alle prime congionture non
lasciarebbero di scuoter'il giogo. Per questo non desiderano gl'Alemani di sottrare intieramente il Regno dell'Ongheria dalla Turchesca
soggettione, perché credono, che ricovrata da quei Popoli la libertà
non tolererebbero il dominio Alemano, ma eleggerebbero un Re di
loro natione, come fecero ne' trascorsi secoli. Per questo non hanno
voluto gli Austriaci, che la rilassatione di Naiasel situato nel centro
dell'Ongheria, et antemurale de' Stati ereditarii attraversi lo stabilimento della Pace conclusa con disapprovatione universale, e
con dolore, et acerba passione degl'Ongheri, che vedendo essersi
rotta la guerra con Turchi, nella pace universale di Christianità
vedevano esser gionto il tempo dalla loro redentione, e speravano
rotte le catene della loro servitù, che per così svantaggiosa Pace
se gl'anderanno sempre più restringendo. Non si può però a
bastanza descrivere la loro infelicità. Sono da ogni parte circondati
da' Turchi, vessati con incessanti scorrerie, sorpresi nelle vigne,
e ne' luoghi suburbani, e condotti in miserabile servitù; e sebene
è fatta la pace continuano gl'Ongheri nella guerra perpetua delle
reciproche scorrerie, stando sempre con l'armi alla mano, e restando
per ordinarlo soprafatti dalla prepotenza del Turco. Vanno ogni
giorno per le frequenti perdite indebolendo le loro difese, attrovandosi sequestrati tra due nemici: Turchi che li vogliono opprimere,
Alemani, che non li vogliono difendere, e non essendo capaci da loro
medesimi a far la guerra senza un evidente pericolo di soccombere,
convengono per minor male patientare una libertà insidiata per non
incorrer in schiavitù effettiva. Restarono in oltre gl'Alemani persuasi
 alla pace per la sfortunata perdita della Transilvania, prima origine
della rottura, accaduta più per mala condotta, che per mala fortuna;
perché abbandonata dei necessarii soccorsi, creditori i soldati di
sedeci paghe, cacciati a viva forza dalle Piazze i loro Offitiali capitolorono con l'Abaffi, che con la permissione de' Turchi ricevé da'
Soldati Alemani in consegna le Piazze, rimborsandoli di quanto andavano creditori dall'Imperatore. E per questa via senza sfodrar spada
restò Cesare privo del Dominio d'importante Provincia, e spogliato
di principali Piazze cessegli per pegno della sua fede dal già Prencipe Chemini Janos, et di Claudiopoli in particolare, che l'anno precedente sotto la condotta del Rettano Venetiano di nascita fece una
conspicua, e generosa ressistenza. Vogliono, che Portia trascurasse
a disegno il soccorso de' Pressidii, perché la disperatione li conducesse a passi estremi a' predetti, e ciò per uscire d'impegno, e perché cessando la causa della guerra terminassero anco gl'effetti della
medesima. La perdita della Transilvania sarà un giorno funesta per
la Christianità tutta, e precisamente per l'Alemagna. Questa Provincia è paragonabile ad un Regno, vasta, florida, ubertosa: o si
distende in fertili pianure, o si rileva in amene colline, attorno
attorno solamente inalzandosi aspre montagne, quasi che la natura
con così disastrosi ripari habbia voluto premunirla dall'insidie de'
barbari. E ripiena di Castelli, et di popolate Città, non sprovista de'
Minere, feconda di generosi, e forti Cavalli, et abbondante di tutto
ciò, che può servir all'humana necessità.</p>
<p>Contribuì l'Imperatore alla rovina di questa Provincia con l'abbandono del Ragozzi, che destituto d'ogni sovegno morì combattendo
contro Turchi doppo haverne amazzate diecisette di sua mano, e date
tutte le prove d'un'insigne bravura. Anco il di lui Padre si mantenne
nel Principato al dispetto della Porta col mezzo di diversi vantaggi
riportati sopra l'Armi Ottomane, che indarno lo costrinsero a deponer'il Principato; ma questi Prencipi, che già furono tributarii,
saranno per l'avvenire schiavi, come l'Abaffi, perché impadroniti
Turchi di Varadino chiave della Provincia, e d'altri posti principali,
se l'hanno hormai resa dipendente, e soggetta, a segno, che gl'Imperatori futuri non vi teniranno sopra Giurisdittione alcuna, come per
lo passato, la Transilvania essendo membro del Regno d'Ongheria.
 </p> <p>Li Ministri Imperiali per minorar l'indecoro della loro Pace
dicono, che nelle Capitulationi con Turchi hanno lasciato l'Abaffi
nello stato de' suoi Precessori; ma chi ha prattica di quei interessi è
molto bene informato, che sarà Prencipe nel stato medesimo del
Valacco, e del Moldavo, che vuol dire mutabile ad ogni cenno de'
Turchi, soggetto, schiavo, spogliato d'ogni forza in modo, che non
potrà più impugnar la sabla contro Turchi, come fecero li di lui
Precessori.</p>
<p>Questa perdita sarà fatale alla Germania tutta, perché non per
altro puotero gl'Imperatori nelle guerre precedenti meglio sostenere
la piena Turchesca, perché valendosi delle Militie Asiatiche nel discender in Europa, et nel ritornarsene doppo la Campagna a' quartieri
consumano gran tempo, non potendo partire d'Asia, che l'herba non
sia alta un palmo per dar pastura alla Cavallaria, et a' Camelli, che
portano il loro bagaglio, onde non giongono in Europa, che a' primi
d'Agosto, com'è seguito anco in questa ultima guerra, la qual dimora
causa, che tardi principiandosi da' Turchi la Campagna, tanto minori
riescono gl'acquisti per la brevità del tempo accommodato al guerreggiare. Questo vantaggio non si conseguirà più nelle guerre future,
e ciò per li grandi acquisti, e per li vasti Paesi in questa ultima
guerra occupati; perché possedendo Turchi le Provincie di Valacchia, Moldavia, Transilvania, et la maggior parte del Regno d'Ongheria la Cavallaria Asiatica senza ritornarsene al fine della Campagna
al suo Paese havrà spatioso commodo di prender'i quartieri d'inverno nelle prenominate Provincie, sì che principiandosi per tempo
gl'assedii, et l'operationi militari, gl'Imperatori, che non conseguiscono soccorso, se non col mezzo di lunghe, et contentiose Diete
soccomberanno prima che di ricever in tempo proportionate assistenze.</p>
<p>Le conditioni della Pace tra Imperiali, e Turchi sono quelle
accennate nell'ultimo dispaccio del Signor Cancellier Grande, eccettuato però il punto della morte del Conte di Sdrino, ch'egli presuppone concertata, e fu casuale, com'è noto alla Serenità Vostra, occasionata dal di lui coraggio, che non paventò né gl'huomini, né le
belve, et che convenne cedere alla fierezza d'un Cingiale irritato, e
ferito, che con sette colpi l'atterrò in un bosco, doppo di che non
puote più articolar parola, ma battendosi il petto diede segno di 
 contritione: Cavalliere di doti sublimi, bravura, condotta, credito,
direttione, grand'inimico de' Turchi anco per heredità, mentre il di lui
Avo, com'è noto alla Serenità Vostra doppo haver sostenuto in Croatia con
memorabile bravura l'assedio di Zighet, attaccato da Solimano con
ducento milla Turchi, mancatigli ugualmente li viveri, et le munitioni, aperte le Porte dell'ultimo Castello attese li Turchi con la
sabla alla mano, e combattendosi con il residuo del languido, e diminuito Presidio sino all'ultima goccia del suo sangue volse con suoi
seguaci essere prima tagliato a pezzi, che capitulare, rendendo la
ressistenza memorabile, et il suo nome famoso per tutt'i secoli. Fu
un giuoco di fortuna, et un tratto di mala ventura, che un Cavalliere
di così rare qualità, come il Conte Nicolò, che ha havuti tanti incontri di perire guerreggiando contro Turchi, sia morto combattendo
contro un Cingiale, et che la sorte l'habbia tolto da tanti pericoli di
guerra per perderlo tra li divertimenti della caccia. Gravissima è
stata la giattura, perché li Conti Sdrini erano i Leoni di Christianità,
temuti tanto da' Turchi, che la di lui morte fu solennizzata in Canissa
col scarico del Cannone, et con salva di Moschettate. Morto lui
restano gl'Ongheri senza Capo di riputatione, e si può dire senza
direttione, e senza consiglio. La Corte a pena puoté con la dissimulatione coprire la sua allegrezza, disffattasi per accidente d'un
huomo creduto la Pietra di scandalo, il fomento della rottura con
Turchi, et la favilla, che poteva riaccender il fuoco; gran discapito
per Vostra Serenità, perché ha perduto un generoso difensore de' suoi
Confini, un famoso oppugnatore de' vasti disegni de' Turchi. Disperato
per la pace inopportunamente conclusa dall'Imperatore con Turchi
poco avanti la sua fatale disaventura mi fece insinuare, che havrebbe
servito la Republica ovunque havesse ricercato il bisogno con sei
mille scielti soldati, voglioso di perire più tosto in qualche illustre
attione, che irrugginire, e marcire nell'otio. È restato il Conte Pietro
suo fratello gran Soldato ancor lui per la bravura, ma non uguale
nel credito, e nella condotta.</p>
<p>Due secreti Capitoli stipulati tra gl'Alemani, et i Turchi furono
dagl'Ongheri divulgati. Il primo, che la loro Natione non sarebbe
fomentata da' Turchi a disavantaggio dell'Imperatore, ma che sarebbe
permesso a Sua Maestà il domarla a suo beneplacito. Il secondo, che
 non si sarebbe fatta oppositione agl'Ottomani, quando havessero
voluto oltrepassare in Italia a' danni del Friuli. Molto m'affatticai
per penetrare nella veracità delle predette divulgationi, altretanto
occultate dagl'Alemani, quanto diseminate dagl'Ongheri; e come
ritrovai verace il primo Capitolo, così per il secondo non rinvenni
incontro alcuno, benché l'andassi con fissa applicatione rintracciando.</p>
<p>La morte del Prencipe di Portia, per i Stati di Pisino, nel quale
sarebbero Tartari passato, quando havessero voluto avanzarsi in
Italia, è stata disfavorevole alla difesa, et al sostegno di quei angusti
transiti, mentr'egli con l'auttorità, e con l'interesse proprio li teneva
bastantemente difesi, e preservati. È però vero, che il Contado predetto di Pisin comprato dal Fratello del Prencipe d'Auspergh
doppo la morte di Portia, e questo havendo gran parte nel Consiglio
di Sua Maestà, divertirà ogni disconcio a quella parte.</p>
<p>La concessione però di questi passi non è così facile, come forse
viene presupposto. Il primo a risentirne il danno sarebbe lo stesso
Imperatore, et i suoi sudditi, mentre Tartari non distinguono gl'amici
dagl'inimici, ma trattano tutti con mano crudele, et con uguale
rapina, e devastatione, et il lasciar concentrar un'Armata nelle
viscere de' proprii Stati tiene quell'oppositioni note alla Serenità Vostra.</p>
<p>Per così svantaggiosa pace con Turchi restarono mal contenti
gl'Elettori, e Prencipi d'Imperio, quali s'espressero esser stata inutile la Dieta, superflue l'assistenze, quando partorir dovevano essito
così dishonorevole al Christianesmo. Et i futuri Imperatori ne risentiranno il discapito ne' venturi bisogni, che havessero de' soccorsi
d'Imperio, che non conseguiscano mai più senza conditioni obligatorie, l'una delle quali sarà di tener Ministro loro a Costantinopoli,
senza consenso del quale non si possano sbozzare trattati con Turchi.
Per ciò, che tocca agl'Alemani non daranno soggetto alcuno a'
Turchi di romper la guerra, ma dal loro canto procureranno di radicarla con ferme radici, patientando le scorrerie, e dissimulando i pregiuditii ai Confini.</p>
<p>Quanto sia per durare la pace tra queste due Potenze, mentre
dipende dagl'essiti delle cose future, che sono nelle mani di Dio, non
può l'huomo discorrere con certezza. Dirò tuttavia, che li Confini
sono così imbarazzati, che non sarebbe gran cosa, che quando Turchi
 terminassero la guerra con la Serenità Vostra la ricominciassero con
l'Imperatore.</p>
<p>Non può quel Paese vivere lungamente proindiviso con Turchi,
nel modo che si ritrova. Oltre che obligato ogni Sultano per legge
a segnalarsi con qualche famoso acquisto di Paese Christiano non
possono Turchi ritrovar Campagne più adequate per innondarle con
formidabili Armate di quelle dell'Imperatore, le quali consistendo in
vastissime, e fertilissime pianure saranno sempre anteposte alli sterili
deserti della Persia.</p>
<p>Il peggior avviso, che gionger possa à Vienna sarà quello della
pace conclusa tra la Serenità Vostra et il Turco, quando piaccia a Dio, che
la segua. Sono molto bene impressi quei Ministri, che la loro pace
durerà tanto, quanto la guerra della Serenità Vostra, et che cessata la
diversione per Mare, l'insolenze de' Turchi alla parte di Terra si renderanno intollerabili. Per questo s'essalta alla Corte dell'Imperatore la
generosità dell'Eccellentissimo Senato, et si vorrebbe, che la fosse
durabile. Gl'avvisi da quella parte non sono sempre sicuri, perché
artiticiosamente alle volte si divulgano le cose, che possono dar coraggio
alla Serenità Vostra, perché non si stanchi sotto il peso de' dispendii, e
per animare la di lei costanza con le speranze di qualche interna sovversione tra Turchi. Non è tutta cortesia adunqne quella del permetter
levate, et del concedere militie in truppa in soccorso dell'Eccellenze Vostre,
ma un'evidente interesse di Stato, che è la tramontana, che guida le
deliberationi de' Prencipi, bramando loro, ch'il fuoco continui in Casa
d'altri, per il dubbio, che non possa riaccendersi nella propria. Posso
assicurare la Serenità Vostra senza titubanza alcuna, che il Panaggiotti
tiene secreto ordine di rimostrar a Costantinopoli non esser dignità
del Sultano far pace con la Republica, se non adequata alla riputatione della Porta, et ch'ogni trattato di pace maneggiato dal Cancellier Grande sarà anche con qualche dispendio attraversato con
i mezzi, che tengono gl'Imperiali alla Porta non sprezzabili, perché
doppo la rottura della guerra con mano liberale hanno sempre profuso per rimettere la negotiatione, et sono condescesi non ostante
gl'ultimi vantaggi riportati con l'armi ad ogni Turchesca sodisfattione per dubbio, che la Serenità Vostra con la sua pace non prevenisse la
loro credendo, ch'il restar soli in guerra senza diversione fosse
 la maggior disgratia, con la qual restar potesse colpita la Casa
d' Austria.</p>
<p>Quando l'anno passato il Signor Cancellier Grande intavolò qualche trattato con Turchi, che non hebbe poi effetto, toccante la
divisione del Regno, questo raguaglio commosse la Corte, e restorono
incaricati li Ministri essistenti presso il Visir con l'espeditione di più
Corrieri a divertir il progresso di queste negotiationi, et a rimostrar'
a' Turchi, più giovevole dover riuscire, e più decorosa la pace con
l'Imperatore, che con l'Eccellenze Vostre. Anco di Spagna vennero sempre
consigli persuadenti l'aggiustamento, con dichiaratione, che haverebbero Spagnoli havuto danaro più pronto per comprare la pace, che
per incalorire la guerra.</p>
<p>Tutto il tempo anteriore, e posteriore alla rottura è stato un
flusso, e riflusso de' Corrieri andati, e venienti di Constantinopoli con
incessanti proietti di pace. È però anco vero, che hanno gl'Alemani
isperimentato, che per persuader Turchi possono più l'armi, delle
lettere, più le spade, delle rimonstranze, più la guerra viva, degl'offitii; anzi che tante cautelle essercitate prima della rottura per iscansare l'impegno, tante ispedittioni fatte a Costantinopoli per placare,
fecero effetto contrario, accrebbero la Turchesca superbia, e generarono disprezzo all'armi Imperiali, che più d'una volta per evitar'il
cimento si ritirarono dalla Transilvania; ma quando videro Turchi,
che gl'Alemani riscossi dal letargo, non più intenti alla sola difesa
s'applicorono all'assedio di Canissa, e che finalmente gli diedero
sopra la testa al fiume Raab, piegarono l'orecchio alle negotiationi,
e domata la loro fierezza si resero più trattabili, e mansueti, e desisterono dal pretender Gomor, e Giavarino, com'antecedentemente
s'erano dichiarati.</p>
<p>Passerò alle corrispondenze, che tiene l'Imperatore con Prencipi d'Europa. Con Svetia sono note l'antiche inimicitie, accresciute
le gelosie dalla Colleganza con la Francia, et ampliate l'amarezze per
i soccorsi dati dagl'Alemani a' Polacchi, quando il Sueco col fondamento delle guerre civili di quel Regno tentò d'occuparlo.</p>
<p>Con Danimarca però, che s'unì a Cesare per far fronte all'invasione Svezzese passano reciproche corrispondenze.</p>
<p>Si dolgono gl'Alemani, che havendo l'Imperatore con la sua
Armata soccorsa la Polonia nel procinto, che stava gemendo sotto
l'aggressione dello Sueco, et liberato quel Regno dall'imminente
 soggettione, il Re all'incontro lasciandosi trasportar dall'ingegno
torbido, e predominante della Moglie, mancandogli la linea Masculina
voglia chiamar'alla Corona un Francese, Natione sospetta, che per
escluderla da questo disegno, intendendosi l'Imperatore con li Soldati quartiani, fomentò le passate turbulenze per far contraponto alla
Regina, e presentemente nutrisce il Lubomischi Gran Maresciale
nelle discrepanze con la Corte, tutto ad oggetto di contrapor'alla
passione, che comproba la Regina per la sua Natione.</p>
<p>Con Prencipi d'Imperio Protestanti, e precisamente con Brandemburg tiene l'Imperatore confidenza. In universale però, doppo
che Ferdinando secondo con la formidabil'Armata del Valestain diede
dell'apprensione a tutta la Germania, stanno la maggior parte
degl'Elettori, e Prencipi d'Imperio attaccati alla Francia a solo oggetto
di dar bilancio, e contrapeso all'auttorità Imperiale.</p>
<p>Per questo la Lega del Reno riesce all'Imperatore odiosa, e
viene sommamente appresa la prosperità del Re Francese, ch'acumula tesori stando in Porto osservando le agitationi dell'altrui Navi,
et attendendo i naufraggii della Casa d'Austria, e come la gelosia
predetta ha servito di grand'impulso per concluder la pace con
Turchi, così brama la Corte Alemana, che si ritrovi in Ispagna qualche
compenso per terminare la guerra di Portogallo, che è la voragine,
dove si seppelliscono i tesori del Re Cattolico.</p>
<p>Con questo Re è notto l'interesse, et il sangue; ma perché il
Prencipe di Portia non fu portato a quel Posto da' Spagnuoli, ma dalla
fortuna, non ha mai voluto, ch'essercitino in Germania quella grand'
auttorità, che hebbero per lo passato. Il Marchese di Mansera, che
fu l'ultimo Ambasciatore di Spagna all'Imperatore s'importò col favorito; non hebbe per ciò né confidenza, né auttorità, onde fu finalmente levato, et altro sin'hora non è comparso in suo luogo.</p>
<p>Del Pontefice sono gl'Imperiali mediocremente contenti. Soccorse la Santità Sua col mezzo del Cardinal Caraffa suo Nuntio l'Imperatore nell'urgenze passate con l'esborso in più volte d'ottocento
mille Talari. Dicono però, che buona parte di questo denaro raccolto
essendosi dalle Decime de' Stati Austriaci in Italia sia sangue vitale
della medesima Casa, et che non habbia Sua Santità essercitato verso
 l'Imperatore zelo corrispondente a' suoi Precessori, e particolarmente
a Paulo Quinto, ch'in congionture non differenti mantenne in Alemagna un'Armata, e vi sacrifficò il Nipote, che morì d'infirmità sotto
Canissa.</p>
<p>Savoia si tiene, se non per elettione, almeno per necessità, e per
la positura de' suoi Stati inseparabile dalla Francia.</p>
<p>Fiorenza neutrale, e più inclinato agl'Austriaci, et di genio
mercantile, et interressato.</p>
<p>Modena Francese più per instigatione del Cardinale, che per
proprio instinto.</p>
<p>Mantova, per la congiontione dell'Imperatrice Leonora s'attrova
unito di sangue, e d'interesse. Pagano per ciò Spagnoli il Presidio di
Casale, perché la necessità, et il bisogno non conducessero il Duca
ad adherire al contrario partito, al quale vogliono, che sin'hora
sarebbe passato, se dall'auttorità della Sorella non fosse stato
ritenuto.</p>
<p>Non possede l'Imperatore per la dignità Imperiale entrata
alcuna. Gode per ciò gran posto, ma niuno emolumento, e la Germania in se stessa è più abbundante de viveri, che de denari. L'entrata della Maestà Sua non è sempre uguale, ascenderà a sei Millioni di
Fiorini in circa. Li suoi Stati sono fertili, et abbundanti, onde senza
incommodo alimentano un'Armata composta di quaranta milla soldati, che vivono sopra le spalle del Paese, a' quali sono distribuiti i
quartieri per i Regni, e Provincie hereditarie secondo l'antica consuetudine. Non corrisponde però la potenza dell'Imperatore alla
dignità, et al posto sublime, né la sostanza all'apparenza.</p>
<p>S'attrova la Maestà Sua già uscita dall'anno ventesimo quarto di
sua età: Prencipe nel quale risplende pietà, bontà, et purità de'
costumi irreprensibili; sanguigno di complessione, ma non molto robusta, secondo l'ordinario di sua Prosapia, che non gionse mai all'ultima vecchiezza. È soggetto a qualche debolezza particolarmente
ne' piedi. Li popoli lo vorrebbero altretanto armiggero, quanto è pio,
e religioso, acciò potesse far fronte agl'emuli suoi dell'età quasi
medesima Re di Francia, e Sultano di Costantinopoli.</p>
<p>Li suoi essercitii sono Chiesa, Musica, e Caccia. Non manca di
spirito, e di capacità, benché di se stesso diffidando, e riuscendogli
pesante il carico degl'affari di Stato li discarica sopra le spalle de'
suoi favoriti. Questa Casa è gia ridotta a pochi rampolli. Quello di
 Spagna per anco tenero, et l'Arciduca d'Ispruc non accasato, amogliato l'Imperatore, ma senza Moglie, promessagli l'Infanta Primogenita, poi data in matrimonio al Re francese, et differitagli la seconda
con tedio, e displicenza.</p>
<p>L'Imperatrice Leonora col splendore, e con la generosità continua à conciliarsi la stima della Corte, et a conservarsi quella dell'Imperatore secondando il di lui genio con divertimenti musicali,
Dama di spirito, e di vivacità. Tiene due Arciduchine, una di singolar
beltà a' regii sponsali entrambe destinate.</p>
<p>Due Arciduchi durante il mio soggiorno a quella Corte passorono
all'altra vita con universale displicenza Leopoldo, e Carlo; il primo
Zio, il secondo Fratello dell'Imperatore. Il primo fu un'ottimo Prencipe, pio insieme, e soldato, gran benefattore de' suoi favoriti; il
secondo d'alta espettatione, d'ottimi costumi, di molto spirito, e
vivacità, e di prudenza superiore agl'anni, rapito l'uno, e l'altro da
infirmità non conosciute da' Medici, logorata la loro complessione
dalla frequenza, et ignoranza de' remedii.</p>
<p>Fu primo Ministro il Prencipe di Portia, Maggior Domo Maggiore mancato in questi ultimi giorni, portato al posto dall'affetto
del Padrone del quale fu Aio nell'età sua più tenera, tenuto universalmente per buon Cavalliere, non mal disposto verso la Serenità Vostra,
ma mal adattato a sostener il peso del Governo, e la direttione della
Corte. Non seppe far bene agl'amici, né male agl'inimici; incapace
per se stesso a risolvere, né fidandosi dell'altrui consigli portava le
cose all'eternità, pigro, lento, irresoluto. Non lasciò via intentata per
evitar la guerra con Turchi, e per rapezzarla, quando fu rotta, conoscendo la sproportione non meno delle forze dell'Imperatore, che di
se stesso sostenere così gran peso. Accresciute l'indispositioni, e
mancatagli la memoria si scordava sopra la Tavola i più importanti
dispacci, e trascurava li più pressanti negotii. Applicato ad ogni modo
all'aggrandimento della propria Casa l'ha lasciata con molti commodi, benché con posterità di poco spirito, e di minor espettatione.
Non era temuto, né amato, perché non seppe valersi né del premio,
né della pena, lasciando come in abbandono le redini del governo.
Ha l'Imperatore disposto della Carica di Maggiordomo, ma non sin'
hora di quella di Favorito; se volesse dirigersi da se stesso, sarebbe
gran fortuna de' proprii sudditi, mentre non soggiacerebbero all'avaritia, interesse, e capriccio de' favoriti.
 </p> <p>Gl'altri Ministri principali dell'Imperatore sono il Prencipe
d'Ausperg, che non può guarire la sua ambitione inferma, perché
non può gionger al posto elevato, dov'aspira. È huomo di talenti,
pretendente però, ambitioso, e superbo, et inimico de' Forestieri.</p>
<p>Il Prencipe di Locovitz presentemente Maggiordomo tiene capacità, e versatezza della Corte, ma si burla d'ogn'uno, e tramischiando
il faceto nei più seriosi negotii non conclude volontieri, non ama il
forestiere, et non ha stima, che di se stesso.</p>
<p>Don Annibale Gonzaga subintrato nella Carica di primo Presidente di guerra è soldato, ma discreto, e ragionevole, niente ambitioso, concepisee più d'ogn'altro i progressi della Turchia, sfavorevole agl'Italiani.</p>
<p>Il sopraintendente delle Finanze huomo ricco, come comporta
la Carica, della quale proffitta a satietà, e molto più in tempo di pace
nella quale abbonda il denaro, che nei tempi di guerra, ne' quali
multiplicava il bisogno giuoca con l'Imperatore, il quale, sebene ha
fortuna, mal guadagna, se non del proprio. Haveva la Maestà Sua un
bel Cavallo, ma che non poteva ingrassarsi per quanta biada li fosse
essibita; uno de' suoi buffoni disse all'Imperatore, se Vostra Maestà vuol
far diventar grasso questo Cavallo, lo faccia sopraintendente delle
Finanze, che diverrà tondo, come una balla.</p>
<p>Ho havuto per Segretario il Signor Paulo Resio, che non ha mancato di diligenza nello scrivere, sopra sei cento lettere, e molte in
zifra in riguardo all'importanza della materia, non lasciandomi che
desiderare nella puntualità, e buon servitio, e nel sostener l'impiego
con dispendio, et aggravio delle sue fortune, onde si rende degno
della gratia della Serenità Vostra.</p>
<p>Di me, Serenissimo Prencipe, poco mi resta, che dire. Ho incontrata la
più spinosa Ambasciata, ch'incontrasse già mai altro Ministro della
Serenità Vostra in congionture difficili, e malagevoli all'estremo.</p>
<p>Quando l'Imperatore desiderò d'unirsi con la Republica, e non
vennero risposte conformi al suo desiderio, ero riguardato con occhio
pieno di livore. Dicevano, ch'io stavo a Vienna per rallegrar la Serenità
Vostra con i raguagli di così bramata diversione, credendo loro, che
fosse intentione dell'Eccellenze Vostre proffittare della loro guerra, concludendo la loro pace. Non lasciai di render la Serenità Vostra informata anticipatamente d'ogni trattato con Turchi, et d'ogni successo di guerra
senza riguardo a' dipendii, come parlano i miei dispacci, havendo
 tenuto corrispondenze con tutte le Piazze di Frontiera, per haver'i
più sicuri raguagli di quanto andava succedendo, et havendo trasmesse copie autentiche de' dispacci del Residente di Costantinopoli
scritti alla Corte colle particolarità più distinte d'ogni negociato,
sodisfatto nella mia conscienza d'haver superato me stesso, et le
proprie forze nel servitio della Serenità Vostra, e d'haver con la desterità
sormontate le congionture disfavorevoli, onde nel mezzo delle difficoltà mi sono sempre conservato l'affetto della Corte, et de' Ministri,
non pratticando con gl'Ongheri, ne' col Conte di Sdrino, se non di
notte, con cautella senza osservatione per esentarmi dall'odio. Mi
sono ritrovato circondato da mille angustie, nelle quali non ho mancato di costanza nella mancanza de' publici assegnamenti, et nella
necessità d'estraordinarii dispendii causati dalla guerra, dalla
carestia, et dalla fame, che nelle scorrerie de' Tartari era ridotta agl'
estremi per l'universale fuga, et abbandono del paese. Mi sono ad
ogni modo accommodato alle congiunture, et alla volontà del Signor Dio,
con costanza, e toleranza, havendo lasciate in Germania le sostanze,
la salute, e quasi la vita stessa.</p>
<p>M'ha l'Imperatore prima della mia partenza regalato d'un Diamante, et l'Imperatrice d'una galanteria d'argento, il che tutto confirmatomi dalla publica benignità si renderà più pretioso. Grazie etc.</p></div1></body></text></TEI.2>
