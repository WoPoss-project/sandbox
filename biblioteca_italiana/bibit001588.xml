<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Della scienza bibliografica dei requisiti di un bibliotecario di sue attribuzioni e doveri tanto nella parte scientifica che nella pratica</title>
      <author>Domenico Faccio</author>
    </titleStmt>
    <extent>168 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001588</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Della scienza bibliografica, dei requisiti di un bibliotecario, di sue attribuzioni e doveri tanto nella parte scientifica che nella pratica</title>
        <author>Faccio, Domenico</author>
        <publisher>Tip. Seminario</publisher>
        <pubPlace>Padova</pubPlace>
        <date>1864</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>800</date>
    </creation>
    <langUsage><language id="eng">Inglese</language><language id="ita">Italiano</language><language id="fra">Francese</language><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Pisa</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Pisa</name>
      </respStmt>
      <item>Correzione linguistica</item>
    </change>
    <change>
      <date>2004-02-25T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-10T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>

<front>
<div1 type="introduzione">
<head>Introduzione</head>
<p>
<pb n="3"/>
La bibliografia che attesta la estensione prodigiosa 
delle umane cognizioni si è levata al posto di scienza, 
ha potuto condurre l'uomo di grado in grado a conoscere indubitabilmente i principj, gli avanzamenti della società, a profittare moltissimo delle arti, delle scoperte 
fatte dalla industria, dal genio delle genti, onde toccò 
quel sublime di perfezione che dal selvaggio il distingue. Nello studio di quella scienza che l'epoca stabilisce 
delle azioni guerresche e politiche, degli antichi ritrovamenti, che religiosa serba e mantiene la serie tutta quanta delle leggi a conservazione dell'ordine divolgate, prima che l'uomo immaginasse l'ammirando segreto importantissimo di commettere le proprie idee a caratteri 
distinti; da buona pezza ho deliberato la mente intendere, e dilettosamente spendere il tempo, per esibire 
quando che fosse agli amatori un qualche cenno dell'una 
od altra delle molte e svariate bibliografiche materie. Che 
sebbene a ristarmi quinci mi persuadesse la grandezza 
del subbietto a petto alla piccolezza del mio ingegno, 
quindi il sapere che di tale argomento opere parecchie 
per sagacità e sceltezza di dottrina reputatissime fanno 
doviziosa la letteraria repubblica, non pertanto volli desistere dal proposito, lusingandomi speranza non poter 
<pb n="5"/>
essere dai bibliotecarj tenuto in dispregio del mio buon 
volere, e venire in grado a' que' che hanno mestieri di 
guida e consiglio per avviarsi con sicurezza allo studio 
bibliografico.
</p></div1>
</front>
<body>
<div1 type="parte">
<head>PARTE PRIMA</head>
<head>DELLA BIBLIOGRAFIA.</head>
<div2 type="capitolo">
<head>Pregi della bibliografia e vantaggi che da essa derivano alla Società.</head>
<p>
Non dissimile dalla natura nella propria influenza 
sul globo terrestre può chiamarsi la stampa per la vasta 
sfera del genio umano: quella moltiplica i germi degli 
esseri soggetti al suo triplice impero, questa con altrettanta generosità moltiplica le produzioni dello spirito. 
Male potrebbe l'uomo reggere al peso di tante dovizie, 
senza il soccorso dell'arte bibliografica che le assoggetta 
a tale un ordine, onde il loro pregio non che scemare avvalora, quindi la bibliografia per abbondevolezza di materie, di scoperte, di erudizione soprasta a qualunque arte o scienza. Sono daddovero assai doviziose alcune tra 
scienze ed arti, quantunque le loro scoperte siano ristrette in prescritti termini; la bibliografia comprende le 
ricerche da farsi nel mondo letterario, quindi non ha limite, che anzi dall'ingrandirsi delle arti e scienze riceve 
incremento e vita. E sebbene non abbia indizj apparenti 
di somma utilità pure è utilissima, posciachè la cognizione dei libri abbrevia il cammino che guida alla scienza, e si può dire avanzato in erudizione chi ha potuto 
conoscere le opere che la porgono. Per essa l'uomo, malgrado i delitti originati dai viziosi principj di esseri 
<pb n="6"/>
perversi che turbarono le leggi fondamentali dell'ordine, 
sente intimarsi tutto giorno l'obbligo di moderare le voglie sfrenate dell'ambizione; e l'artista operoso che sente i pungenti stimoli di emulazione tocca l'apice nell'arte. Mercè di essa e de' suoi avanzamenti il nobile vegliardo conserva i diritti di suo alto lignaggio, gode di 
tutte le età che il precedettero, e mentre s'incammina 
al sepolcro, trova dolcissimo conforto nel sorprendente 
spettacolo de' secoli, delle generazioni, de' popoli succedentesi nell'ampia carriera della esistenza. Per essa finalmente e in virtù di que' progressi di scienza che ora mai 
non sono a desiderarsi maggiori, possiamo assicurare a 
noi stessi di vivere in quel secolo altra volta preveduto 
attraverso un avvenire molto lontano, secolo fortunatissimo che colla chiara luce del vero può dissipare i tenebrosi fantasimi dell'errore, e colla morale della natura 
abbattere, distruggere gli altari della superstizione.
</p></div2>
<div2 type="capitolo">
<head>Gli antichi popoli conoscevano e pregiavano l'utile della bibliografia</head>
<p>
I popoli tutti della antichità conobbero la grande importanza di questi vantaggi. Il re Ismando che destinava 
le sale interne del palagio più acconcio dell'Egitto alla 
conservazione della prima biblioteca del mondo, impediva il folle divisamento dei Gerofanti, di nascondere gelosamente quelle sorgenti di sapere. Pisistrato usurpatore del supremo potere, primo in Atene instituiva una 
sontuosa biblioteca. O Grecia o terra immortale! a te sia 
sempre di sommo onore tributo, a te che con riguardo 
di diligenza serbavi i sacri depositi della scienza. I principi più potenti di averi, di forza, di stato reputarono essere cosa degna di quella grandezza che li rendeva tanto 
ambiziosi, l'occuparsi nella ricerca e raccolta delle opere 
<pb n="7"/>
letterarie. Alessandro il Macedone assistito dal genio del 
suo gran maestro, da ogni angolo della terra che trascorse vincitore, trasse e riunì i migliori trattati della natura 
e filosofia. Paolo Emilio filosofo e guerriero trionfatore di 
Perseo, ultimo infelice re di Macedonia, non cura l'acquisto di copiose ricchezze, pago abbastanza di possedere 
quella biblioteca che egli con ogni accuratezza fa trasportare in Roma, quale preziosissimo dono da lasciare in retaggio ai figliuoli. Ad esempio di quel saggio si moltiplicano i libri nella Capitale del mondo, e da questi, siccome molti rami rampollano dalla radice dell'arbore, in 
cotal guisa s'ingenera somma vaghezza delle scienze e 
della bibliografia. È noto che Lucullo fosse ricco di vaste possessioni, e che banchettasse assai largamente, ma 
quel nome ricorda la fama caro e sublime tra i più rari 
ingegni di Roma antica, perchè seppe bene usare de' 
molti e preziosi libri proprj, laonde ebbero origine i suoi 
militari trionfi. La biblioteca di quell'illustre capitano 
frequentavano Cicerone e Catone il vecchio. Asinio Pollione illustre guerriero fu il primo che aprisse biblioteca 
in Roma, ed Ottavio divenuto Imperatore Augusto stabilì 
pubblica libreria nel tempio di Apollo Palatino.
</p></div2>
<div2 type="capitolo">
<head>Motivi che impedivano l'avanzamento delle scienze</head>
<p>
Il progresso delle scienze attraversava la feroce barbarie, e più funesta di quella la cieca ignoranza. Le fonti 
erano avvelenate, esaurite dai ministri della superstizione, 
della tirannide. Siccome l'arte dello scrivere era coltivata soltanto da pochi monaci, così la bibliografia andava perdendo giorno per giorno le vetuste ricchezze, posciachè l'acquisto di un solo manoscritto di poche pagine era cosa di spendio assai grande. Antonio da Palermo 
<pb n="8"/>
vendette la propria casa per comperare un manoscritto 
di Tito Livio. Che più? La mistica sottigliezza di qualche teologo preponevasi ai capi d'opera di Grecia, di Roma, si faceva man bassa sugli autori chiamati Pagani, 
quindi le opere quasi tutte più scelte furono deformate, 
o tolte empiamente dalle mani della immortalità. Fatale 
delirio di que' secoli di ingiusta e stolta persecuzione!
Sorge alla perfine raggio di luce che lusinga e riconforta le speranze dei filosofi. Rovesciato l'impero d'Oriente zampillano in Europa le fonti della scienza; le tre parti 
del mondo conosciuto apprendono dagli Arabi sbramati 
del lusso, e ingentiliti per molto esteso e lucroso commercio a coltivare i geniali studj, la poesia. Ma quale improvviso cambiamento introdusse la mente inventrice di 
Guttenberg e de' suoi compagni colla prodigiosa scoperta 
della stampa? Freme ignoranza, trionfa la scienza: dalle 
Università, dai Collegi, dalle dotte adunanze scaturiscono 
le sorgenti del sapere: l'uomo che vivea prima contento 
di sua informe rozzezza ora attinge con infinito piacere 
alle fonti purissime della instruzione. Le mature previdenze, i giusti ed accorti provvedimenti, che era mestieri adottare in que' tempi per la diffusione delle 
stampe, potevano arrestare il corso di tanti progressi, ma 
in onta alla discrepanza delle opinioni onde per due secoli e più furono agiate, sconvolte le menti de' nostri 
maggiori, filosofia dispose in silenzio rimedj acconci a 
ripristinare l'infermo spirito umano, raccogliendo e custodendo gelosamente le opere più accreditate. Inutile 
qualunque sforzo, vano ogni delirio di setta o di parte 
contro il torrente di scienza che ovunque dirompeva. 
<pb n="9"/>
Dalle scuole di Aristotile, di Platone, di Seneca, di Quintiliano nel <num>XV</num> e <num>XVI</num> secolo escono sapienti profondi, 
opere di gran mole, che sebbene informi frequenti volte, 
serbavano tuttavia il migliore della dotta antichità: i secoli <num>XVII</num> e <num>XVIII</num> ponno chiamarsi pella bibliografia secoli 
di conquista, di buona raccolta, ed il presente sovra ogni 
altro, malgrado alla copia de' libri mediocri od inconcludenti, è doviziosissimo di buone opere utili alle scienze 
e lettere. E per lo vero vediamo noi la letteratura prosperare sempre ed aumentarsi, e le scienze se non cangiare le forme almeno tornare a vita.
</p></div2>
<div2 type="capitolo">
<head>Conclusione</head>
<p>
Ecco come nacque, crebbe, pervenne ad alto grado 
di perfezione la scienza dei libri. In questo studio, che 
nojoso e importuno per avventura può rassembrare ne' 
suoi principj, difficile nei progressi, perchè varie, oscure, estese sono le materie, moltiplici le particolarità, importa moltissimo che si applichi la mente con serietà e 
tolleranza. Sebbene lo studiare in bibliografia è cosa che 
ai colti abitatori di Europa dee premere maggiormente 
che agli stranieri; questi a quelli oggigiorno soprastano 
a prova di ingegno nella distesa di sceltissime opere, ed 
inventori quali sono della stampa, ne viene che espressamente loro propria debba essere la ricerca, la illustrazione dei più rari ed antichi prodotti di quella interessante scoperta.

</p></div2>
</div1>
<pb n="10"/>
<div1 type="parte">
<head>PARTE SECONDA</head>

<head>DELLE QUALITÀ PROPRIE, DELLE ATTRIBUZIONI E DOVERI 
DI UN BIBLIOTECARIO NELLA PARTE SCIENTIFICA.</head>

<div2 type="capitolo">
<head>Qualità, studi ed ingegno che si ricercano in un bibliotecario</head>
<p>
È indubitabile che i felici successi della bibliografia 
ingrandiscono di utile in proporzione alle doti che qualificano la persona nelle cui mani è posta. Le funzioni 
proprie del bibliotecario esigono talenti non comuni, e 
le cognizioni integranti al proprio carattere devono essere tali e tante che corrispondano ai vantaggi, alla ampiezza della scienza che tratta. Pretendere che in lui siano riunite in bellissimo accordo le qualità tutte che resero famosi li Affò, Fontanini, Maffei, Magliabecchi, Morelli, Muratori, Paciaudi, Tiraboschi, Apostolo Zeno, ed 
altri, sarebbe niente meno che supporre un essere o immaginario, o di assai malagevole acquisto. Querard lasciò scritto, che sebbene la scienza bibliografica escluda 
i pregi sublimi della immaginativa, ricerca non dimanco 
diverse qualità secondarie, difficili a collegarsi. Quindi 
nel bibliotecario si rende importantissima la piena intelligenza delle lingue moderne ed antiche, fra queste 
in ispecial modo della greca e latina, tra quelle della italiana, francese, tedesca ed inglese; siccome poi fa duopo che parli assennato, e dritto giudichi, così sappia egli 
di logica e di sana critica. Apprenda altresì la filosofia, 
la storia, la geografia, la diplomatica, sia informato pienamente del sistema operativo dell'arte tipografica. Le 
arti, specialmente in bibliografia, si prestano senza dubbio scambievole sovvenimento; quindi perchè possa 
<pb n="11"/>
giudicare rettamente della qualità e pregio delle miniature, delle immagini poste soventi volte a fregio dei libri 
manoscritti e stampati, ci vuole un bibliotecario erudito 
nei segreti del disegno, della pittura, della incisione in 
rame e sul legno. Deve inoltre conoscere l'origine, il 
procedimento dell'umano sapere, onde gli si affacciano alla memoria con certo ordine di successione tutte 
le produzioni migliori de' più nobili ingegni nelle arti, 
scienze e lettere di ogni età, di ogni secolo. Che se ad 
uomo per onesta educazione formato importa conoscere 
le opere utili, rare e curiose di ogni genere originali, 
specialmente di sua nazione; tale conoscenza il bibliotecario non deve limitare alla materiale nomenclatura dei 
titoli e degli autori, o diversamente sarà egli simile all'ignorante millantatore citato da Seneca, sempre inetto 
al proprio ministero, poco utile ai progressi delle scienze. Laonde è necessario ch'egli sappia invece del contenuto delle opere: a questo fine le legge incessante, 
studia i dettati de' bibliografi, e come siano tra loro alcuna volta discrepanti, considera se le opinioni contrarie dell'uno, dall'altro con sodezza di ragioni si confutino nobilmente, conosce gli errori, decide della loro 
importanza, e si dispone così alla buona scelta di quei 
libri, che essendo per menzione di loda nei giornali, o 
per altre cause più accreditati, possano ammettersi siccome degna parte di sua biblioteca. Uomini di nome conosciuto, prestantissimi nelle lingue, nelle scienze e lettere sono talvolta eletti con accorto intendimento a reggere una biblioteca, a coadiuvarne il rettore: ma sia 
pure che allo studio bibliografico non siano disposti per 
<pb n="12"/>
naturale inclinazione, o che non abbiano tutti i requisiti necessarj in fatto di bibliografia, riescono di splendido ornamento, non così di grande utile alle biblioteche. Laonde Achard nel suo <emph>trattato di bibliografia elementare</emph> opinava essere saggio divisamento che fosse 
instituita nelle Università una cattedra, obbligando a 
studiare in bibliografia que' tutti che aspirassero ai posti primarj nelle biblioteche, ai quali non fossero ammessi senza ottenere un certificato di piena idoneità a 
quegli incarichi, conseguenza del sostenuto esame. Conosceva quel bibliografo che le grandi cognizioni in 
scienze estranee a quelle, che propriamente si addicono 
al bibliotecario, non possono capacitarlo a disimpacciare 
come si deve i doveri della propria dignitosa condizione; che un uomo dotato di sufficiente intelligenza, per 
lungo esercizio e genio reso amante dell'ordine, perseverante al lavoro, in vista al vantaggio di una biblioteca, 
è preferibile al fervido poeta, al dotto profondo.
</p></div2>
<div2 type="capitolo">
<head>Della scelta delle opere</head>
<p>
Tra le instituzioni tutte la più proficua fuor di dubbio si è quella di una biblioteca. Un privato, per dovizioso che possa essere, non può bastare da se solo a 
raccorre e riunire l'enorme ammasso de' libri indispensabili a tutti gli studj, e dove pure bastasse gli mancherebbe il tempo necessario a raccoglierli, il luogo acconcio a disporli simmetricamente. Per la qual cosa nobile 
generosa determinazione deve tenersi quella di mettere 
migliaja di volumi a partito di chiunque ama di leggerne un solo. Il direttore intelligente, amante appassionato 
che egli è della biblioteca che governa, di quel tempio 
augusto delle muse, di quel vasto teatro delle umane 
<pb n="13"/>
cognizioni, di quella scuola tanto utile ai prosuntuosi saccenti, a tutti i libri di vero merito si dimostra indistintamente parziale, e mantiene le classi tutte in tal quale 
ordine di perfezione. A grave danno del buon gusto in 
bibliografia, a grande scapito delle scienze si è osservato 
in diverse biblioteche private, ora la opulenza schiava 
alla moda ammucchiare libri e libri da farne suntuosi 
addobbi alle stanze, ora l'idolatria della oscura antichità 
raccorre volumi polverosi e logori dal tempo, preponendo i dubbj ed informi frammenti della ebraica, araba, 
celtica, e chinese letteratura alle opere preziose de' Greci, 
de' Romani, e l'indolente pedanteria addormire sui pesantissimi volumi in foglio de' Santi Padri e de' loro gravi Commentatori, ed il leggiero capriccio preferire le edizioni più splendide per aggraziate forme, o per altri requisiti esteriori stranieri alle bellezze intrinsiche del testo. Un saggio bibliotecario non potrà mai abbracciare 
alcuno di que' sistemi che, lunge dal dilatarli, tendono 
invece a ristringere i limiti dello spirito. Tutte le opere 
non somministrano, egli è vero, idee sublimi, utili, lusinghiere, non poche sono quelle che manifestano i tra-
viamenti dello spirito, che appalesano la dissolutezza 
del cuore. Ciò non di manco giova osservare, che dalla 
lettura giudiziosa di libri, siano pure perniciosi, si può 
lucrare qualche profitto, che colta mente dilettasi di una 
scelta metodica varietà.
</p></div2>
<div2 type="capitolo">
<head>Doveri di un bibliotecario nell'esercizio privato di una biblioteca</head>
<p>
Conoscitore delle biblioteche che a' suoi giorni sono 
reputate le principali in Europa tratta il bibliotecario 
co' loro prefetti, dessi interroga, interrogato risponde 
alle inchieste. Accoglie con segni manifesti di obbligante 
<pb n="14"/>
ilarità la gioventù volonterosa di erudirsi, e siccome assistito da felice memoria, tanto necessaria ad un bibliotecario, rammenta a prima vista i nomi degli autori, i 
titoli, le particolarità delle opere, talvolta il posto ch'esse 
occupano ne' scafali, senza stare in bilico o squardenare a dritta e manca i cataloghi; così ai studiosi frequentatori di sua biblioteca si fa egli sicura guida nella scelta del migliore in questa o quella classe, li consiglia, li 
ammonisce, li invoglia, li promuove allo studio. Ai professori delle varie cattedre dev'essere utile amico, consigliere fidato, che cooperi all'esito proficuo del pubblico 
insegnamento. Nella disposizione degli assegnamenti annuali gli è duopo prestarsi amministratore esatto, economico, prudente, degno insomma della piena fidanza che 
in lui pose il Governo.
</p></div2>
<div2 type="capitolo">
<head>Suoi doveri nella pratica scientifica</head>
<p>
Altri, e non meno interessanti doveri sono proprj 
del bibliotecario nella parte scientifica dell'arte. Procura egli di acquistare le opere mancanti, di perfezionare 
le incomplete, occupandosi in quel mentre della più accurata e scrupolosa collazione, tanto difficile alcuna volta, 
che vi ha mestieri di confrontare i libri di nuovo acquisto con altri riconosciuti perfetti, o di ricorrere alle 
prove che opportunamente esibiscono i bibliografi. Prima che si determini alla compera di qualche opera, si 
accerta di tutte le edizioni fatte, onde trascegliere quella 
che per acconcie annotazioni, giunte, commenti, o per 
integrità del testo possa reputarsi la migliore: la venusta eleganza de' caratteri, la qualità della carta, lo scompartimento del formato non sono requisiti da trascurarsi interamente nella scelta. E siccome è 
<pb n="15"/>
indispensabile che una biblioteca abbondi di cataloghi antichi e 
moderni, ragionati o critici, così il bibliotecario a quella 
fonte potrà attingere ragguagli dei prezzi, del merito, di 
molte altre particolarità delle opere da comperarsi. Sono 
i consigli dei libraj dei conoscitori bene spesso fallaci, 
perchè suggeriti dalla gelosia, o dall'interesse.
</p></div2>
<div2 type="capitolo">
<head>Delle difficoltà che s'incontrano nell'esame dei libri</head>
<p>
Nella piena e sicura conoscenza dei libri essendo posto, come si è detto il carattere principale del bibliotecario, non è quindi sconvenevole cosa annoverare le 
difficoltà che s'incontrano nell'esame di un'opera; tali 
sono esse che rispetto alla loro qualità e copia riescono 
difficili a superarsi. Cotesto esame comprende la parte 
tecnica, che risguarda il retto giudizio sul carattere della 
stampa, sul nome dello stampatore, e ciò che più monta, 
per fissare l'epoca di una edizione. Nè va disgiunta la 
parte letteraria, perchè assai gravi importantissime sono 
le ricerche che abbisogna di fare in bibliografia. E per 
dire della tecnica parte, si persuada il bibliotecario che 
senza conoscere perfettamente l'arte della stampa, come prima diceva, mai potrà egli vincere gli ostacoli e 
riuscire con lode nello scrutinio delle edizioni moderne, 
massimamente poi delle antiche. Imperciocchè, scorso 
già molto intervallo di tempo da quello della invenzione 
della stampa, furono i tipi imperfetti ridotti eguali, egualità che da se medesima può far distinguere dove, e da 
chi si stampasse una edizione anonima. Inoltre la qualità 
della carta, il metodo operativo della stampa, l'ordine 
preso nella divisione di un titolo, nella collocazione delle 
segnature, vignette ed ornamenti, il modo di dare principio o termine ai capitoli di un'opera, sono tali 
<pb n="16"/>
circostanze che conducono mano a mano alla conoscenza delle 
edizioni moderne, nè quindi riesce malagevole il pronunciare un giudicio certo e ragionato di tali stampe. 
Ricercasi per lo contrario nelle antiche edizioni, eseguite 
sopra una carta sempre grossa ed affumata, qualche contrassegno di data, di nome, di luogo, ma ricercasi indarno; i caratteri poi ne' primi secoli della stampa variarono per mille guise nel luogo stesso, posciachè ogni tipografo che teneva fonderia, ritoccava e di nuovo incideva i proprj ponzoni onde renderli migliori, e nascondeva il suo nome, quello del luogo, e persino la data 
stessa delle proprie edizioni, sino a che non avesse fissato domicilio, o non fosse venuto in fama. La rozza 
inesperienza di qualche tipografo servì frequenti volte a 
porre in dubbio la data delle edizioni, mentre taluna 
che si stampava nel terminare del secolo <num>XV</num> o in quel 
torno, si tenne siccome prodotto primo dell'arte, e si ebbe in gran pregio. Non minori dubbiezze furono introdotte dalla malizia o dalla trascurataggine di qualche 
stampatore, che volle notare alcun libro di tale vetusta 
data, che dappoi si riconobbe a tutte prove fallacissima. 
Accadde eziandio che uomini volubili non meno che ignoranti, trasferendosi dall'Allemagna in Italia, dall'Italia in 
Ispagna, lasciassero nelle Castella o Monasteri a dì nostri sconosciuti, ove stanziarono alcun tratto, informi 
monumenti dell'arte. Le funeste conseguenze di così fatte speculazioni di traffico confondono, avviluppano fuor 
di dubbio le idee del bibliografo ricercatore studioso di 
date antiche. Che più? L'appellativo comune a varie 
città, un'epoca eguale posta a ben diverse edizioni, i 
<pb n="17"/>
titoli di varie opere sconciamente adulterati, qualche foglio ristampato intromesso al principio od al termine di 
un libro, qualche cifra maliziosamente raschiata, tutte 
queste unite circostanze riescono a moltiplicare alcune 
edizioni; laonde rimarrà sempre nella incertezza quel 
bibliotecario, che un lungo costante esercizio, la perspicacia dell'artista unita alla sagacità del letterato, non avvezzi a scioglierne l'intricato complesso. Ciò nulla ostante gli si rende indispensabile lo sviluppo di tante particolarità, che minute troppo, o troppo difficili ponno 
sembrare per avventura; è noto che le arti, le scienze 
tutte contengono più o manco di molesto o disastroso.
</p></div2>
<div2 type="capitolo">
<head>Della conoscenza delle opere</head>
<p>
La parte scientifica dell'arte, che comprende la precisa conoscenza de' libri, più lusinghiera a vero dire, estesa e dilettosa, offre al bibliotecario assai vasto campo di 
moltiplice erudizione. Abbondano per sì fatta guisa le 
materie che abbisognano di sottile illustramento, sia che 
ricercare si voglia la qualità, antichezza ed eccellenza 
delle edizioni, così le date dei libri, le loro mutazioni ed 
emende, od il merito intrinseco di cadaun'opera, i talenti 
de' loro autori, ed altre molte particolarità essenziali, cui 
reputo inutile ricordare a parte a parte, che come siano 
trattate con chiarezza e precisione, con eleganza di stile, 
si saprà sempre buon grado al bibliotecario, dovunque si 
apprezzano i colti ingegni. Che se le ricerche critiche 
sulla perfezione de' libri in quanto al testo, alla stampa, 
e sulla rarezza di entrambi, formano la parte più estesa, 
più difficile della bibliografia letteraria, inopportuno, credo, non possa essere il ricordare con quali mezzi, secondo l'insegnamento di parecchi autori, si abbia a 
<pb n="18"/>
distinguere un libro stimato veramente pregevole per le 
ridette qualità. Prima di ogni altra cosa vuolsi riguardare alla reputazione dell'autore, riferendola al tempo in 
che scrisse, quindi alla copia delle edizioni, delle traduzioni in diverse lingue, alla serie dei commenti e compendj fatti, alle favorevoli sentenze o censure giudiziose, 
e soprattutto sincere, col dovuto riguardo al merito particolare di chi le ha pronunciate. Tutti i libri che contengono la maggior parte almeno, o la più importante di 
queste condizioni sono fuor di dubbio da tenersi come 
libri di scelta. Il Denis nella sua <emph>Introduzione alla scienza de' libri</emph>, riconosce una edizione perfetta per due capi 
diversi, interno l'uno, l'altro esteriore. Sono, dic'egli, 
condizioni interessanti del primo una ingegnosa e dicevole divisione del testo in libri, capitoli e paragrafi: una 
prefazione instruttiva conforme all'opera: la vita dell'autore scritta a dovere: un scelta copia di annotazioni 
scientifiche, ma non sottilmente pedantesche, utili solo 
a svolgere, a rischiarare il testo: perfine gli indici delle 
materie disposti con accurata precisione al termine dell'opera. La venustà esterna, segue a dire l'autore, è posta nell'appariscente formato, nella qualità della carta 
bianca, soda, eguale; in una stampa nitida, proporzionata, leggibile, niente affatto logora, che abbia la conveniente distanza di linee e parole, espressamente poi nella perfettissima correzione. Giova l'uso introdotto dei 
lembi, ritratti, o fregi, semprechè valga ad accrescere il 
pregio di un libro, non mai ad occultarne i defetti. Per 
quanto si riferisce alla rarità, quel bravo Custode della 
biblioteca imperiale di Vienna la divide in tre classi, cioè 
<pb n="19"/>
quella dei libri rarj, l'altra dei libri ed edizioni rare, la 
terza delle rare edizioni, di cadauna somministrando i 
caratteri principali. Rari sono quei libri, così l'autore, 
che per essere composti di molti volumi, ornati bene 
spesso di incisioni preziose costano moltissimo, quindi si 
comprano difficilmente: rari eziandio quei piccoli scritti 
compresi in pochi fogli o quinternetti, de' quali non si 
tosto uscita se ne perde la stampa, perchè limitata a breve numero di esemplari, quelli che contengono una materia maneggiata da pochi scrittori, o che pochi lettori 
intendono, ricercano, e pregiano. Rari finalmente quei libri che si stamparono a poco per volta (frammettendovi 
buona tratta di tempo) in diversi luoghi, riuscendo molto difficile il raccorre tutti i volumi che formano il complesso dell'opera. Sono rari in secondo luogo quei libri 
ed edizioni che mai furono esposte in vendita al pubblico, così a dire delle bolle, delle lettere pastorali <abbr>ec.</abbr>: i 
libri ed edizioni che ci pervennero da parti remote, e 
delle quali non si conosce alcuna volta che il solo titolo; 
quelli e quelle li di cui esemplari per la maggior parte 
soggiacquero a gravi infortunj, o che dalla religione, dalla politica furono proscritte. E ben di ragione, perchè 
trattavano materie licenziose, capaci a corrompere il costume, o scagliavano satire mordaci contro la riputazione di uomini venuti in gran fama. Le edizioni del secolo <num>XV</num> rare sono di fatto, ed aumentano di prezzo col volgere degli anni, perchè gli stampatori di que' tempi ristringevano il numero degli esemplari a quello delle ricerche, che essendo pochissime, nel decorso di tanto 
tempo andarono perdute; molte si riconoscono soltanto 
<pb n="20"/>
pei frammenti che ne furono trasmessi, o per testimonianza di autori contemporanei. Quelle dei classici, stampate per Manuzio, Stefani, Giunti, Grifio ed altri del secolo <num>XVI</num>, tanto più sono rare se a maggiore pienezza di 
chi legge siano arricchite di annotazioni e commenti 
dettati da penna che abbia rinomanza. Tali sono eziandio le edizioni originali che conservano tuttora la loro 
integrità, quelle stampate con lettere straordinarie, per 
ultimo li esemplari in pergamena o carta grandissima.
</p></div2>
<div2 type="capitolo">
<head>Dei manoscritti</head>
<p>
Lo studio sui manoscritti (rarissimi tra le edizioni e 
libri rari) i quali ci tramandarono la dottrina tutta quanta ella è della antichità, non è oggigiorno molto coltivato. Pochi sono quelli che sappiano precisare l'epoca de' 
manoscritti, che conoscano la loro vera origine, le loro 
vicende, le variazioni introdotte nei caratteri, nell'ortografia, i mezzi adoperati nella esecuzione materiale e nei 
dipinti di questi volumi, che sono il più bello e prezioso 
ornamento di una cospicua biblioteca. Ne viene da ciò 
che al bibliotecario sia necessaria cosa lo studiare in paleografia, per venire al fatto di tutte le ricordate circostanze. Esaminando i manoscritti si deve badare: <num>1.°</num> alla 
loro antichità; <num>2.°</num> ai diversi modi di scrittura nazionale 
praticati nel lungo durare di molti secoli, dei quali importa moltissimo si conosca l'origine, il progresso, la decadenza, onde precisare la data de' più antichi, vale a 
dire di que' che precedono il <num>XIII</num> secolo; <num>3.°</num> alle lingue 
antiche e moderne; <num>4.°</num> al genere di materia che contiene la scrittura; <num>5.°</num> ai liquori metallici ed altri che si 
impiegarono per abbellirla; <num>6.°</num> alle miniature, vignette, 
arabeschi che la fregiano; <num>7.°</num> alla coperta che essendo 
<pb n="21"/>
di scelta materia, ornata di bassirilievi sovente antichi, 
può divenire interessante alle riflessioni dell'antiquario 
insieme, e dell'artista. Sebbene, nostra somma ventura, 
siamo noi lietissimi di possedere alcune delle migliori 
produzioni, che dettarono i sommi antichi di Grecia e di 
Roma, ciò non di manco esige interesse per l'incremento delle lettere, che si adoperi ogni mezzo onde discoprire quella gran parte, che sottrasse l'insana barbarie, la 
cieca ignoranza, o che giace sepolta negli avanzi delle 
vetuste biblioteche, sotto le rovine di qualche città distrutta. Lo studioso infaticabile Custode, perchè dei manoscritti a sè medesimo ed altrui, come è suo dovere, 
render possa ragione, approfitta di ogni incontro, che favorevole possa capitargli, vuoi per via di molto studio, 
di ricerche accuratissime, vuoi in fatto di rigoroso scrutinio presso le migliori biblioteche, ed in quella cui presiede. I frammenti delle opere de' buoni autori fanno conoscere la parte maggiore che andò perduta, e a ricercarnela giovano alcuna volta al bibliotecario le indicazioni degli autori medesimi. Egli sa che nei secoli della 
barbarie, nel fatale delirio dell'ignoranza, vennero in 
luce parecchie opere, delle quali sia pure taluna di vano 
o bizzarro argomento, pure rispetto alla qualità de' tipi, 
al nome dell'autore, può acquistare il carattere di molta 
importanza, di non comune rarezza. Il merito di un manoscritto distinguesi in letterario e materiale, posto il 
primo nella importanza del soggetto, nella correzione del 
testo, l'altro che consiste nella antichità e forma dei caratteri, nello stato di conservazione in che trovasi. È 
noto che l'uso dell'inchiostro nero ricorda un'epoca 
<pb n="22"/>
delle più lontane, che negli antichissimi tempi, a differenza dell'odierno, non conteneva alcun che di vitriuolo, 
ma componevasi di nero fumo, di resina o pece, di nero 
di avorio, di carbone ridotto in polvere; che il rosso impiegato nei manoscritti più antichi per formare le iniziali, le prime linee, i sommarj de' capitoli era di una 
bellezza sorprendente; che l'inchiostro turchino non usavasi spesse volte, e più raramente il giallo, il verde: che 
sebbene l'oro e l'argento si adoperasse per iscrivere le 
iniziali o i manoscritti interamente, pure atteso il molto 
di costo che importava quella fattura, tali manoscritti 
sono rarissimi. La parte che riguarda la materiale esecuzione di essi al preside di una libreria è a dismisura 
meno importante della bibliografica, che consiste nel conoscere gli indizj delle diverse epoche della antica scrittura. Tale conoscenza nei manoscritti greci, in riguardo 
ai tratti di essa scrittura, è più malagevole da acquistarsi 
che nei latini, posciachè in quelli (nulla giovando che vi 
siano o no gli accenti) vi ha solo contrassegno caratteristico di lontana antichità quella venusta leggerezza di 
scrittura che si trasforma in pesantezza grado a grado si 
accosta ai tempi moderni. Non sempre la semplice ispezione alla forma de' caratteri è bastevole per decidere 
senza tema di errore della età di un manoscritto, perchè 
siccome a formare quelle scritture concorse il genio, l'attitudine, la diligenza di quel tale o tal altro scrittore di 
varia nazione, i modelli ch'ebbe sott'occhio, la mercede 
pattuita a que' lavori piuttostochè i dati positivi di regole determinate; così per l'unione di queste opposte 
cause doveano riuscire diverse. I manoscritti Greci non 
<pb n="23"/>
contano certo un'epoca anteriore al secolo <num>VI</num> e <num>VII</num>. Per 
lo contrario i manoscritti Latini si distinguono dal genere diverso di scrittura, e prima dalle lettere majuscole e minuscole, quindi dalle varie forme che a certe epoche usarono le varie nazioni, onde ebbero origine le denominazioni di <foreign lang="lat"><emph>scriptura romana, longobardica, carolingica</emph></foreign>. Altro sistema si presenta nella gotica posta in 
uso nel secolo <num>XII</num>, che è una scrittura di minuscole quadre ed ornate. Siccome poi cadauna di esse contiene 
molte particolarità che stabiliscono certi dati cronologici, 
così si può giudicare della antichità di un manoscritto 
latino, di quella antichità che ne costituisce l'attributo 
migliore, a preferenza della venusta esecuzione, e di cui 
negli eruditissimi scritti di Trombelli e di Pettever si esibiscono i segni che lo caratterizzano per antico. Ricordano gli autori che i manoscritti più antichi sono quelli del 
terzo secolo dell'Era volgare (che anzi non è affatto certo se ve ne abbiano di quel tempo), quelli eziandio che 
mancano di tutti segni di punteggiatura; rammentano 
che questi segni ponevansi all'apice della lettera non già 
nella linea, quando prima s'incominciò ad usare del punto, che l'uso delle virgole appartiene al termine del secolo decimo, che nel quindicesimo soltanto furono sostituiti nelle stampe i segni d'interrogazione, di esclamazione, di parentesi a que' spazj che prima si lasciavano 
onde facilitare l'intelligenza del leggitore, e che distinguevano le pause, ed il senso completo od incompiuto 
del discorso. Avvertono gli autori stessi che la invenzione di separare le parole a mezzo di due lineette orizzontali da dritta a sinistra devesi al secolo <num>XIII</num>. 
<pb n="24"/>
Antichissimi sono poi quelli che non hanno divisioni di capitoli o 
paragrafi, e ne' quali le abbreviature facili a comprendersi di rado si riscontrano, poichè l'uso delle chiamate 
fu posto in opera nel secolo <num>XII</num>; ed antichissimi quelli 
che hanno difficile oltremodo e qualche volta impossibile 
la lettura, mentre si direbbe che in luogo di parole mostrano una continuazione di lettere, le une alle altre affatto aderenti, senza alcuno intervallo che le divida o distingua. Tale confusa disposizione di parole contrassegna 
particolarmente i manoscritti che per età precedono a 
Carlo Magno, i diplomi a Pipino il Breve. Il metodo di 
disgiungere le parole divenne più generale nel <num>IX</num> secolo, sebbene v'abbiano dei manoscritti de' secoli <num>XIV</num> e <num>XV</num> 
ne' quali non si scorge separazione di sorta tra parola e 
parola. Le abbreviature raramente usate nei manoscritti 
anteriori al secolo <num>VIII</num>, quantunque fossero conosciute 
dopo il <num>VI</num> secolo, si usarono molto nel cadere del <num>X</num> e 
nel sorgere dell'<num>XI</num> secolo, ma nei manoscritti del secolo <num>XII</num> sino al <num>XV</num> l'uso di quelle fu spinto all'eccesso, 
trovandosene a dismisura persino nelle opere in lingua 
volgare. La numerazione delle pagine con cifre arabe 
spetta ai secoli <num>XII</num> e <num>XIII</num>. I ripetuti segni di ricognizione sono di gran caso, per non essere indotti in errore 
dalla indicazione del luogo, dell'epoca, del nome dello 
scrittore che si legge al termine di molti manoscritti, 
sendochè la data soventi volte si è quella della copia, o 
si riferisce ad una parte soltanto del volume, od è supposta; quindi la sola concorrenza di questi segni autentica 
l'antichità del manoscritto. Conosce l'avveduto Direttore 
di una biblioteca quanto sia necessario che due 
<pb n="25"/>
manoscritti di un'opera si riscontrino uno coll'altro, che 
un'antico testo a penna si confronti collo stampato, gli 
è noto che i Greci vanno preferiti ai manoscritti Latini, 
quelli in pergamena agli altri sulla carta, che tanto maggiormente si pregia un manoscritto, quanto più si avvicina al tempo in che visse l'autore, perchè scevro da 
quelle alterazioni nelle diverse ristampe introdotte dallo 
scarso sapere o dalla negligenza dei tipografi, onde si 
rendono oscuri bene spesso, talvolta dubbiosi alcuni 
tratti del testo. Ah! ben venturoso potrà chiamarsi quel 
bibliotecario che riesca a buon termine di sue fatiche, 
facendo rivivere qualche prezioso avanzo dell'antica dottrina.
</p></div2>
<div2 type="capitolo">
<head>Dei Palinsesti o <foreign lang="lat"><emph>Codices rescripti</emph></foreign>.</head>
<p>
Nel medio evo si raschiavano, si cancellavano gli scritti antichi sulla pergamena (assai cara a quei tempi) per 
sostituirvi la scrittura dei Messali ed Antifone, laonde si 
deplora al presente la perdita delle opere migliori dell'antichità classica. Tali manoscritti che <foreign lang="lat"><emph>palimpsesti, codices rescripti, rasi</emph></foreign> furono chiamati, sono rari ed importantissimi, quando sia che contengano un qualche brano 
perduto od ignoto di sommo autore.
A questo luogo trovo acconcio discorrere della classificazione, catalogo e <emph>sistemazione</emph> non solo dei manoscritti, ma eziandio degli incunabuli ed autografi, sebbene tali partite spettanti alla bibliografia pratica, meglio 
potessero allogarsi nella parte terza di questo mio saggio, nella quale tratterò di esse rispettivamente ai libri, 
che in generale formano l'ammasso di una biblioteca. E 
prima mi sia lecito dichiarare che per ottenere la conservazione dei manoscritti nel miglior modo possibile è 
<pb n="26"/>
necessario ammettere un interessante riguardo, le più 
utili e saggie previdenze.
</p></div2>
<div2 type="capitolo">
<head>Delle previdenze da osservarsi pei manoscritti</head>
<p>
Il bibliotecario darà ordine al legatore che tra un foglio e l'altro ponga una carta di seta, per impedire che i 
caratteri non iscolorino. Procuri che i manoscritti non 
restino aperti oltre a quanto tempo si rende necessario 
alle osservazioni degli amatori. La pergamena perde facilmente il lustro ed ingiallisce, increspandosi tanto all'atto del troppo calore, come a quello della soperchia 
umidità.
</p></div2>
<div2 type="capitolo">
<head>Catalogo degli stessi</head>
<p>
Nel descrivere la parte materiale dei manoscritti in 
un catalogo devesi usare somma esattezza, essendo ciascheduno unico per sè medesimo, vale a dire unico ad 
ogni copia di un'opera variante nelle sue speciali particolarità. Tale esattezza deve estendersi all'esame scrupoloso delle opere e dei frammenti diversi contenuti assai 
di frequente in un solo volume manoscritto, onde scriverne i titoli a luogo rispettivo, co' richiami al numero 
del volume stesso. Prima di ogni altra cosa è necessario 
copiare il titolo per disteso, accennando se vi si trovi o 
meno il nome dell'autore, quello dello scrittore o copista, e se tutto sia scritto da una sola mano, in quale 
anno, in qual luogo. Quindi riferire delle parole di incominciamento o termine, delle note, pitture e fregi, 
delle divisioni, paragrafi e capitoli, della materia che lo 
compone, se in pergamena od altro genere. Finalmente 
del sesto, del numero dei fogli, della legatura, non trascurando di esporre se del manoscritto v'abbia menzione in qualche opera. Il catalogo de' codici manoscritti 
della biblioteca de' Medici compilato dal Bandini, quello 
<pb n="27"/>
della biblioteca Nani dell'A<abbr>b.</abbr> Morelli ed altri ponno servire a modello.
</p></div2>
<div2 type="capitolo">
<head>Classificazione dei manoscritti</head>
<p>
La <emph>classificazione</emph> per questi preziosissimi scritti deve dipendere necessariamente dal numero più o meno 
esteso che se ne possede. Possono questi aver luogo nel 
catalogo generale, disponendoli a capo di ciascheduna divisione, se pochi sono, o se altrimenti tanti ne conta la 
libreria, da formare per sè medesimi un tutto separato, 
si classificano per epoche, o nelle lingue diverse, o secondo l'ordine di compartimento delle altre opere. Nella 
biblioteca reale di Parigi, doviziosissima sopra ogni altra 
di manoscritti, sono questi tutti classificati nelle lingue 
diverse antiche e moderne, e ripartiti in sezioni, cadauna portante il nome di que' che li legarono, o vendettero alla reale corona.
</p></div2>
<div2 type="capitolo">
<head>Incunabuli</head>
<p>
Un dotto bibliotecario deve conoscere, apprezzare la 
somma importanza degli incunabuli, altrimenti chiamati 
paleotipi, e così di que' libri che essendo stampati nell'intervallo di tempo posto tra la data dell'invenzione 
dell'arte ed il passaggio dai manoscritti alla stampa, demarcano l'epoca di que' documenti autentici che servono 
mirabilmente alla storia de' tipi, che offrono abbondevole materia alle ricerche dei bibliografi, e sono così interessanti allo studio de' classici antichi. Egli è bensì vero 
che il Maittaire, Panzer ed altri dichiararono incunabuli 
esse pure le stampe del <date>1520</date>, <date>1523</date>, <date>1536</date>; pure a 
stretto rigore del termine tali non possono chiamarsi, 
mentre si discostano da oltre anni settanta dal ritrovamento dell'arte. Siccome poi tanto l'epoca coi particolari 
di esecuzione, quanto la materia stessa degli incunabuli 
<pb n="28"/>
possono renderli stimabili, così il Costantin li divide nelle seguenti classi: 
<list>
<item><emph>a</emph>) I Zilografi e le stampe con caratteri mobili contraddistinte di data certa, come quella del Salterio del 
<date>1457</date>.</item>
<item><emph>b</emph>) Le prime stampe di qualche città.</item>
<item><emph>c</emph>) I libri composti con tipi particolari e in lingue 
straniere.</item>
<item><emph>d</emph>) I prodotti di que' tipografi che limitarono le loro 
edizioni a ristretto numero di copie, così quelle di Adamo Roth, di Arnaud ed altre.</item>
<item><emph>e</emph>) Quelle edizioni che esibiscono sicure prove dei 
progressi dell'arte come il <foreign lang="lat"><emph>Nyderi Praeceptorium divinae legis</emph>, Coloniae per Johannem Koelhof de Lubick, </foreign> 
<date>1472</date> in <abbr>fogl.</abbr>, primo libro con segnature, il <foreign lang="lat"><emph>Sermo ad 
populum praedicabilis</emph>, </foreign>in <num>4.°</num> Colonia, Ter Hoernen 
<date>1470</date>, ch'è il primo con paginatura, e così degli altri 
offerenti i primi esempj della forma in foglio o del 
quarto piccolo; l'uso dei titoli e frontespizj ha principio 
nel <date>1485</date>. Intorno ai registri, alle segnature, premettendo alcun che dei richiami, delle cifre, terrò parola al termine di questa seconda parte.</item>
<item><emph>f</emph>) Quelle che presentano l'uso della calcografia impiegato per loro adornamento. Il primo libro che contenga incisioni in rame si è il Montesanto di Dio dell'Antonio de Siena, <date>1477</date> in foglio.</item>
<item><emph>g</emph>) Quei libri che sono distinti per esecuzione materiale affatto esclusiva, per esempio li stampati in pergamena con lettere d'oro <abbr>ec.</abbr></item>
<item><emph>h</emph>) Gli incunabuli che racchiudono certe serie o 
<pb n="29"/>
collezioni di opere, e sopra ogni altra quella di sei opere 
greche stampate da Alopa in Firenze nel <date>1495</date>-<date>1496</date>.</item></list>
</p></div2>
<div2 type="capitolo">
<head>Indizj per conoscere le date</head>
<p>
Vi hanno in fatto bibliografico diverse particolarità, 
che quantunque possano sembrare di lieve momento e 
pressochè inutili, ciò nulla ostante racchiudono qualche 
grado d'importanza; tra queste tengono il primo luogo 
le date delle edizioni.
Le edizioni senza data che costituiscono i primordiali 
documenti dell'arte, contengono esse pure, a somiglianza 
de' manoscritti, certi indizj che le caratterizzano, mercè 
de' quali siamo condotti a conoscerla; i principali sono: 
la deficienza di un foglio che comprenda il titolo o frontespizio, delle lettere capitali al principio dei capitoli o 
dopo il punto, dei segni di virgole e punti virgole, dei 
registri e delle chiamate, della numerica delle pagine, 
finalmente dei nomi dello stampatore, della data dell'anno e luogo; che le divisioni in capitoli si incontrino raramente, ed abbondino invece le abbreviature; che in 
luogo del nostro punto sulle lettere <emph>i</emph> <abbr>ec.</abbr> sia impiegato 
il tratto obliquo od il punto quadrato.
</p></div2>
<div2 type="capitolo">
<head>Catalogo degli incunabuli</head>
<p>
Nel catalogo dee tener luogo assolutamente la serie 
circostanziata delle esposte particolarità, nè si trascuri di 
rimarcare i difetti de' libri che soggiacquero all'infortunio, alle vicende di tanti secoli. È necessario primamente di esporre il nome dell'autore; il titolo dell'opera, il 
nome dello stampatore, la data, il luogo, sono tutte circostanze che hanno duopo di speziale indicazione. Numerati quindi i fogli che precedono il testo dell'opera, 
esponga chi la descrive, a qual uso siano destinati, nè 
ommetta di accennare se la stampa sia disposta a lunghe 
<pb n="30"/>
righe od in colonne, se abbia il carattere grosso o minuto, romano, gotico, semigotico od italiano, se vi siano divisioni o meno, e così dei richiami, delle cifre, delle segnature. Siccome poi devesi fare esatta annotazione del 
numero dei fogli e delle figure che l'incunabulo contiene, così quello e questi è mestieri si riscontrino con diligenza, mestieri accennare degli indici, delle tavole, repertorj e registri che sono posti ordinariamente al termine, non di rado in principio dell'opera. Esempj perfetti di questo genere presentano li scritti dei Brunet, 
Ebert, la Serne, Santander, Panzer ed altri; il <foreign lang="lat"><emph>Repertorium bibliographicum</emph> </foreign>dell'Haym, stampato in Stuttgard 
in due volumi in <num>8.°</num> nel <date>1828</date>-<date>1838</date> è l'opera la più 
completa che si abbia in tale materia.
</p></div2>
<div2 type="capitolo">
<head>Classificazione dei medesimi</head>
<p>
La classificazione degli incunabuli dev'essere affatto 
particolare, cioè relativa al doppio interesse che presentano, dipendente, come si è detto, dal merito letterario 
e dalla materiale loro esecuzione. È ragionevole che la 
classificazione sia compilata per ordine delle città o paesi 
diversi, quindi del nome dei tipografi, e perfino di data, 
non tralasciando di collocare in luogo opportuno del generale catalogo i titoli delle opere che contengono.
</p></div2>
<div2 type="capitolo">
<head>Autografi</head>
<p>
Poche sono le biblioteche pubbliche che non posseggano un certo qual numero di Autografi e di stampe, 
quali pure è necessario conservare diligentemente, ed 
acconciamente disporre onde riescano utili. Se gli Autografi non sono documenti autentici che forniscano dati 
storici o letterarj, si apprezzano nondimanco pella prerogativa loro propria di esibire i tratti di penna di una 
mano celebre per titolo qualunque, e perchè possono, 
<pb n="31"/>
quando che sia, offrire materia interessante allo studio 
della storia.
Il metodo più semplice della loro classificazione, suscettivo a cambiamenti quanti se ne vogliano, si è quello di intromettere li frammenti tutti dello stesso autore 
in un doppio foglio di carta, sul quale scrivasi il nome, 
pronome, l'epoca del nascere, della morte, non che il ritratto di quegli, di cui sono li Autografi raccolti in quel 
fascicolo. Se a coteste prime indicazioni succeda una serie di note biografiche storico-letterarie, scritte con esattezza la più dichiarata, la collezione accrescerà di merito e valore, esclusivamente dalla importanza de' ripetuti 
frammenti, esibendo una raccolta di nozioni, formante 
un'operetta originale diversa da qualunque altra in quel 
genere. Il merito essenziale e particolare di un Autografo 
consiste certamente nella propria perfettissima integrità, 
laonde dal preside di una biblioteca sono da usarsi tutti 
i mezzi, per allontanare ogni inconveniente che possa deturparlo. Nel catalogo di classificazione per tali preziosità, 
non soggetto a determinate regole, si lascia la scelta del 
metodo alla volontà, al buon gusto del compilatore. Il 
catalogo pubblicato dal Michel della eccellente collezione 
di Autografi e carte del Mommerquè è classificato in ordine alfabetico de' nomi, ed esclude qualunque suddivisione. Ben diverso è quello scritto dal Merlin per la vendita delle lettere autografe del gabinetto Riffet, talun altro si attenne alla serie di epoche, senza curarsi delle 
altre particolarità. Confrontando i varj sistemi sembra 
che la classificazione degli Autografi possa acconciamente disporsi prima in ordine ai paesi e nazioni, in seguito 
<pb n="32"/>
con riferimento al rango, allo stato, alla celebrità de' 
scrittori, riportando poi le suddivisioni in epoche succedentesi l'una all'altra.
</p></div2>
<div2 type="capitolo">
<head>Dei richiami</head>
<p>
Si dicono richiami quelle indicazioni che i Latini 
chiamarono <foreign lang="lat"><emph>Custodes</emph></foreign> o <foreign lang="lat"><emph>Reclamantes</emph></foreign>, le quali si pongono al termine di un foglio o di una pagina, quando orizzontalmente e sott'essa l'ultima linea, quando pure alla 
metà di essa poste perpendicolari: questi richiami, non 
meno delle segnature, facilitano la unione, la legatura dei 
volumi. Taluni si dierono a credere che la edizione delle opere di <emph>Tacito</emph> eseguita coi torchi di Giovanni Spira 
in Venezia senza data, ma che si ritiene per fermo essere del <date>1469</date>, ed avente i richiami al termine di ciascun 
quinternetto e di ogni foglio, fosse il primo esempio di 
tali particolarità tipografiche, particolarità contenute per 
avventura nel testo manoscritto che si volle stampare, 
ma s'ingannarono apertamente. E di vero, se Giovanni 
de Spira nella sottoscritta alle <emph>Epistole familiari</emph> di Cicerone stampate nel <date>1469</date>, cotesta edizione noma quale 
sua prima fatica.
</p>
<quote rend="block">
<lg type="versi" lang="lat">
<l><emph>Quum labor hic primus calami superaverit artem</emph>, </l>
</lg>
</quote>
<p>come poteva egli chiamare la ricordata del Tacito 
<quote rend="block">
<lg type="versi" lang="lat">
<l><emph>Artis gloria prima suae</emph>?</l>
</lg></quote>
Vindelino di Spira che nel <date>1470</date> diede termine alla stampa della <emph>Città di Dio</emph> di <abbr>S.</abbr> Agostino, incominciata dal fratello Giovanni, e che morendo dovette interrompere, egli 
che dappoi intraprese e compì la edizione di quell'opera 
con caratteri proprj, differenti interamente da quelli usati 
dal fratello Giovanni, certo egli stampava l'altra delle 
opere di Tacito. La sottoscrizione di lui a quella 
<pb n="33"/>
mentovata del <abbr>S.</abbr> Agostino vale per sè medesima a torre di 
mezzo ogni dubbio. Ricorda in essa quel tipografo come 
il fratello nel decorso di un anno stampasse in Venezia 
le opere di Plinio e Cicerone, non così quelle di Tacito, 
che anzi i bibliografi riconoscono di Giovanni Spira solamente due edizioni delle <emph>Epistole familiari</emph> di Cicerone, 
ed una delle Opere di Plinio tutte del <date>1469</date>. Aldo Manuzio ha contribuito moltissimo colla propria opera a 
propagare l'uso de' richiami ch'era in pieno vigore sul 
finire del secolo <num>XV</num>. Si trovano essi nella edizione del 
<emph>Salterio greco</emph> senza data, ma riferita al <date>1495</date>, la prima da esso lui pubblicata: l'altra del <foreign lang="lat"><emph>Thesaurus Cornucopiae</emph></foreign>, prima per avventura che presenti il triplice accordo di tali particolarità, oltre i richiami contiene le cifre e le segnature. Sono queste, sono altre latine parec-
chie e non meno poche greche edizioni, nelle quali quel 
tipografo usasse dei richiami, quantunque gli altri li ammettessero per pratica costante e comune, soltanto alla 
metà del secolo <num>XVI</num>.
</p></div2>
<div2 type="capitolo">
<head>Delle cifre</head>
<p>
Egli è da maravigliarsi come i tipografi del secolo <num>XV</num> 
trascurassero affatto l'uso delle cifre, opportunissimo ad 
agevolare le ricerche sui libri. Eppure nelle edizioni di 
quel torno assai rade volte s'incontrano, e quasi sempre 
in quelle del secolo seguente, quando la loro necessità 
divenne positiva, assoluta, mercè la invenzione utilissima 
di unire allo stampato l'indice alfabetico delle materie. 
D'allora poi che a proteggere ed assicurare lo aggrandimento delle tipografie moveva la erudizione, viemeglio fu 
sentita la importanza di questo metodo che agli autori 
esibisce acconcio mezzo di allegare que' passi che per 
<pb n="34"/>
l'autorità loro propria, o per altre non meno rimarchevoli cause sono a citarsi opportuni, ed ai leggitori di verificarli colla maggiore speditezza. Tanto più dobbiamo 
noi maravigliarne sapendo per certo che le cifre erano 
conosciute ne' tempi più remoti, siccome scorgesi da que' 
manoscritti del secolo <num>XV</num>, di data tanto antica che precede quella della invenzione tipografica, e dalle tavole di 
parecchie edizioni antiche, nelle quali ai numeri dei fogli colle cifre poste a mano, come supponevasi, corrispondono le analoghe citazioni, che sebbene in guisa affatto disacconcia, nullameno tenevano vece delle segnature, per quanto potessero valere alla unione dei quinternetti, al facile e pronto rinvenimento delle materie. Discordi sono i bibliografi nello stabilire l'epoca in che si 
impiegarono la prima volta le cifre nella stampa. Confessa il Marolles che quantunque si fosse industriato per 
ogni guisa di avanzate ricerche, non altro libro più antico con cifre avea potuto scoprire oltre a quello <foreign lang="lat"><emph>de Claris mulieribus</emph> </foreign>di Giovanni Boccaccio, stampato ad Ulma 
nel <date>1473</date> da Giovanni Zeiner di Reutlingen col sesto in 
foglio. Il Meerman per lo contrario, posta fede all'asserzione di Chevillier, determina l'origine delle cifre nell'anno <date>1477</date>, ammettendo che Ulrico Zering e suoi socj primi le usassero, ed il <abbr>P.</abbr> Laire conferma quella opinione. 
Devesi ciò malgrado tenere per indubitato che precisamente nel <date>1471</date> uno dei più accreditati stampatori di 
Colonia per nome Arnoldo Ter Hoernen le ammettesse 
per la stampa di una presso che ignota, rarissima edizione, stampata a lunghe righe al numero di ventisette nelle 
intere pagine, con sole cifre, cioè senza segnature, 
<pb n="35"/>
richiami e sommarj. Le cifre arabe poste sono alla parte opposta de' fogli, nel mezzo del margine superiore, il libro 
è stampato in carattere gotico quadrato, a somiglianza di 
quello adoperato da Ulrico Zel di Hanau artista di fama, 
che portò la stampa a Colonia: i fogli hanno la cifra dal 
<abbr>N.</abbr>° <num>1</num> al <num>143</num>, e la edizione comincia col titolo seguente 
in lettere majuscole: 
<foreign lang="lat"><emph>Liber de remediis utriu<num>3</num> fortune prospere scili<num>3</num> et 
adverse per quedam A<abbr>.</abbr> Poetam prestantem neen 
sacre Theologie professorem eximium noviter compilatus. Prefacio libri incipit</emph>. </foreign>
La prefazione termina alla parte opposta del terzo foglio, 
e vi sussegue il testo, finito il quale, ed a tergo dell'ultimo foglio con cifre leggesi la sottoscrizione collo scudo 
dello stampatore, l'una e l'altro in carattere rosso. 
<foreign lang="lat">Explicit liber de remedijs fortui
tiorum casuum nouiter opilatus 
et impressus. Colonie per Arnol
dum ter hoernem finitus. Anno 
domini <date value="1471">M°CCCC.°lxxi.°</date> die veneris 
octava mensis februarij. Deo gras.</foreign>
A questo passo viene molto acconcia una riflessione. Egli 
è per lo vero desiderabile cosa che sino da quando ebbe 
a propagarsi il gusto pel bello reale in bibliografia, divenuto già lodevole meta di studiose applicazioni, il Maittaire e gli altri tutti che dieronsi a raccorre notizie scientifiche intorno alle edizioni del secolo <num>XV</num>, o che intesero 
alla compilazione de' cataloghi delle librerie nelle quali 
si custodivano (amando forse di porre in mostra le sole 
particolari qualità che alla vendita reputavano essere più 
<pb n="36"/>
interessanti) non si contentassero di citare ne' titoli il 
domicilio, il nome dello stampatore, la data, la forma, o 
di indicare se la edizione fosse in carattere gotico, romano, a lunghe righe od in colonne, ammettendo invece 
un'altra, non meno importante particolarità, posta nella 
indicazione, se lo stampato fosse o no ricco di cifre, di 
richiami, di segnature. La mancanza di questi, che sono 
dati certi in argomento di grande peso ma implicato, impedisce che le nostre ricerche siano appoggiate fermamente ai tratti primordiali della storia tipografica, mentre i bibliografi che trattarono <foreign lang="lat">ex professo</foreign> della conoscenza dei libri rari (tali sono le edizioni del secolo <num>XV</num>) 
lasciarono ne' loro scritti assai materia che abbisogna di 
maggiori dilucidazioni.
</p></div2>
<div2 type="capitolo">
<head>Dei registri</head>
<p>
L'uso del registro venne introdotto per dinotare l'ordine, la disposizione delle righe e delle pagine, onde potessero le une alle altre regolarmente ordinarsi. Nella 
maggior parte delle edizioni antiche, una breve tavola 
posta al termine dell'opera contiene le prime parole dei 
fogli di cadaun quinternetto, modo che gli stampatori 
impiegarono prima di ogni altro, vale a dire fino dal 
<date>1469</date>, onde mettere alle mani de' legatori un indirizzo 
che loro agevolasse la unione dei libri, siccome provano 
le due edizioni di quella data con registro, l'una delle 
opere di <emph>Giulio Cesare</emph>, l'altra di quelle di <emph>Lucano</emph>, uscite in luce co' torchi di Conrado Sweynheym e Arnoldo 
Pannartz in Roma, e non meno le altre di que' tipografi 
dell'anno stesso. Ulrico Han stampatore in Roma, a questi coetaneo ed emulo, esso pure collocava la tavola de' 
registri al termine delle edizioni, così in quella delle 
<pb n="37"/>
<emph>Filippiche</emph> di Cicerone, e del Tito Livio senza data che nullameno si conobbe essere dal <date>1469</date> o <date>1470</date>, ed in quelle che intorno a que' tempi furono pubblicate. Anche nelle successive del tipografo stesso trovasi il registro, così 
in quella del Virgilio del <date>1473</date>, della <emph>Margherita poetica</emph> di Alberto d'Eybel, e delle <emph>Instituzioni</emph> di Giustiniano, quella e questa stampate nel <date>1475</date>. Sebbene, come dissi, la pratica dei registri tenda all'unico scopo di 
epilogare in una tavola le prime parole della metà dei 
fogli compresi in un quinternetto, ciò non di manco nella 
forma sua propria questa pratica fu variabile. Una antichissima <emph>Bibbia</emph> in due volumi in foglio stampata in carattere gotico disposto a due colonne senza cifre, richiami e segnature, con quarantasette righe per cadauna pagina, sopra una carta avente la marca della lettera D attraversata da una riga perpendicolare, contiene un registro portante soltanto le prime parole di ciascun quinternetto, indicazione poco atta a disporre la serie di un libro; quello posto nel libro degli <emph>huomini famosi</emph> di Francesco Petrarca stampato a Polliano, piccolo luogo discosto da Verona quattro miglia, nel <date>1476</date> da Innocente Zibetti, riepilogando invece tutte le prime parole di tutti i 
fogli riesce affatto inutile, essendo quella edizione altrove contrassegnata.
Furono le tavole dei registri diversamente nomate 
<foreign lang="lat"><emph>Registrum chartarum, Registrum quinternorum foliorumque, tabula quinternorum</emph></foreign> <abbr>etc.</abbr>: bene spesso esse tavole mancano di ogni titolo di avviso. È da notarsi che 
dove alcuni quinternetti sono distinti per ordine numerico progressivo <foreign lang="lat"><emph>primus, secundus, tertius</emph> </foreign><abbr>etc.</abbr>, una gran 
<pb n="38"/>
parte degli altri non ha tale requisito; di più che la 
serie medesima delle segnature, che per frequente costume si pone al principio, soventi volte fu chiamata regi-
stro, la quale in tal caso collocavasi al termine di un libro; finalmente che alcuni tipografi ritennero l'uso delle 
segnature valevole quanto quello del registro e in cambio 
dello stesso, altri e dell'uno e delle altre in pari tempo 
si valsero, questo a quelle accoppiando, col distinguere 
poi ciascun quinternetto per lettera particolare. Tale distinzione, non certamente originata dal capriccio, dovea 
contenere in sè stessa quell'utile che divenne chiaro ed 
aperto coll'invecchiare delle edizioni. Era in costume di 
lasciare vuoto il primo foglio, e su di esso in miniatura 
o lo stemma o talun'altro ornamento ponevasi, secondo 
ch'era richiesto dall'acquirente: ma questo foglio era 
compreso frequenti volte nella serie delle segnature, a 
tale che il secondo contenente il principio del testo era 
segnato A<num>2</num>; laonde eravi duopo del registro che facesse 
menzione del primo colle parole <foreign lang="lat"><emph>prima vacat</emph></foreign> o <foreign lang="lat"><emph>prima 
alba</emph></foreign>, senza cui poteva trarsi in dubbio se il foglio mancante alcuna parte contenesse necessaria del testo, nè altrimenti poteva alcuno accertarsi della integrità del volume che a mezzo di riscontro esattissimo. Cadente il 
secolo <num>XV</num> solevasi porre al termine dei volumi una semplice lista di segnature, specificando poscia il numero de' 
fogli compresi in ciascun quinternetto, ch'era distinto da 
lettera propria, col chiamarli per esempio ove fossero 
tutti eguali <foreign lang="lat"><emph>omnes sunt quiterni</emph> </foreign> o <foreign lang="lat"><emph>quinterni</emph></foreign>, o col riportare le lettere particolari degli eccettuati, designandone la forma, cioè dicendo <foreign lang="lat"><emph>qui sunt terni</emph></foreign>. Sembra che 
<pb n="39"/>
Aldo Manuzio il primo adoperasse questo metodo nelle 
edizioni greche del secolo <num>XV</num>, e che gli tenessero dietro 
quasi tutti i tipografi sino al terminare del secolo successivo, vale a dire durante l'uso del registro sopra tutto in Italia, posciachè fuori d'Italia libri per tal modo 
stampati, specialmente nel secolo <num>XVI</num>, rade volte si trovano.
</p></div2>
<div2 type="capitolo">
<head>Delle segnature</head>
<p>
Si chiamano segnature quelle lettere alfabetiche, che 
poste appiedi delle prime pagine di un foglio e sotto all'ultima linea, mostrano quale essere debba l'ordine progressivo dei quinternetti, dei fogli, delle pagine, offrendo così al compratore facile modo di scorgere con ispeditezza se l'opera sia o no perfetta, ed ai legatori sicuro indirizzo per disponerli in serie nei volumi. Allorchè nel libro sonovi più quinternetti che l'alfabeto non 
conti lettere, lo si rinnovella per via delle minuscole, 
poscia colle majuscole ancora, quante volte è necessario. 
La disposizione dei fogli che comprende ogni quaderno 
additasi con cifre numeriche aggiunte alla lettera iniziale, le quali servono ben anco a far conoscere il <emph>sesto</emph> 
dell'opera. Spesse fiate li stampatori a luogo delle lettere 
impiegarono le cifre, come fece Ulrico Gering nelle proprie edizioni del secolo <num>XV</num>; alcuna volta al principio di 
un'opera fu posta una carta col marchio di una sola 
stella od asterisco. Si uniscono i numeri romani alle segnature ben di frequente nelle prefazioni, lettere dedicatorie ed avvisi che precedono il testo dell'opera, il 
quale incomincia colle segnature ordinarie in serie di cifre e lettere. Ben a ragione molti ne' loro scritti fecero 
particolare menzione delle edizioni antiche del secolo <num>XV</num> 
<pb n="40"/>
portanti le segnature, perchè ci lasciarono certi dati onde distinguere, e sovente stabilire per verosimile modo 
di approssimanza l'età di que' vetusti documenti dell'arte che mancano di data. Le opinioni dei bibliografi intorno alla origine delle segnature sono diverse ed opposte tra loro. Lo stesso Marolles che ne scrisse diffusamente nell'opera <foreign lang="fra"><emph>Recherches sur l'origine et le premier usage des registres, des signatures</emph></foreign> <abbr>etc.</abbr>, anch'esso si allontana dal vero, dovendosi tenere per fermo che Giovanni 
Koelhoff di Lubeck stampatore a Colonia il primo le usasse nell'anno <date>1472</date>. Il Meerman, che non rimaneva gran 
fatto irressoluto o perplesso di accommodarsi a qual si 
fosse partito che favoreggiasse il suo piano tipografico in 
favore di Arlem, affaticò lungamente per attribuire alla 
invenzione delle segnature un'epoca, ch'era ben lungi 
dalla reale. Dovea egli per altro provare non solo essere 
legittima e vera la falsa data del <date>1468</date> nella edizione 
<foreign lang="lat"><emph>Expositio sancti Hìeronymi in Symbolum Apostolorum</emph></foreign>, 
uscita dai torchi di Oxford col <emph>formato</emph> di piccolo quarto, ma dimostrare eziandio per via di fatto e di evidenza che l'operetta non potesse in quella città pubblicarsi 
colle stampe altrimenti che nel <date>1468</date>. Per la qual cosa 
era mestieri che il favoloso racconto di <abbr>R.</abbr> Atkyns, vale 
a dire che la tipografia recasse in Inghilterra un cotale 
per nome Federico Corsellis stampatore nel sognato stabilimento di Arlem, avvalorasse quell'autore con argomenti infallibili attinti alle sorgenti del vero, ben diversi 
da quelli della probabilità e del supposto; essendo egli 
quel racconto una vana istorietta, cui diede origine un 
errore tipografico colla ommissione di una <num>X</num> nella data 
<pb n="41"/>
di sottoscrizione ove si legge <date value="1468">M.CCCC.LXVIII</date> a luogo 
<date value="1478">M.CCCC.LXXVIII</date>, errore diversamente ripetuto nella edizione del <foreign lang="lat"><emph>Tondalus visione</emph> </foreign>in <num>4.°</num> <abbr>pic.</abbr>° stampato ad Anversa da Mattia Vander Goes. Conoscendo quel tipografo 
essere fallace la data del <date>1461</date> nella edizione di Venezia 
<foreign lang="lat"><emph>Decor puellarum</emph> </foreign> di Nicola Jenson, quella non meno del 
<date>1462</date> nell'altra in Bologna col titolo <emph>Cosmografia</emph> di Tolomeo, prodotta da Domenico de Lapis, ed in parecchie 
vetuste stampe, siccome confessa egli stesso, <foreign lang="lat"><emph>Plures ejusmodi falsas subscriptiones in libris veteribus detexerim</emph></foreign>; dovea inoltre conoscere che di tali errori in tipografia ben di frequente occorrono nelle edizioni del secolo <num>XV</num>, per concludere, come dissi, che le edizioni con 
segnature citate dai bibliografi con data anteriore all'anno <date>1472</date> sono immaginarie, supposte, o dall'intrigo contraffatte, e per conseguente tutte fallaci. Nè tampoco furono dalla ingordigia e malignità degli antichi faccendieri 
in tipografia manomesse alcune cifre; vi ebbero altresì 
de' Calligrafi tanto esperti e sagaci, che alle edizioni sen-
za data posero a mano le intere sottoscrizioni, imitando 
per sì fatta guisa la stampa, che l'occhio più veggente 
n'era sulle prime ingannato. Di tali adulterazioni egli è 
una prova il <foreign lang="lat"><emph>Liber Helwici de exemplis et similitudinibus rerum</emph> </foreign> acquistato dal Meerman ad una vendita pubblica, e che per mentita sottoscrizione a mano di abile 
calligrafo sembrava stampato nel monistero di Subiaco nel 
<date>1464</date>. Quella edizione di Munster in Ergow che del famoso <foreign lang="lat"><emph>Mammotrectus</emph> </foreign> pubblicava Elia di Helia canonico 
di quella città datata del <date>1470</date> e distinta da segnature, 
producono i bibliografi siccome prova incontrastabile 
<pb n="42"/>
della loro invenzione in quell'epoca; pure il Marolles, malgrado che apparisca acconciamente espressa nella sottoscrizione quella data, dichiara non essere la stampa del 
<date>1470</date>. Nella ricordata sottoscrizione, parimenti che nell'altra del <foreign lang="lat"><emph>Mammotrectus</emph></foreign> fatta da Choeffer a Magonza, 
leggonsi le stesse parole <foreign lang="lat"><emph>arte imprimendi, seu caracterizandi absque calami exaracione</emph></foreign>; di più è chiaro dalle medesime che entrambe le stampe venissero in luce 
nel <date>1470</date> <foreign lang="lat"><emph>Vigilia Martius</emph></foreign>. Laonde è facile conoscere 
che Elia di Helia, a testo della propria, si valesse della 
prima edizione del <foreign lang="lat"><emph>Mammotrectus</emph></foreign> pubblicata da Choeffer, e che dal complesso delle parole poste nella di lui 
sottoscrizione volesse trascegliere ed ammettere le sole 
che alla data di compimento viemeglio si riferivano, essendo fuori del probabile il supporre che l'uno a Magonza, in Ergow l'altro, nel punto medesimo dessero mano 
all'opera, entrambi potessero trarnela a termine, precisamente nel giorno della vigilia di <abbr>S.</abbr> Martino. Altra prova 
infallibile dedotta dall'uso stesso delle segnature ne convince pienamente della erroneità alla data del <foreign lang="lat"><emph>Mammotrectus</emph> </foreign> di questo canonico artista. Nel <date>1472</date> e <date>1473</date> 
stampava egli due edizioni a Munster in Ergow senza 
cifre, richiami e segnature, vale a dire tre anni dopo 
che l'uso di esse era comunemente adottato nelle tipografie, col titolo <foreign lang="lat"><emph>Roderici Speculum vitae humanae</emph></foreign>. Ora 
se la ripetuta edizione del <foreign lang="lat"><emph>Mammotrectus</emph> </foreign> fosse stata 
stampata da Elia di Helia nel <date>1470</date>, come sta espresso 
in sua data, ne seguirebbe che abbandonata egli avesse 
la costumanza sì fattamente utile delle segnature nelle 
posteriori edizioni, locchè sarebbe contro ogni 
<pb n="43"/>
verosimile; quindi è a conchiudersi, malgrado qualunque opposto parere, che quella stampa fatta sul testo di Magonza della ripetuta data non pubblicasse Elia di Helia che 
dopo il <date>1473</date>. Resta ora a provarsi come Giovanni 
Koelhof fosse il primo artista che nel <date>1472</date> si valesse 
nella stampa di segnature. Il dottore Middleton nella sua 
dissertazione (<num>1</num>)<note place="foot"><foreign lang="eng">On the origin of printing in England.</foreign></note> ò pretende che nel <date>1474</date> solamente si 
usassero, adducendone a prova la edizione di quest'anno uscita dai torchi di Giovanni di Colonia e del socio 
Giovanni Manthen di Gherretzem in Venezia, col titolo 
<foreign lang="lat"><emph>Lectura Baldi super codicem</emph></foreign>, distinta della ragguardevole particolarità delle segnature, che cominciano alla 
metà del testo; onde ebbe a dire "<foreign lang="eng">Which makes it probable, thut th first thought of them was suggested during the impression"</foreign>. In forza di tale argomento che 
il Marolles conosce sufficientemente assodato nella ripetuta sua opera <foreign lang="fra"><emph>Recherches</emph></foreign> <abbr>etc.</abbr>, dichiarasi seguace del 
Middleton, se non che confessa apertamente di esser rimaso un cotal poco sorpreso ed irressoluto allorchè gli 
venne fatto di scorgere le segnature nella edizione del 
<date>1474</date> <foreign lang="lat"><emph>Tractatus de restitutionibus usuris</emph></foreign> <abbr>etc.</abbr>, prodotta da Giovanni Koelhof di Lubeck in Colonia. Dichiara 
eziandio che la edizione di Koelhof con data identica a 
quella di Giovanni di Colonia, ella è tale da poter disputare con questo ultimo artista della invenzione delle segnature, e che una edizione della stessa epoca, avente la 
medesima particolarità, stampata in luogo discosto più di 
due cento leghe da Venezia, trar potrebbe in dubbio se 
<pb n="44"/>
questo segno tipografico fosse effettivamente prodotto 
dalla immaginazione di Giovanni di Colonia, che in Venezia stampava; malgrado ciò, non lasciando sul fatto 
sentore alcuno di dubbiezza, decide in favore di lui. 
Non riesce per altro difficile il provare con ragioni convincentissime essere la cosa ben diversa, e quindi che non 
lo stampatore di Colonia, come vuolci persuadere il Marolles, avesse occasione di vedere taluna delle edizioni 
del tipografo di Venezia, prima che a stampare si accingesse il trattato <foreign lang="lat"><emph>de Restitutionibus</emph></foreign>, ma sibbene che quello di Venezia dall'altro residente a Colonia, Giovanni 
Koelhof di Lubeck l'uso apprendesse di questo segno, 
da lui che dopo il <date>1472</date> avealo introdotto nelle proprie 
stampe. E per lo vero, non ha certo in sè stesso prova 
di fatto l'argomento portato dal Middleton, nè poteva il 
Marolles, distinto bibliografo, ignorare che l'ordine delle 
segnature in parecchie edizioni del secolo <num>XV</num> incomincia 
all'incirca della metà dell'opera. Un grosso libro in foglio stampato a Colonia da Giovanni Koelhof, col titolo: 
<foreign lang="lat"><emph>Contracti Sermones</emph></foreign>, è diviso in tre parti, la prima con 
segnature, la seconda che ne è mancante, la terza pur 
essa con segnature, ma nel solo primo quinternetto; e 
l'opera <foreign lang="lat"><emph>Alberti Magni Opus de mineralibus</emph></foreign> di mole non 
lieve stampata da Maufer a Padova l'anno <date>1476</date>, nella 
quale tre soli quinternetti sono segnati colle lettere <emph>b, c, 
d,</emph> mostrano ad evidenza la verità dell'esposto. Nè meno 
trovo ammissibile il ragionamento del Marolles diretto a 
proteggere la causa dello stampatore di Venezia; chiunque, dic'egli, voglia por mente alla circostanza che dopo 
Magonza e Roma, Venezia è la prima città produttrice di 
<pb n="45"/>
stampe, deve assolutamente convincersi che da Venezia, 
anzi che da Colonia derivare deggiono le scoperte utili 
al progresso delle arti. Ma come mai da un bibliografo 
di tanta portata, quale il Marolles, poteva essere ignorato 
che a Colonia nel <date>1467</date>, due anni prima che in Venezia 
vi fossero tipografie, stampava Ulrico Zell celebratissimo 
l'operetta attribuita a <abbr>S.</abbr> Agostino <foreign lang="lat"><emph>de Singularitate clericorum</emph></foreign>? Come non poteva egli sapere che a Colonia appunto alcuni stampatori, resi profughi da Magonza per 
la catastrofe del <date>1462</date>, aveano deliberato portarsi, onde 
stabilirvi tipografia, se nella Cronaca di Colonia stampata da Giovanni Koelhof nel <date>1499</date> leggesi in chiari termini: "<foreign lang="lat">Maguntia autem, dicta ars primo Coloniam delata est, postmodum Argentinam, deinceps Venetias. 
Initium et progressus hujus artis narravit mihi honorabilis magister Ulricus Zell de Hanau, impressor Coloniae hoc ipso adhuc tempore a <date>1499</date>, cujus beneficio 
ars haec Coloniam delata est?" </foreign> E chi non conosce tra 
bibliografi la edizione di Hausbourg del celebre Gunth 
Zainer di Reutlingen, col titolo <foreign lang="lat"><emph>Speculum passionis Christi</emph></foreign>, che colla data chiara e precisa <foreign lang="lat"><emph>III idus marcii</emph></foreign> <date>1468</date> 
mostra esser anteriore a qualunque altra stampa dei fratelli di Spira in Venezia? Per la qual cosa riesce provato 
a sufficienza che il Marolles, colla propria fallace opinione, la causa di Colonia maggiormente favoreggia, che 
quella di Venezia. Valevole per altro a torre di mezzo 
ogni contrarietà nella contrastata preferenza della invenzione delle segnature si è la edizione di Giovanni Koelhof 
che ha per titolo: <foreign lang="lat"><emph>Johannis Nyder Preceptorium divine 
legis</emph>, Coloniae per Johannem Koelhof de Lubeck</foreign> <date>1472</date>, 
<pb n="46"/>
in foglio, descritta minutamente in ogni particolarità riguardante alle ridette segnature, come alle colonne, al 
margine, al sistema di scrittura, al titolo che ne forma 
il prologo, ed alla sottoscrizione con data dell'anno, dall'erudito de la Serna Santander nella propria memoria (<num>1</num>)<note place="foot"> <foreign lang="fra">Sur l'origine et le premier usage des signatures et des chiffres</foreign><abbr>etc.</abbr> </note>, 
affine di non lasciare alcun dubbio sopra tale monumento tipografico, che Koelhof di Lubeck, stampatore nella 
città di Colonia, nel modo più certo e positivo stabilisce 
inventore delle segnature.
</p></div2>
</div1>
<div1 type="parte">
<head>PARTE TERZA</head>
<head>DEI DOVERI DEL BIBLIOTECARIO NELLA PRATICA 
DELL'ARTE.</head>
<p>
Posto il bibliotecario alla direzione di una libreria, 
veste persona di custode che la veglia, di amico che la 
guarentisce, di preside che la governa, di capo che attento provvede, perchè tutti li dipendenti adempiano con 
esattezza le loro funzioni. Dessi assiste di mezzi di consiglio nei compiti di cataloghi o classificazioni, si assicura per sè medesimo di loro capacità, vegliandoli assiduamente e disaminandone gli elaborati, per venire al fatto 
di conoscere se possano essere acconciamente destinati a 
lavori di maggiore rilevanza. Compiuto che sia il catalogo, non soffre che il collocamento dei volumi, sebbene 
appaja cosa da trascurarsi, sia maneggiato da inesperti o 
trascurati, abbisognandovi molto di conoscenza pratica 
<pb n="47"/>
per bene disporlo, e rendere facile, spedito, esatto il rinvenimento delle opere. A mantenere l'ordine e la conservazione, invigila perchè i libri distribuiti in lettura, 
tosto che siano restituiti, si ripongano negli scaffali; questi non si vogliono chiusi da lastre o tavole, ma difesi da 
semplice reticella di rame o di ferro: la ventilazione impedisce che i libri nell'interno imputridiscano, e li assicura dai danni degli insetti. Ordina che in sul mattino 
nelle belle giornate di estate si aprano le ampie finestre 
delle sale, che i libri si battano una volta almeno per 
cadaun anno, onde rimuoverne la polve perniciosissima. 
Il Prediger nelle sue Istruzioni ai legatori di libri insegna, che per difendere i libri dagli insulti dannosi dei 
vermini si sostituisca nella legatura la pasta di amido 
alla comune di fiore di farina; che apparecchiata una sostanza di allume polverizzato e pepe fino, se ne gitti poca 
parte tra le coperte ed il libro, e sovressi i cancelli della 
libreria; suggerisce siccome mezzo espediente all'effetto, 
che nei mesi di marzo, luglio e settembre si stropiccino 
i libri con uno straccio di panno inzuppato nell'allume 
ridotto in polvere. L'umido è la peste dei libri. Laonde 
il previdente custode di una biblioteca dispone, che nei 
muri posti a tramontana si collochino le opere più comuni e di poco valore, secondo l'opportunissimo avviso 
del Volpi. Non sono i libri mai abbastanza guarentiti 
dalla umidità, nè a preservarli da un danno irreparabile è sufficiente precauzione quella di foderare li muri di 
assito massiccio: per acconcio sentire del Della Santa, tale 
formano essi un ricco impareggiabile tesoro, alla cui conservazione non vi ha spesa, diligenza, cura che basti. 
<pb n="48"/>
Furono senza dubbio le biblioteche istituite precipuamente pella istruzione della gioventù; ma siccome sogliono essere alcuna volta gli studenti intolleranti dell'aspettare, o sì fattamente indiscreti, o sì poco onesti 
da farsi lecito di bruttare con macchie i volumi, di levarne stampe o fogli scambiandoli con altri; egli è quindi mestieri si provveda a tali e tante sconvenevolezze, e 
a tal fine, per ciò che io sento, si rende indispensabile 
la stabile mansione di un inserviente nella sala di lettura. Si ottiene più sollecito e soddisfacente il pubblico 
servigio, schivandosi di reiterare il trasporto dello opere, qualora il custode dell'indice sia di capacità tale, che 
possa additare speditamente e con sicurezza il posto dei 
libri. E siccome bisogna sapersi risolvere alla compera 
delle opere mancanti, che sia conforme alla varietà di 
studj, ai quali sono portati viemaggiormente gli studiosi, 
così il bibliotecario avrà cura che il custode del catalogo 
faccia annotazione volta per volta di quelle che più frequentemente sogliono richiedersi a lettura. Il custode 
stesso destina egli a depositario de' libri di nuovo acquisto, di quelli in corso di associazione, dei primi perchè 
li serbi nella propria stanza e li guardi sino a che abbiano posto nell'indice, degli altri per tenerne esatta 
scrittura, onde abbiano poi acconcio collocamento compiuta che sia la stampa. Chi ha l'incarico del catalogo 
tenga eziandio il registro delle opere che si danno ai 
professori, i quali godono del vantaggio di tenerle in 
propria casa per tempo determinato dai regolamenti, 
così si evitano gli sbagli che, diversamente operando, 
possono accadere nell'atto della consegna, come all'altro 
<pb n="49"/>
della restituzione. Tali faccende raccolte in questo solo 
<emph>impiegato</emph> viemeglio si disimpacciano, che ripartendole, 
o fidandone porzione a qualche altro funzionario. Non 
pertanto io voglio escludere, che un subalterno dipendentemente da' suoi ordini gli presti assistenza nelle occasioni di estraordinario concorso, locchè accade spessissimo nelle biblioteche delle Università, ed essendo per 
caso assente o di soperchio occupato, tenga le veci di 
lui. Questo subalterno che avesse propensione allo studio 
bibliografico, tendenza alla fatica, potrebbe anzi divenire 
un abile allievo, specialmente se dal proprio superiore 
fosse secondato nei principj, protetto ed incoraggiato ne' 
suoi progressi.
Questo subalterno sarebbe utile a togliere o scemare 
le cure più nojose e materiali che i primi impiegati mostrano talora avere in conto di gravi oltre misura, perchè se ne spogliano assai di buon grado, forse non conoscendo o disgradando la somma loro importanza. Ove occorra il trasportamento di molti libri, che si commette 
per ordinario a persone manuali ed idiote, senza la direzione di chicchessia, potrebbe essere loro guida per impedire il meschiamento dei formati, e sopra tutto lo smembrarsi di un'opera voluminosa da unirsi necessariamente 
dappoi, dirigere il collocamento delle opere negli scaffali, 
perchè sia mantenuto l'ordine nelle <emph>forme</emph> dei libri, e 
nella numerica progressiva. Quanti ridicoli sconci si toglierebbero; che pur troppo accaddero in qualche biblioteca, e quanto opportuno cade a questo luogo il proporre ad esempio l'A<abbr>b.</abbr> Morelli bibliotecario della Marciana 
a tutti noto, che assistito dal vice bibliotecario A<abbr>b.</abbr> Bettio 
<pb n="50"/>
la trasportazione dei libri contenenti in quella intera biblioteca diresse personalmente. Per lo contrario nella occasione del trasferimento de' libri lasciati dal <abbr>P.</abbr> Carmeli dal Convento di <abbr>S.</abbr> Francesco alla biblioteca di Padova 
furono ommesse le pratiche ordinarie utilissime di consegna e riconsegna, nè manco il trasporto, la distribuzione, il collocamento di quell'ammasso informe di opere, la maggior parte voluminose, venne da alcuno opportunemente diretto.
</p>
<div2 type="capitolo">
<head><emph>Organizzazione</emph> di una biblioteca, disposizione delle opere, dei volumi e dei <emph>formati</emph>.</head>
<p>
Quella smania d'introdurre innovazioni, di promuovere cambiamenti senza che bisogno il richiegga, e dove 
manchi la sicurezza di ottenere felici risultamenti, la 
quale è sempre in tutto pericolosa, alle biblioteche riesce nocevole. Quindi un saggio custode prima di ammettere le une e gli altri disamina accuratamente i cataloghi 
per concepire un'idea precisa dell'ordine, divisione e distribuzione degli scaffali, dei volumi, ed assicurarsi con 
pienezza di causa della assoluta necessità di un sistema 
migliore. Allora sicuro nella propria coscienza manderà 
ad effetto l'ideato, malgrado che l'uso, la non curanza, 
e sia pure la infingardaggine de' collaboratori studiassero impedirlo.
Una biblioteca ricca per molte migliaja di volumi 
ammucchiate senz'ordine, non corrisponde gran fatto 
allo scopo di sua destinazione, quale, ripetesi, è l'utile. 
Essa può assomigliarsi al dovizioso sfondato, che disconoscendole, non può quindi fruire delle proprie ricchezze. L'utile consiste nel facile e spedito rinvenimento de' 
libri: per ottenerlo conviene usare di metodi semplici, 
ingegnosi e sviluppati, quindi di un catalogo che abbia 
<pb n="51"/>
i requisiti necessarj, siccome avrò luogo di esporre, e 
di una ordinata <emph>sistemazione</emph>. Riguardo alla seconda si 
rende necessario prima di tutto che il bibliotecario, premettendo le più sensate riflessioni, disponga del modo di 
intraprenderla e compierla acconciamente, vale a dire 
con sistema conforme al genere delle opere che la biblioteca contiene, sistema che, fissato una volta, deve 
escluder luogo a pentimenti nella continuazione. Sarà 
utilissima cosa che il bibliotecario non tralasci di accennare in iscritto l'ordine che si propose e che fu osservato nella organizzazione, scritto da custodirsi negli Atti 
della biblioteca, onde chi gli succede nel posto, od altro 
<emph>impiegato</emph> che assuma le veci di lui, abbiano a chiarirsi 
di qualche dubbio, e possano continuare secondo le norme e i principj dettati. La libreria pubblica, massime di 
quelle che sono addette alle Università dello Stato, tranne il tempo delle vacanze, deve tenersi aperta continuamente a pubblico servigio de' studiosi, e siccome questa 
non sarà mai organizzata, se i cataloghi non siano compiuti, ed i volumi ordinatamente disposti, così conviene 
ricorrere ad espedienti di facile riuscita. Laonde nella 
parte del catalogo che rimane a compiersi basterà trascrivere puramente i titoli e gli autori, per fare quindi 
menzione delle note ed altri accessorj; le opere poi si 
contrassegnino con numeri progressivi, ai quali dopo la 
rivista generale altri si sostituiranno, e questi inalterabili. Credo inutile l'avvertire, che simile pratica deve 
osservarsi per conto delle opere periodiche, o che trovansi in corso di associazione, di quelle che si ricevono 
per tributo dagli editori e tipografi, e finalmente pei libri 
<pb n="52"/>
di nuovo acquisto: i mezzi che s'impiegano per ordinare con ispeditezza una biblioteca sono facili e semplici, 
qualora si sappia applicarne l'uso continuato alle diverse 
circostanze. La necessità di desistere o retrocedere dal 
proposto è tanto pregiudizievole ad uno stabilimento bibliografico, quanto il bisogno d'introdurre notabili cambiamenti nelle massime addottate pella costruzione di un 
grandioso edifizio. Sappia quindi il dotto bibliotecario, 
che deve disporre la libreria in modo da esibire allo 
sguardo dell'osservatore ordinatamente tutte le proprie 
ricchezze, quale sia il metodo più facile, spedito e meno dispendioso pella compilazione di un catalogo, quale 
il migliore per ordinare i libri contenuti nella biblioteca che governa, quelli non meno che sono da acquistarsi.
Una cospicua biblioteca nella disposizione e distribuzione de' suoi libri può assomigliarsi ad un gabinetto di 
storia naturale, che racchiudendo le produzioni indigene 
de' climi ed elementi diversi, distingue gli ordini, le 
classi, i generi, le specie e le famiglie. Fra la disposizione di una piccola e quella di una grande biblioteca vi 
corre sensibile divario. Ponno bensì distribuirsi con simetria i volumi della prima, senza nuocere gran fatto all'ordine stabilito alla loro classificazione, od impedire 
che si soddisfi sollecitamente alle ricerche che vengono 
fatte; non così dicasi della seconda, perchè vi soprastanno difficoltà insormontabili, originate dall'ampiezza de' 
locali, dalla copia grande e svariata de' libri da disporsi, 
e di quelli di nuovo acquisto, de' quali abbisogna prevedere acconcio il collocamento. Anche in questa, come 
<pb n="53"/>
in qualunque altra circostanza v'hanno alcune pratiche 
che raramente si insegnano e bene spesso si spregiano, 
tenendole a prima vista per insignificanti od inutili, le 
quali per altro sono importantissime ad ispedire agevolmente i lavori.
Tre sono i casi nei quali si rende necessaria l'<emph>organizzazione</emph> di una libreria: o che abbiasi ad instituirla, 
o che sia interamente disordinata, o che v'abbia mestieri 
di operare mutazioni o miglioramenti in qualche parte 
riconosciuta difettosa, mantenendo l'ordine stabilito. 
L'assunto che si toglie chicchesia di ordinare bene l'ammasso di molte migliaja di volumi, non è certo così gigantesco, come potrebbe rassembrare a primo colpo 
d'occhio. La vista di tanta confusione non dee disanimarlo, e molto meno impedire che non si metta sulle 
prime a distribuire i libri secondo le loro <emph>forme</emph>, quindi 
a calcolare lo spazio necessario a disporneli convenientemente. In seguito farà egli sopra schede di carta esatta 
copia di cadauna opera, incominciando dal in foglio fino 
alla più piccola <emph>forma</emph>, scrivendo il numero d'ordine 
tanto sulle stesse che sopra una striscia di carta, la quale sarà introdotta nel primo volume di un'opera, numero 
che seguirà progressivamente senza riguardo al titolo o 
catalogo. Queste schede serviranno alla compilatura del 
catalogo, ed insieme alla distribuzione de' volumi negli 
scaffali. Qualora abbisogni introdurre un nuovo piano 
organico in una biblioteca, o di aggregare altre librerie 
alla stessa, senza che l'uso ne sia interrotto durante il 
tempo necessario al lavoro, si trascrivono sulle schede i 
titoli delle opere, conservando l'ordine ed il posto che 
<pb n="54"/>
occupano ne' scaffali, e si distinguono con numero provvisorio nel modo già esposto: appresso si dividono in 
classi secondo il piano ideato, e in relazione a quello si 
prendono i libri di mano in mano, si abbandona quel 
numero che provvisoriamente portavano, cancellandolo 
eziandio dalle schede stesse, e dopo incollati nello schienale del libro i cartellini numerati conforme al nuovo catalogo, si ripongono al sito chiamato dal catalogo stesso. 
Egli è bensì vero che in forza di cotesto ultimo lavoro 
viene interrotto l'esercizio di una biblioteca; pure tale 
interruzione non può durare gran tempo, sendochè i numeri provvisorj additano la via per trovare facilmente le 
opere. Che più? la durata della interruzione scema a misura della quantità di persone che si occupano in questa 
tanto utile e necessaria riforma, col dovuto riguardo alla 
loro attitudine e solerzia.
Il primo dei tre casi ricordati di sopra, che cioè abbiasi ad instituire una biblioteca, racchiude assai di gradevole e soddisfacente. Chiunque sappia maneggiare la 
pratica dell'arte può venire al termine di preparare una 
bella ed acconcia distribuzione. Nel confuso ammasso de' 
libri che gli sta davanti può egli formarsi quel piano 
qualunque che meglio combini coi riguardi alla copia de' 
volumi, al numero ed ampiezza de' locali, comechè non 
vi abbiano ostacoli opponentisi all'armonia dell'assieme. 
Poco importa che ne' scaffali un'opera occupi quel tale o 
tal altro posto: quel posto è indicato dal catalogo, e ciò 
basta perchè possa facilmente trovarsi: malgrado ciò 
l'idea di una biblioteca nella propria pienezza fa presupporre il bisogno assoluto di seguire un piano più o 
<pb n="55"/>
meno sistematico nella disposizione de' volumi. Trattandosi di una piccola libreria possono essi disporsi in forma regolare ed appariscente, collocando uniti, senza dipendenza dalle materie diverse, tutti quelli in foglio, 
quelli in quarto <abbr>ec.</abbr>, supplendo alle materie co' suoi numeri il catalogo; ma in una grande biblioteca riesce spiacevole all'occhio quel monotono andamento incompatibile 
colla introduzione continua de' libri di nuovo acquisto. 
Nelle doviziose biblioteche sogliono essere assai frequenti 
le ricerche di opere del medesimo soggetto; quindi se i 
libri fossero disposti per via di <emph>formati</emph>, sarebbe necessario lo scorrere da uno all'altro capo, di trasferirsi da 
questo ad altro, per trovare le opere tutte che trattano 
della stessa materia; laonde sorge il bisogno assoluto di 
distribuirle invece per classi e divisioni. Chiederebbe una 
cosa difficile del paro che inutile chiunque volesse disposti i volumi in relazione all'ordine sistematico del catalogo: i tentativi fatti per disporre una biblioteca a stretto rigore di un sistema bibliografico tornarono inutili, e 
ne convince esperienza essere impossibile la buona riuscita di tale intrapresa. Nel cominciare del secolo <num>XVIII</num> 
il Lambecio, custode della biblioteca di Vienna, ebbe a 
riunire ne' scaffali i volumi tutti dello stesso formato, 
disponendoli in ordine sistematico; per tale distribuzione che riusciva disaggradevole alla vista, dannosa al 
mantenimento de' libri, chiedevasi molto di spazio, dovendo necessariamente i cancelli essere portati tutti a 
tanto di altezza da poter contenere un grande in foglio. 
Laonde Daniele Dizessel, che vi successe, non tardò guari 
ad invertere quel difettoso sistema, distribuendo tutta 
<pb n="56"/>
quanta la biblioteca per divisioni e classi in corrispondenza alle <emph>forme</emph> de' libri. Quei che volesse collocare le 
opere per ordine alfabetico, incontrerebbe moltissime inconvenienze senza ottenerne vantaggio di sorta, quello 
tranne di poter trovare bene spesso un libro, schivando 
di ricorrere al catalogo. In molte biblioteche, specialmente di Germania, si volle assegnare a ciascun'opera 
un posto invariabile, questa pratica sarebbe daddovero 
utile e conveniente, se nello spostarsi di un solo volume, 
come spesso rendesi necessario, non bisognasse alterare 
la numerazione di molti. La classificazione de' titoli in 
un catalogo, sistematico od alfabetico che sia, è certo indipendente dal vario sesto, dalle date, o da qualunque 
altra particolarità bibliografica; ma i libri devono mostrarsi ne' cancelli distribuiti in ordine al loro sesto, alle 
classi, divisioni e suddivisioni, secondo la disposizione 
de' locali e la copia de' volumi. Ad ottenere che speditamente possano leggersi le indicazioni numeriche poste 
nello schienale de' libri, giova moltissimo che all'estremità de' cancelli siano poste le opere in foglio, sovresse 
quelle in quarto, diminuendo la forma de' libri a proporzione che aumenta l'altezza degli scaffali. Onde conoscere le classi, le divisioni che si vogliono distinguere 
conforme al sesto, abbisognano certi dati che non si acquistano altrimenti che dalla pratica. È necessario sapere 
per esempio che le <emph>Bibbie</emph>, i <emph><abbr>Ss.</abbr> Padri</emph>, i <emph>Concilj</emph> e <emph>Scolastici</emph> occupano maggior sede ne' cancelli pei sesti in 
foglio, che in quelli destinati agli in quarto ed in ottavo; 
che per lo contrario allo opere di letteratura conviene 
espressamente il posto degli in ottavo od in sedici, 
<pb n="57"/>
quello degli in quarto ed in ottavo alla serie di storia naturale, de' viaggi, antichità od architettura, avuto sempre rispetto alle tavole talvolta smembrate dal testo, 
alle quali vi ha mestieri del posto meglio adattato alla 
loro <emph>forma</emph>. Talvolta il formato della carta o del margine de' libri, soperchiamente grande o piccolo, obbliga 
a disporre de' libri col sesto in quarto accosto a quei 
che lo hanno in ottavo od altrimenti; ma nel caso di tali 
trasponimenti egli è indispensabile se ne faccia acconcia 
menzione ne' cataloghi. Quell'uso di collocare delle tavole a certa altezza degli scaffali preparati a riceverle, e 
precisamente sottessi i cancelli che custodiscono le opere aventi un sesto maggiore del in foglio si riconosce a 
tutte prove convenientissimo, perchè non sì tosto levansi 
da quel sito, che sono a portata i volumi di soddisfare 
all'esame de' studiosi, ottenendosi risparmio di tempo 
nel ripetuto loro trasporto. I libri non si dispongono negli 
scaffali se prima non siano accuratamente collazionati, 
posti a catalogo, e non abbiano il marchio di convenzione, ed il cartellino nello schienale portante le indicazioni 
che si ricercano. I volumi tutti di un'opera succedano 
l'uno all'altro, in ordine da destra a sinistra, per modo 
che il primo si trovi sempre alla parte superiore. Ma 
nell'ordine numerico de' libri insegna esperienza che 
debbasi operare diversamente; quindi che si incominci 
dal cancello inferiore del primo continuando fino all'ultimo superiore dello scaffale, progredendo coll'ordine 
stesso nella disposizione dei volumi contenuti nel secondo, nel terzo <abbr>ec.</abbr>: egli è certo che tale sistema minora il tempo e la fatica che si spende nella ricerca delle 
<pb n="58"/>
opere. I libri di nuovo acquisto, come prima arrivano, 
siano registrati a catalogo ed ordinati negli scaffali; con 
questo mezzo si opera la loro classificazione a mano a 
mano, schivando di ammucchiarne in gran copia, per 
impiegare in una sola volta tutto il tempo proporzionato 
alle diverse pratiche di metodo che sono indispensabili. 
Breve è l'intervallo che corre tra l'accumulazione e l'ingombro: si teme di intraprendere un lavoro che sembra 
increscevole o grave, se ne differisce da un giorno all'altro l'incominciamento, frattanto cresce il numero, il 
disordine è vicino. Conviene impedire di non trovarsi in 
molti stretti per la deficienza di spazio nel collocamento 
de' libri; qualunque abbia avuto a disporre ben poche 
centinaja di volumi può essere al fatto di conoscere per 
esperienza quanti inconvenienti succedano in forza di 
tale mancanza, li quali aumentano a misura che una biblioteca è più estesa, e ne rendono l'uso incommodo, 
difficile la regolare disposizione. Qualora non si abbia 
posto sufficiente, è assai vantaggiosa cosa il saper trarre 
buon partito dalla conformazione del locale: dalla sola 
pratica si acquista quel colpo d'occhio che misura, dispone, organizza le distanze; ma disconviene lo scoraggiarsi per molti tentativi che abbisogni di fare prima di 
raggiungere il termine proposto. Quante volte, con somma sorpresa, riesce di scorgere bene disposta una grande serie di volumi in un sito che prima non la poteva 
capire in veruna guisa? Il vario sesto de' libri è quello 
che determina la distanza de' cancelli negli scaffali; è necessario per altro che questa sopravanzi alcun poco l'altezza del sesto, non solamente in riguardo alla differenza 
<pb n="59"/>
della carta, ma perchè i volumi entrino ed escano facilmente. Egli è per questo, e perchè si possa mettere a 
profitto anche il più piccolo spazio della biblioteca, che 
bisogna formarsi un'idea chiara e precisa di tutte le località che la compongono. V'hanno delle opere, oltre a 
quelle col sesto maggiore del in foglio ordinario, le quali 
richiedono un posto separato dalle altre, sendochè si 
provvede in tal guisa alla loro conservazione migliore. 
Tali sono le manoscritte, quelle stampate sulla pergamena con lettere d'oro e d'argento od aventi legatura ragguardevole, tali eziandio quelle che sono venute in pregio per via di essenziali attributi di venusta esecuzione 
tipografica, o perchè contengono incisioni, dipinture di 
grande costo, di molto rilievo, o racchiudono lettere, 
note autografe, finalmente gli incunabuli, le edizioni rare e <foreign lang="lat">principes</foreign>, quelle degli Aldi, degli Elzeviri, dei Giunti, del Comino <abbr>ec.</abbr>
</p></div2>
<div2 type="capitolo">
<head>Dei cataloghi</head>
<p>
Argomento di somma importanza essendo fuor di 
dubbio la compilazione di un catalogo, il bibliotecario 
deve porre ogni cura, o che nel formarlo si occupi personalmente, oppure che ad altri ne commetta la distesa, 
perchè fornito dei requisiti tutti di chiarezza, facilità, e 
sopra tutto riesca esattissimo. Un catalogo è la guida sicura e fedele nell'esercizio di una biblioteca, il conservatore di tutte opere che la compongono, perchè di tutte 
comprende l'elenco perfetto, di tutte determina il preciso luogo di collocamento. Egli è non meno da maravigliare che da rincrescere cosa lo scorgere, come nella 
compilazione de' cataloghi della maggior parte delle biblioteche non siavi conservato in generale quell'ordine, 
<pb n="60"/>
quella esattezza che pure sono indispensabili, riscontrandosi in quella vece alterazione o troncamento ne' titoli, 
ommissioni di date, storpiature di nomi, e bene spesso 
riportata un'opera con titoli assai diversi. In forza di tali 
deficienze ed errori si ottengono fallaci informazioni, si 
perde inutilmente il tempo, in una parola la biblioteca 
disvia dallo scopo utilissimo di sua instituzione. Non è 
quindi sì poco importante, come taluno per avventura 
potrebbe immaginarsi, che il compilatore di un catalogo 
nel quale si ricercano non solamente quelle necessarie 
cognizioni bibliografiche e letterarie che si acquistano 
collo studio, ma eziandio una particolare tendenza, una 
abitudine pratica a simil fatta di lavori, si adoperi moltissimo per ottenere la maggiore esattezza. Per la qual 
cosa non dee mai perdere di vista durante la compilazione, che il merito precipuo di un catalogo consiste nell'esibire uno stato descrittivo e preciso di tutte le opere, 
offerendo in pari tempo acconcio mezzo da trovarle con 
ispeditezza, da averne quale siasi contezza letteraria e bibliografica; tale descrizione sia portata allo scrupolo trattandosi di un libro raro e costoso. Fare un catalogo di 
libri che riesca mondo da qualunque errore, egli è tanto 
difficile quanto l'ottenere il perfetto in qualunque altra 
opera dell'uomo, sendochè le difficoltà accrescono in proporzione alla quantità grande e svariata dei dati minuti 
e particolari (tutti per altro essenziali) che conviene sviluppare, così della trascrizione de' titoli, dei nomi proprj, della loro ortografia, del sesto, della data, del nome 
della città, dello stampatore ed altri. Quantunque i cataloghi non siano per sè medesimi in generale libri di 
<pb n="61"/>
lettura continuata, ma di semplice esame e consulta, pure 
ve ne hanno alcuni che per dovizia di note critiche e 
letterarie appartengono alla classe della letteratura, della bibliografia. Norme diverse, utili, efficacissime nel sistema de' cataloghi dettarono molti bibliografi, e tra 
questi più eruditi i Boulard, Costantin, Namours, Peignot, de' quali le opere possono consultare gli studiosi a 
sommo vantaggio di scienza. Se eccettuare si vogliano 
gli altri tutti, che il Denis nomina glottico-tipografico, 
geografico, ecclesiastico, perchè tendenti a moltiplicare 
le fatiche senza recare gran fatto di utile, avuto riguardo alla classificazione de' titoli, si distinguono due sorta 
di cataloghi, l'uno sistematico, l'altro che dicesi alfabetico. Il primo disposto per ordine di materie, quindi ordinato ad un piano letterario e scientifico, il secondo 
contenente l'inventario de' libri senza rapporto al loro 
soggetto, ma in serie alfabetica de' nomi degli autori, o 
dei titoli delle opere: entrambi addirizzano al facile e 
sollecito rinvenimento di un libro, ma del primo è prerogativa esclusiva quella di rendere non meno facile e 
pronto il ritrovamento delle opere tutte della stessa materia, prerogativa assai giovevole agli studj. Mediante il 
catalogo alfabetico trovasi, come si è detto, tantosto un 
libro, qualora il titolo se ne sappia o l'autore; nel caso 
opposto è mestieri ricorrere al sistematico, dal che ne 
viene la assoluta necessità dell'uno e dell'altro nel proficuo andamento di una biblioteca. Potrebbe convenire 
al medesimo effetto un terzo sistema di cataloghi con 
due registri, l'uno de' quali per ordine alfabetico indicante le singole materie, l'altro che le materie riferisca 
<pb n="62"/>
ai loro autori, di questo il Denis offre un esempio nel 
catalogo Lamoignon, composto dal Baillet, che gli Ispettori dell'Università di Gottinga fecero stampare in trentacinque volumi in foglio. Utilissimo specialmente nelle 
biblioteche delle Università, io reputo poi essere un catalogo esso pure di doppio registro alfabetico, delle materie ed autori, ma tale che tutte comprenda le opere 
dello stesso argomento, così di anatomia, di chimica, di 
fisica, di oculistica, di agraria, di teologia <abbr>ec.</abbr> La compilatura di questo potrebbe farsi o nel tempo stesso che 
si apparecchia, o tosto fornito l'indice di classificazione. 
Restringendo per altro il disbrigo migliore di una biblioteca entro i confini posti dai due primi nominati, alfabetico cioè e sistematico, non potendosi agevolmente decidere quale dei due, rispetto al loro utile, sia da incominciarsi prima e quale dopo, crederei sano consiglio quello 
di compilarli entrambi nel medesimo tempo, locchè si 
ottiene facilmente copiando esattamente le schede, e distribuendo l'una in serie alfabetica, l'altra classificando 
per ordine di materie, tanto più che dalla copia destinata 
al primo si può escludere la menzione delle note o di 
altre particolarità delle opere, che si riserva interamente 
al secondo. Un catalogo scritto sopra schede da custodirsi e conservarsi gelosamente nella loro pienezza, e 
perchè sopperisca al bisogno, e per altri motivi indipendenti da quello di classificazione speciale o generale delle opere, contiene il sommo vantaggio di essere suscettibile a tutte le correzioni e cambiamenti necessarj a 
farsi, senza altro disturbo che di ricopiare occorrendo 
il titolo erroneo, ed inserirlo nel posto che gli conviene, 
<pb n="63"/>
partita meccanica da ripetersi le tante volte, quante occorrono a rendere il catalogo perfetto in modo, che possa trascriversi a libro. Considerando attentamente le inconvenienze di un catalogo scritto in ischede sciolte, le 
altre di quello in volumi legati, quelle del primo prodotte dalla facilità che taluna non vada perduta o si 
meschi o scorra fuori di luogo, del secondo causate dalla impossibilità di ammettere cangiamenti o riforme, senza il bisogno assoluto di cancellare e raschiare, è agevole il persuadersi essere preferibile il primo, supposto che 
gli incaricati siano pratici nell'esercizio di scorrerlo, ed 
usino l'attenzione bastevole a non promuovere alterazione o disordine nelle schede. Non è raro il caso che 
un'opera composta di molti volumi, massime se sia nell'ordine delle periodiche, abbia un titolo generale a questa o quella fra le arti o scienze, mentre taluna delle 
contenute materie scostandosi dalla generalità addiviene 
particolare. Se il compilatore del catalogo non distinguesse con separate schede e titoli diversi tutte quante 
esse sono quelle disgiunte materie, terrebbe luogo nell'indice una sola opera a luogo di molte, e ne avverrebbe necessariamente di rispondere falso sul conto di 
quella che fosse per avventura richiesta. Parlando dei 
Giornali, delle Collezioni, delle Serie di Atti accademici, 
si rende indispensabile di <emph>spogliarli</emph>, come suol dirsi, 
notando al posto rispettivo del catalogo coi titoli e nomi 
degli autori non solo il luogo che occupano negli scaffali, ma eziandio i volumi che racchiudono que' diversi 
trattati ed opuscoli; questo <emph>spoglio</emph> si rende importantissimo anche per le opere <emph>voluminose</emph> di un solo 
<pb n="64"/>
autore, ma che trattano varj argomenti. Egli è daddovero 
assai lungo e penoso cotesto incarico, non pertanto devesi ommettere. Quante volte uno scritto di merito reale è ignorato da molti, perchè nascoso in una copiosa 
raccolta! Quante volte lessero uomini di lettere alcun 
trattato di grave interesse, che inutilmente affaticarono 
per ricercare, mentre perduta aveano col tempo ogni ricordanza del titolo o dell'autore? In Germania si tiene 
assai gran conto delle tesi scientifiche de' studenti alle 
Università; queste si uniscono in serie, di queste si 
compilano speciali cataloghi, si custodiscono in separate 
stanze. Nella biblioteca di Gottinga una spaziosa sala è 
ripiena tutta quanta di tesi, di opuscoli accademici, di 
memorie di dotte società. Il bibliotecario che ha il solo 
incarico di presiedere a questo immenso deposito viene 
consultato incessantemente dagli allievi e dai professori 
di quella famigerata Università.
In generale giova avvertire, come durante la operazione dell'uno o dell'altro dei ripetuti cataloghi sia necessario di porre in disparte tutte le opere mancanti di 
qualche volume od aventi qualche difetto, di volta in 
volta che cadono sott'occhio, formandone un cataloghetto che abbia le analoghe indicazioni dei ridetti particolari e del sito provvisoriamente loro assegnato, per consultarlo ove abbisogni utilmente, e completare se riesca 
possibile quelle opere, pendente l'elaborato del catalogo. 
</p></div2>
<div2 type="capitolo">
<head>Della precisione richiesta dai titoli delle opere, e dati loro inerenti.</head>
<p>
Nella seconda parte di questo Saggio si parlava a sufficienza, per quanto io sono di avviso, delle difficoltà 
che presentano assai frequenti volte le edizioni dei primi tempi della stampa, e si proponevano i mezzi più 
<pb n="65"/>
acconci a superarle. Che se pure nel catalogo delle altre 
tutte più recenti non avvenga di incontrare que' medesimi ostacoli, non però meno devesi adoperare di esat-
tezza, mentre l'ommettere che si facesse il luogo della 
stampa, il nome dello stampatore, la data od altro dato 
qualunque, potrebbe dar luogo bene spesso a lunghe ed 
infruttuose ricerche. Avviene eziandio che trattandosi di 
un'opera composta di molti volumi, per conseguenza 
stampata in varie epoche, si metta erroneamente a catalogo la data del primo o quella dell'ultimo; in quel caso 
è mestieri indicare tutte le diverse date per ordine progressivo, od almeno quella del primo e dell'ultimo tomo 
dell'opera, così i nomi delle due città nelle edizioni 
stampate in due luoghi l'uno dall'altro diverso. Anche 
nel precisare il numero dei tomi, nel distinguere il sesto, 
devesi usare una dicevole precisione. Non da altri cataloghi, sibbene dal frontespizio de' libri sono da copiarsi 
i titoli, ciascuno nella lingua sua propria; e per guarentire la esattezza della copia, devesi tenere memoria delle 
ommissioni ed errori contenuti ne' titoli stessi, e (se uopo fosse) de' difetti e dello stato di conservazione di un 
libro. Qualora esso sia di qualche valore, prescindendo 
da manoscritti, incunabuli, palinsesti ed autografi, dei 
quali si è altrove parlato, devesi accennare lo stato in 
che trovasi, se in carta grande, se colorata, nè si dimentichi un cenno della qualità della legatura in pelle o marocchino, all'olandese, alla francese, finalmente se la edizione sia di pochi esemplari. Siccome poi in Inghilterra 
ed in Francia da lungo tempo è introdotto l'uso di far 
menzione ne' cataloghi dei principali legatori, così non 
<pb n="66"/>
sarebbe disdicevole aggiungere anche il nome di quelli, 
sebbene la parte estrinseca dei libri non iscemi punto od 
accresca merito agli autori. Usavano parecchi antichi 
scrittori, ed usano pochi moderni, di annunziare le loro 
opere con titoli mistici o figurati, poco o niente corrispondenti alcuna volta alla materia che trattano. Onde 
togliere le incertezze nella compilazione del catalogo sistematico, e prevenire al bisogno di ripetere l'esame 
delle opere stesse, sarà opportunissimo, nel caso di qualunque dubbio, di venire in conoscenza del contenuto del 
testo, affine di annotare in quello alfabetico con cifre o 
parole convenute a quale appartenga delle classi o divisioni. Nella trascrizione de' titoli abbiasi cura speciale di 
non alterare giammai l'ordine incominciato, scrivendo 
sempre prima il nome dell'autore, poi il titolo dell'opera, i nomi de' commentatori, annotatori e traduttori, il 
numero de' volumi, delle tavole se ve ne siano, il nome 
della città e del tipografo, la data, la lettera che distingue lo scaffale in cui è collocato, il numero di convenzione progressivo. L'appellativo <emph>alfabetico</emph>, che distingue 
l'uno de' cataloghi, avverte per sè medesimo di quanta 
attenzione sia duopo usare nel trascrivere il nome degli 
autori, che nel ridetto catalogo tiene luogo di parola di 
ordine; attenzione e diligenza che nel sistematico riesce 
non meno importante, se il trasponimento, la ommissione di una sola lettera vale a cangiare interamente un 
nome, e mette per conseguente un'opera in un posto diverso dal proprio. Conviene eziandio persuadersi, che 
dove manchi la indicazione esattissima de' prenomi è 
impossibile di riconoscere gli omonimi, distinguendoli 
<pb n="67"/>
da quelli che di omonimi hanno soltanto l'apparenza: tali 
sono per esempio i Delacroix, de Lacroix e de la Croix, 
Delatour-du Pin, e de la Tour-Dupin, ed altri tali.
L'uso introdotto dagli scrittori in ogni lingua, massime nelle moderne, di nascondere il proprio sotto nome 
arcadico, capriccioso e finto evidentemente, onde si dissero pseudonimi, è quasi sempre riprovevole, siccome 
ne addita Boulard, talvolta criminale, perchè diretto 
a pubblicare satire ingiuriose. Quello poi degli anonimi che fosse per timore, per modestia o per altra qualunque ragione ommisero di contrassegnare di alcun nome le loro opere, egli è antichissimo, e dopo la caduta 
dell'impero assai frequente. Il Lancetti nella sua opera 
della <emph>Pseudonomia</emph> dimostra con diffusa erudizione in 
qual modo quest'uso avesse origine ed incremento fra 
noi e presso le altre nazioni. Vi hanno moltissime opere 
di scarsa o di gran mole, nelle quali ricercasi indarno da 
capo a fondo del testo il nome de' loro autori. Un diligente compilatore di cataloghi, anzichè sbigottire, deve 
usare ogni mezzo sia pure di esame attentissimo alle 
note dell'opera, al principio o termine di una dedica, 
talora alla prefazione od al termine di un volume, rade 
volte ai privilegi concessi dai monarchi, ai versi diretti 
all'autore da' suoi amici e mecenati, agli acrostici o stemmi; od altrimenti per opera di continuata lettura delle 
opere periodiche, onde squarciare il velo e palesare i 
veri nomi degli autori al mondo letterario, registrandoli 
ne' cataloghi. A tal fine abbisognano, secondo gli avvertimenti di Boulard, estese ricerche, moltiplice erudizione, sagace accorgimento, grande sofferenza. Un travaglio 
<pb n="68"/>
tanto pesante e difficile; così il citato autore, contiene 
assai vantaggio per chi considera che ogni scoperta in 
tal genere è un passo di più che si fa sul sentiero della 
scienza, un titolo che acquista lo scopritore alla riconoscenza dei dotti. La riputazione dei traduttori, dice il 
Barbier, è sufficiente bene spesso a destare un vivo interesse per le opere tradotte; perciò sul loro conto e per 
riguardo ai commentatori, riusciranno utilissime le ricerche medesime, che si confanno agli autori anonimi e 
pseudonimi. Sono le opere del Barbier, degli italiani Lancetti e Melzi, frutti di anni molti durati a studiosa fatica, assai vantaggiose a chiunque brama informarsi del 
modo onde si pongono in chiaro quei veri nomi. La 
somma diligenza che ricercasi nel discoprire il nome 
reale di un anonimo antico può risparmiarsi sul fatto 
dei moderni trapassati, schivando così la difficoltà che 
vi è annessa, siccome giova astenersene in quanto agli 
autori viventi. Contiene questa materia tanto di dilicato 
e scabroso da non trattarsi sbadatamente, anzi da usarne i maggiori riguardi, tranne il solo caso che del merito dell'opera avessero i dotti giudicato favorevolmente. 
In quella guisa che in un catalogo abbisogna far menzione del numero dei volumi di cadaun'opera, conviene 
ancora distinguere i tomi dai volumi; sembrerà forse soperchio avvertire che il termine <emph>volume</emph> ha attenenza 
alla legatura, quello di tomo alla divisione di un'opera 
in molte parti; laonde un'opera può comprendere tanto 
dodici tomi in sei volumi, come sei tomi in volumi dodici. La enumerazione delle vignette, o carte in nero o 
colorate, è indispensabile per accertarsi se un esemplare 
<pb n="69"/>
sia o meno mancante; il nome del tipografo vale in certi 
casi a far conoscere le diverse edizioni della stessa opera che hanno un pregio diverso determinato dalla circostanza di novità o da qualche altra. Sebbene per inveterata pratica sogliansi citare i soli nomi di que' che 
stamparono prima del <date>1500</date>, o fra questi de' migliori, 
così degli Aldi, Bodoni, Elzeviri, Giunta, Plantini, Stefani <abbr>ec.</abbr>; pure è assai convenevole cosa che de' moderni 
tipografi tenga luogo ne' cataloghi la indicazione, spesso 
bastevole a far distinguere l'una dall'altra edizione, sopra tutto de' classici antichi e moderni, di cui si ripeterono tante fiate le ristampe. Quantunque non possa rimproverarsi quel compilatore di un catalogo che i titoli 
de' libri per quanto lunghi essi siano ricopiasse interamente, massime dei rari o dei manoscritti, perchè sono 
gli espositori della materia, nella stessa guisa che in una 
nomenclatura di botanica o di storia naturale non dee 
sembrare mai troppo il minuzzare che si fa dei particolari descrittivi la forma, il carattere delle piante, degli 
insetti <abbr>ec.</abbr>; pure una prolissità che fastidia, una brevità 
che genera oscurezza denno parimenti schivarsi. Laonde 
si adoperi egli a racchiudere entro certi limiti di ragione que' titoli che peccano di soperchia lunghezza, e a rischiarare gli altri, che essendo troppo ristretti si rendono oscuri, ommettendo poi qualunque fastoso e vano apparato di qualità ed onorificenze che in certi scritti illustra gli autori, sempre che tali qualificative non siano 
indispensabili per distinguere gli omonimi; una sola parola aggiunta fra parentesi è sufficiente molte volte a togliere da un titolo qualunque oscurità. Sogliono le 
<pb n="70"/>
biblioteche contenere, specialmente in fatto di letteratura 
classica, molte edizioni della stessa opera; in quel caso 
devesi trascrivere il titolo della prima con tutte le essenziali particolarità che la distinguono, e delle successive egualmente i titoli non disgiunti da que' soli dati 
che caratterizzano e distinguono l'una dall'altra.
</p></div2>
<div2 type="capitolo">
<head>Del sesto dei libri e dei modi per distinguerli</head>
<p>
Molti sono, e di assai grave rilievo, gli errori che si 
osservano ne' cataloghi, dipendenti dall'appropriare fallacemente ai libri una forma diversa da quella che hanno realmente; perlocchè non resta dubbioso a decidersi 
se lo studiare sul loro sesto, che a prima giunta può ritenersi siccome cosa la più facile a conoscersi e la meno 
interessante, riesca bene spesso malagevole, sempre necessaria, abbisognandovi perciò di quella esatta precisione che si adopera nel ricercare e stabilire le date dei libri. Se i cataloghi racchiudono, come si è detto, l'idea 
precisa del libro distinta in ogni sua parte, egli è dovere che quella del <emph>formato</emph> non debba eccettuarsi, come 
che sia dessa immediata conseguenza non di rado del 
pregio minore o maggiore dell'opera, dessa onde attingono i bibliografi certe nozioni sul preciso valore delle 
edizioni; conoscenza che in particolar modo ai bibliotecarj, ai libraj si rende necessaria. Lo studio delle <emph>forme</emph> 
acquista un grado di importanza maggiore in proporzione alle difficoltà che presenta nelle edizioni del secolo 
<num>XV</num>, nelle altre stampate sul principiare del <num>XVI</num>: nè solamente in quelle che si stamparono senza registri, o 
sono manchevoli del foglio che li conteneva; ma sibbene 
in altre parecchie in carta più piccola dell'ordinario, o 
che tosate frequenti volte nel margine la forma del 
<pb n="71"/>
foglio in quella del quarto, o del quarto nell'altra dell'ottavo cambiando, bene spesso ingannarono; laonde sursero lunghe contese che quasi sempre riuscirono vuote 
di effetto. Il Gamba nella sua serie de' testi di lingua 
italiani ebbe cura di rettificare e correggere la indicazione del sesto a varie opere, che illustri bibliografi aveano fallacemente descritto. Quindi io sono di avviso che 
il dettato di pochi cenni sui mezzi da impiegarsi per distinguere di colpo le forme dei libri; e che all'uopo vie 
meglio rispondono, non possa tornare inutile, specialmente a que' che dallo spaccio dei libri hanno sorgente di 
onesto profitto.
Il <emph>formato</emph> dei libri antichi, che si adattava bene 
spesso alla superficie diversa della materia su cui scrivevasi, non forma scopo alle mie ricerche, ma soltanto 
di que' che uscirono alla luce dopo la invenzione della 
carta e della stampa. S'inganna taluno fra i bibliografi 
scrivendo che le forme minori sino a quella dell'ottavo 
non fossero in uso prima del <date>1480</date>, mentre provano il 
contrario la edizione membranacea del <emph>Diurnale</emph>, ovvero <foreign lang="lat"><emph>Liber precum</emph></foreign> stampata in Venezia nel <date>1478</date> col sesto in ventiquattresimo, quella del <foreign lang="lat"><emph>Psalterium Davidis</emph></foreign> 
di Giovanni Westfalia all'incirca del <date>1480</date> in ottavo ed 
altre parecchie. È noto che sotto il titolo di forma s'intende il quantitativo delle pagine disposte in cadaun foglio; da questo si discerne quella dell'ottavo dall'altra 
del dodicesimo: noto altresì dipendere essa forma dalla 
diversa piegatura del foglio, denotando se in quattro 
parti sia volta il quarto, se in otto l'ottavo <abbr>ec.</abbr> Siccome 
poi trattandosi di piccole forme può sorgere alcun 
<pb n="72"/>
dubbio; così a distinguerle è duopo valersi delle lineette, vale 
a dire di quei raggi trasparenti, chiamati vergature chiare, posti attraverso a tutta lunghezza della carta alla distanza di <num>12</num> a <num>15</num> linee, o di <num>27</num> a <num>33</num> secondo l'ampiezza del foglio, che intersecano ad angolo retto altre 
linee pienamente accosto, però meno trasparenti, quali 
si dicono vergature strette; essendo appunto dalla loro 
direzione esse forme tracciate, nel modo stesso che nelle 
edizioni in carta velina non distinta da tali segni, sicura 
guida a discoprirne la forma sono i richiami e le segnature. Altro sicuro mezzo per discernere la forma del 
quarto e dell'ottavo consiste nel badare al marchio che 
contrassegna la carta, avendo il libro la forma del foglio 
se desso marchio trovasi nel mezzo, se al termine del 
quarto, o se posto al vertice quella dell'ottavo. La maggior parte delle forme si riconosce al primo vederle per 
via delle segnature collocate appiedi del foglio, e pella 
larghezza delle pagine; ciò nullameno ne accade sovente 
inganno, non essendo la grandezza della carta, ma il numero delle pagine che contiene ogni foglio, ripetesi, la 
sola particolarità che costituisce la forma del volume. 
Ogni libro è stampato in carta grande ordinaria o piccola, e da tali opposti scompartimenti ne viene che si 
dia la forma del dodicesimo falsamente a due edizioni 
racchiuse nello stesso scaffale, o coll'altra del piccolo 
quarto si meschi e confonda quella dell'ottavo grande. 
Per questo motivo, e per essere stampate sopra una carta detta Corona, si indicarono molto spesso alcune edizioni degli Elzeviri, ed altre antiche pubblicate in Olanda col <emph>formato</emph> del diciottesimo, aventi quello del 
<pb n="73"/>
dodicesimo: lo stesso dicasi de' libri in ottavo sulla carta medesima erroneamente qualificati col sesto del dodicesimo. 
Tali inavvertenze non riescono, egli è vero, ad alterare 
gran fatto la disposizione dei libri ne' scaffali, ma nullameno producono notabili sbagli, mentre il cenno che si 
fa nei cataloghi delle forme, per esempio del piccolo ottavo cangiato nel dodicesimo od altrimenti, egli è tale un 
errore in bibliografia che trasforma la stampa. Le edizioni che inducono ad errare più facilmente tanto l'imperito che il pratico sono quelle dei secoli <num>XV</num> e <num>XVI</num>; 
cresce a dismisura la facilità di errori in quelle mancanti 
di registro. Giova pertanto un breve cenno di cadauna 
<emph>forma</emph> in particolare, dell'uso delle segnature che sono 
facili e sicuri indizj a distinguerla, e di quelli che si adoperano nei libri mancanti di segnature, ommesse dai tipografi nelle stampe moderne.
Vi hanno quindici sorta di sesto: la conoscenza dei 
sesti piccolissimi si è quella che presenta maggiori difficoltà; mestieri è quindi badare attentamente alle segnature poste a piè di pagina a destra del lettore, essendo 
certo che quante lettere o numeri distinguono le stesse, 
tanti sono essi i fogli che il libro contiene. Del sesto in 
decimo nessuna libreria pubblica o privata offeriva esempio, nè mai di esso trovasi citazione in alcun catalogo 
prima del <date>1797</date>. In quella data appunto, ed avente quella precisa forma, io ebbi a riconoscere stampato per Giacomo Storti in Venezia il <emph>Dizionario da tasca italiano 
e tedesco</emph>, e nel <date>1800</date> il <emph>Dialoghista italiano e tedesco</emph> 
del Borroni co' torchi stessi.
La <emph>forma</emph> del foglio contiene quattro pagine e due 
<pb n="74"/>
carte, all'estremo margine del primo è segnato colla lettera A, e progressivamente a quello di ogni foglio colle 
B. C. <abbr>ec.</abbr> Alle volte si trovano due o tre fogli uno interno all'altro, che si distinguono colla segnatura in A nel 
primo, A<num>2</num> nel secondo <abbr>ec.</abbr>; per sì fatto modo a comodo 
del legatore l'ebbe a disporre il tipografo, non però 
meno la <emph>forma</emph> dicesi del foglio.
L'in quarto è composto di quattro carte e di otto 
pagine contrassegnate colla lettera A. A<num>2</num>, e contiene non 
di rado esso pure due o tre fogli posti come si è detto 
e colla medesima indicazione.
L'in ottavo conta otto carte e sedici pagine colle segnature A. A<num>2</num>. A<num>3</num>. A<num>4</num>. Alle volte dividesi questa 
forma in due mezzi fogli susseguenti: l'uso di tale divisione a' dì nostri è quasi comune.
L'in decimo contiene dieci carte e venti pagine colla segnatura A. A<num>2</num>. A<num>3</num>. A<num>4</num>. A<num>5</num>.
L'in dodicesimo ha dodici carte e ventiquattro pagine colla segnatura al primo foglio A. A<num>2</num>. A<num>3</num>. A<num>4</num>. A<num>5</num>. 
A<num>6</num>. e colla lettera B e progressive negli altri. Questa 
forma è divisa talvolta in due mezzi fogli, i quali non 
che siano l'uno all'altro annessi, sono invece disgiunti e 
marcati con differenti segnature, cioè di A. A<num>2</num>. A<num>3</num>. pel 
primo, pel secondo B. B<num>2</num>. B<num>3</num>.; e di essi il primo segnato A. <abbr>ec.</abbr> arriva alla pagina numero dodici, distinzione che risguarda altresì le altre piccole <emph>forme</emph>, come in 
progresso sarà indicato.
L'in sedicesimo conta sedici carte e trentadue pagine, ed è distinto al termine di ogni carta con lettere A. 
A<num>2</num>. A<num>3</num>. A<num>4</num>. A<num>5</num>. A<num>6</num>. A<num>7</num>. A<num>8</num>. e similmente in quello di 
<pb n="75"/>
tutti gli altri fogli. Anche questa forma bene spesso è divisa in due mezzi fogli, che col numero progressivo delle pagine l'una all'altra susseguente, formano il numero preciso delle trentadue pagine chieste dal foglio. I 
due mezzi fogli sono dall'intiero diversamente segnati, 
per esempio A. A<num>2</num>. A<num>3</num>. A<num>4</num>. e così dei susseguenti, li 
quattro invece hanno la segnatura A. A<num>2</num>. B. B<num>2</num>. C. C<num>2</num>. 
D. D<num>2</num>.; tale rischiarimento è indispensabile in riguardo 
a questo sesto.
L'in diciottesimo consiste di trentasei pagine e diciotto carte colla segnatura a piè di pagina A. A<num>2</num>. A<num>3</num>. 
A<num>4</num>. A<num>5</num>. A<num>6</num>. A<num>7</num>. A<num>8</num>. A<num>9</num>., non altrimenti che tutti gli 
altri fogli che compongono il volume: che sebbene in 
due fogli separati od in tre seguenti talora è disposto, 
tutta volta corrispondono essi nel numero alle trentasei 
pagine che si contano in questa <emph>forma</emph>.
L'in ventiquattresimo è composto di ventiquattro 
carte e quarantotto pagine che si dividono in due ed in 
quattro parti di foglio. La segnatura della prima divisione formasi colle lettere A. A<num>2</num>. A<num>3</num>. A<num>4</num>. A<num>5</num>. A<num>6</num>., l'altra 
è segnata A. A<num>2</num>. A<num>3</num>.; alle volte questa <emph>forma</emph> troverassi 
distinta col B, b, o <num>2</num> alla pa<abbr>g.</abbr> <num>25</num>, C, c, o <num>3</num> alla pa<abbr>g.</abbr> 
<num>49</num>, così dicasi degli altri piccioli sesti.
L'in trentaduesimo è conformato alla guisa stessa 
degli altri sesti, e vi si contano trentadue carte e sessantaquattro pagine. Si dividono queste picciole <emph>forme</emph>, 
siccome ho detto, in otto pagine separate, segnata la prima A. A<num>2</num>. A<num>3</num>. A<num>4</num>., B. B<num>2</num>. B<num>3</num>. B<num>4</num>., e così successivamente, perchè il foglio non riesca ripieno di soperchio, 
ed ottenga una <emph>forma</emph> più elegante. In forza di tale 
<pb n="76"/>
separazione la segnatura de' fogli è posta in modo che una 
pagina tenga dappresso all'altra tanto per l'ordine delle 
stesse che pella numerazione delle carte.
L'in trentaseiesimo chiede lo stesso ordine, nè v'ha 
duopo di altro modo diverso a distinguerlo, potendosi 
distribuire in tre ed in sei parti di foglio colla segnatura pella prima divisione in A. A<num>2</num>. A<num>3</num>., pella seconda 
colla B. B<num>2</num>. B<num>3</num>., colla terza in C. C<num>2</num>. C<num>3</num>. Nei fogli di 
queste picciole <emph>forme</emph> trovasi col numero delle pagine la indicazione delle varie parti nelle quali deggiono 
suddividersi, quante cioè ne abbisognano alle <emph>forme</emph> 
stesse.
L'in quarantottesimo componesi di quarantotto carte e novantasei pagine, dividentesi in sei parti di foglio 
colla segnatura in A. A<num>2</num>. A<num>3</num>. A<num>4</num>. A<num>5</num>. A<num>6</num>. e seguenti. 
Questa forma ammette eziandio l'uso del mezzo e del 
quarto di foglio.
L'in sessantaquattresimo. Questo sesto per quanto è 
a mia cognizione consta di mezzo foglio, e perciò non 
già diviso in carte sessantaquattro e pagine cento ventotto, ma invece in trentadue carte e sessantaquattro pagine; e si accenna più per rispetto all'uso nelle tipografie, che per cognizione ai bibliografi e ai librai, essendo 
la stessa del trentaduesimo. Lo stesso ripetasi del sesto in 
settantaduesimo, ed in novantaseiesimo entrambi usitati 
dai tipografi.
L'in centoventiottesimo pella ragione esposta si compone del mezzo foglio e di otto parti separate di esso che 
si succedono per ordine costante, o si riguardi alla piegatura, o si badi alla noverazione delle pagine. 
<pb n="77"/>
Avvertasi che pella sola stampa del Giornaletto del bel sesso 
fu ammessa la pratica di questo sesto.
</p></div2>
<div2 type="capitolo">
<head>Delle note</head>
<p>
La qualità la dovizia delle note, <emph>rimandi</emph>, ed utili 
contezze in fatto di bibliografia e letteratura formano il 
merito essenziale di un catalogo, palesano chiaramente 
i talenti del compilatore. Sono inapprezzabili i servigj 
che tali notizie prestano agli uomini di lettere; esse tolgono ogni dubbietà dai titoli delle opere, rivelano gli 
Anonimi e Pseudonimi, esibiscono dati ignoti, non di 
manco importantissimi a conoscersi. Sempre che siano 
in perfetta accordanza coll'opera che si prende a descrivere, possono queste note avere per soggetto la critica 
letteraria, il diverso sistema tipografico, la biografia, la 
storia. Siano per altro scritte con chiarezza, concisione, 
esattezza, si mostrino estranee a quella eleganza che forma il principale attributo degli altri componimenti, e sopra tutto escludano ogni ripetizione nojosa od inutile. 
Devesi usare ogni riguardo per isfuggire quella agrezza 
di espressioni che incontrasi tanto nella maggior parte 
delle note bibliografiche, come nella proposta delle rettifiche alle più lievi inavvertenze dell'A<abbr>b.</abbr> Rive, bibliografo per lo vero di grande erudizione, a non dire di 
talun altro de' moderni che camminano sulla pesta di 
lui. Chiunque qualificasse le ommissioni le sviste gli errori, in una scienza agli sbagli tanto soggetta, colle voci 
oltraggiose di assurdo, di sciocchezza, di ignoranza, si 
mostrerebbe di animo poco ben fatto, inchinevole a nuocere, ad offendere.
</p></div2>
<div2 type="capitolo">
<head>Dei rimandi</head>
<p>
Nei <emph>rimandi</emph>, che sono tanto acconciamente utili, conviene adoperarsi con ogni studio; egli è certamente 
<pb n="78"/>
miglior cosa il tralasciare di porgere una notizia, che porgerla inesatta. Conviene persuadersi che tali sorta di citazioni non raggiungono alcuno scopo, qualora si scostino 
dal migliore, dall'utile. Dovendo le note servire esclusivamente all'uso di una biblioteca, essere fatte a bello studio di agevolare e diminuire le indagini, possono contenere alcune ripetizioni o notizie attinte ad altra sorgente; 
mentre quelle che si aggiungono ad un catalogo destinato a stamparsi deggiono esibire il risultamento di cognizioni reali, che non si trovano nelle altre bibliografie, e che siano pesate alla bilancia di sana critica letteraria.
</p></div2>
<div2 type="capitolo">
<head>Della scritturazione di un Catalogo</head>
<p>
Egli è facile a comprendere che dalla bella scrittura di un catalogo si ottiene l'effetto di renderlo più 
comodo e proficuo. Quella chiarezza, quella uniforme 
regolarità nel disporre le linee, quella avvertenza di 
scrivere in carattere diverso e più rilevato il nome dell'autore o la parola d'ordine, cose tutte che bene spesso si negligentano, offrono all'occhio tantosto quanto ricercasi.
</p></div2>
<div2 type="capitolo">
<head>Delle abbreviature</head>
<p>
Sono adottati da tutti i bibliografi certi segni, certe 
abbreviature ne' cataloghi, che servono ad alleviare il 
tempo, la fatica, e, ciò che assai monta, a togliere le ripetizioni. Sono esse di vario genere, siccome tutte comprendono le particolarità necessarie a citarsi, così della 
data di luogo, di sesto, di legatura delle opere; ciascuno può impratichirsene colla lettura de' scritti bibliografici.
</p></div2>
<div2 type="capitolo">
<head>Del numerizzare</head>
<p>
La numerazione di una biblioteca che proceda con 
serie esattamente progressiva è sufficiente per sè 
<pb n="79"/>
medesima ad organizzarla, potendo chiunque sappia di semplice lettura mantenere in ordine i volumi ne' scaffali, o 
se capo volto ristabilirlo; si aggiunga che il preciso numerizzare facilita grandemente il lavoro dei riscontri che 
d'ordinario sono da praticarsi. A scanso di ommissioni o 
duplicati, egli è quindi necessario badare attentamente a 
quest'opera materiale di numerica, che deve precedere 
quella di classificazione de' titoli per identificarla nelle 
singole schede. In una biblioteca, per quanto possa essere ristretta, disconviene una serie tutta quanta continuata di numeri che seco porta sommo imbarazzo nel 
collocamento, e rende impossibile l'aggiunta di un solo 
volume. Perlocchè insegna la pratica essere sovra ogni altro migliore espediente quello di assegnare a cadauna 
classe o divisione una lettera, un marchio qualunque che 
la distingua, ad ogni sesto un numero particolare: con 
questo metodo si schivano le notate difficoltà, si provvede allo spedito rinvenimento di ogni più picciolo volume. 
Siccome poi sarebbe sconvenevole il moltiplicarsi delle 
serie, così per distinguere le divisioni e suddivisioni basti aggiungere alla lettera principale, che come si è detto 
distingue la classe, un'altra lettera o numero per le prime, un segno qualunque ma convenuto pelle seconde. 
Sarà utile che al di dentro della coperta si rechino in 
iscritto le indicazioni medesime che sono al di fuori del 
volume, onde rimetterle tosto che il cartellino posto sul 
dorso di un volume, distaccandosi, andasse smarrito.
</p></div2>
<div2 type="capitolo">
<head>Della classificazione alfabetica</head>
<p>
Ognuno sa che la classificazione dietro al primo sostantivo, che forma in quel caso la parola di ordine senza alcun riguardo all'addiettivo od all'articolo che vi 
<pb n="80"/>
precede, si è quella pelle opere anonime. Devesi tenere per 
anonima qualunque opera che non abbia l'appellativo 
del nome dell'autore: malgrado ciò se questo fosse generalmente conosciuto o nominato in qualche parte del 
testo, allora si mette a catalogo il titolo dell'opera a di 
lui nome, per altro con <emph>richiamo</emph> al primo sostantivo: 
per modo opposto nei pseudonimi e monogrammi il <emph>richiamo</emph> si fa al nome vero, formando il titolo col supposto. Egli è assolutamente il sostantivo, non già il primo 
termine quale siasi de' titoli, che stabilisce la parola d'ordine nella classificazione di un catalogo. Qualunque scrivesse sopra le schede nuova geografia o piccolo manuale, 
a luogo di manuale piccolo o geografia nuova, si esporrebbe a rendere, dopo molta perdita di tempo, inutili le ricerche di chi non conosce appuntino, o non ricorda bene il titolo di un'opera che brama di consultare. Negli 
scritti di due o più autori si ammette per titolo il nome 
del primo, sempre per altro quello di famiglia, escludendo ogni pronome: le indicazioni pegli altri si fanno coi 
soliti <emph>richiami</emph>.
</p></div2>
<div2 type="capitolo">
<head>Della classificazione sistematica</head>
<p>
Egli è certo che alla classificazione alfabetica dimostrante lo stato dirigente l'esercizio di una libreria, la 
quale riesce facilissima a compilarsi, perchè non sommessa a ragionamento, nè soggetta a variazioni od incertezze, dee tener dietro la <emph>sistematica</emph>. Un uomo che 
ami le scienze, se ricco, non lascia certo di riunire quanti 
gli riesce acconcio trovarne, que' libri che trattano una 
materia corrispondente al genere di studio che predilige, o se povero, di studiarli indefessamente frequentando le pubbliche librerie. Egli è per questo apertamente 
<pb n="81"/>
chiara la grave importanza de' cataloghi sistematici, sicure guide e consiglieri fedeli ai studiosi, e più che non 
si pensi difficili a compilarsi, dovendosi raggiungere uno 
scopo principale, quello di assegnare a cadauna opera il 
posto preciso e convenevole nelle moltiplici divisioni di 
un giudizioso sistema bibliografico. Tale interessantissimo compartimento non dipende da certe norme, da precetti o regole determinate, potendosi ordinare una biblioteca nel modo più confacevole alla qualità e copia delle 
opere che contiene, sempre che vi concorra l'ingegno 
del bibliotecario, una sana critica perfezionata dallo studio, e quel sagace discernimento che si ottiene da scrutinio infaticabile sulle opere de' grandi maestri. Al generale ripartimento nelle classi principali in ordine alle 
scienze denno tenere dietro quelle suddivisioni che si 
confacciano ai diversi rami delle scienze medesime. Per 
la qual cosa è mestieri che il bibliotecario abbia una conoscenza non fievole o superficiale, ma fondata, precisa 
ed intrinseca di tutte le materie. La scelta di un piano 
che riesca egualmente comodo ed utile alle classi diverse di lettori, alle idee loro particolari, esige molta cautela e circospezione. Grande divario vi ha tra un piano 
bibliografico ordinato ai principj di filosofia e quello suggerito dalle istruzioni pratiche. Nel primo si analizzano 
di soperchio le umane cognizioni; il secondo presenta un 
quadro delle cognizioni stesse riunite giusta i rapporti 
ch'esse hanno nella vita e nella loro applicazione. Egli è 
certo che un sistema semplice e ragionato nello sviluppo 
delle classi principali, e per conseguente delle divisioni 
e suddivisioni necessarie, si addatterà meglio alle idee di 
<pb n="82"/>
chi espone le proprie domande: ma conviene andare molto cauti per non trascorrere alle complicate sottigliezze 
della metafisica. Nel mondo letterario abbondano per lo 
vero tali o simili piani di classificazioni, che furono un 
altro tempo con rispetto ammessi da que' che della bibliografia si fecero uno studio particolare, ma che deggionsi togliere intieramente, od almeno modificare nel 
secolo del progresso, delle cognizioni. La scelta del migliore sistema dee quindi dipendere dalla estensione dei 
mezzi di una biblioteca, e non meno dal genio scientifico e letterario del classificatore. Il piano che <abbr>P.</abbr> <abbr>J.</abbr> Garnier ha tracciato nell'ordinare la biblioteca di Clarmont 
diviso in cinque classi principali, teologia, giurisprudenza, scienza ed arti, belle-lettere, storia, in Francia è in 
gran voga, posciachè il librajo Marten dal <date>1705</date> al <date>1760</date> 
assoggettando la compilazione di tutti i suoi cataloghi a 
tale sistema ha contribuito a diffonderlo. Non perciò meno devesi avere per difettoso un piano <emph>classificativo</emph>, che 
alla teologia assegna inalterabilmente il primo posto, e 
le matematiche, la medicina, l'astronomia distingue in 
classi secondarie. Lo stesso dicasi della geografia, dei 
viaggi che appartengono alla classe di storia, e che più 
acconciamente dovrebbero aver posto nell'altra delle 
scienze. Della stessa classe è divisione l'arte tipografica 
che spetta assolutamente alla meccanica, senza ricordare 
molti altri errori, che per essere di grande rilevanza si 
appalesano per sè stessi. Riflettendo che le classificazioni 
deggiono essere utili meno agli eruditi che a quelli che 
non lo sono, ma che bramano d'instruirsi, potrà chiunque essere convinto che nel formarle convenga attenersi 
<pb n="83"/>
ai modi pratici in preferenza ai teorici; quindi da escludersi un piano tutto filosofico con denominazioni metafisiche, perchè essendo oscuro o poco intelligibile, si renderebbe inutile al maggior numero de' concorrenti. Si 
trovano esempj di classificazioni distribuite nel modo seguente: <num>1.°</num> origine delle umane cognizioni, <num>2.°</num> oggetti 
delle umane cognizioni, <num>3.°</num> considerazioni generali sulla 
condizione, <num>4.°</num> vantaggi ed inconvenienti delle scienze 
ed arti, <num>5.°</num> metodologia universale, esame degli spiriti, 
scienza del dubbio <abbr>ec.</abbr>, <num>6.°</num> mezzi di comunicare, di propagare e di conservare le umane cognizioni, <num>7.°</num> miscellanee. Ora quale idea mai acconcia e precisa offrono 
queste divisioni principali nelle classi de' libri? Molti 
sono e diversi, più o meno esatti ed erronei, utili o manco, i piani di classificazione che immaginarono i bibliografi; quindi increscevole potrei forse parere annoverando quelli proposti dal de la Croix, Fontanini, Leibnicio, 
Debure, altri distinguenti cinque classi, la teologia, la 
giurisprudenza, la filosofia, la storia, la polimatia; altri 
otto, ed altri più o meno classi e parti. È impossibile 
l'ideare un piano a tutti soddisfacente, perchè di tutti 
converrebbe adattarsi alle opinioni politiche e religiose, 
alle diverse attitudini, a quell'ordine di studj maggiormente apprezzato. Un mezzo facile e sicuro per ischivare lunghe ricerche nei casi di dubbio, o per que' che sono poco addestrati nell'esame de' cataloghi, si riconosce 
esser quello di instituire una tavola alfabetica di tutte le 
classi e divisioni, che additi prontamente se la geografia ad esempio debba ricercarsi nella classe di storia o 
delle scienze: similmente delle altre materie. L'ordine da 
<pb n="84"/>
tenersi nella distribuzione delle schede co' titoli secondo 
il genere delle opere sarà alfabetico o cronologico: per 
tal modo le biografie seguiranno l'alfabetico de' nomi, 
così le opere de' classici che potranno eziandio disporsi 
per data delle edizioni. Compiuto che sia il catalogo sistematico si divideranno i biglietti prima in classi principali, quindi cadauna classe in divisioni, poscia in suddivisioni, operando così sino al termine, come nel catalogo alfabetico, ammesse le debite modificazioni.
</p></div2>
<div2 type="capitolo">
<head>Delle stampe</head>
<p>
Si conoscono molte opere che trattano di tali prodotti dell'arte tanto in via di teorica che di pratica. Vi 
hanno in esse alcune regole per la classificazione e distribuzione di quelle stampe, che riconosciute per buone 
furono accettate generalmente: dessa si estende a formare dodici classi.
<list><item><num>1.</num> Scultura, architettura, genio, incisione.</item>
<item><num>2.</num> Pietà, morale, emblemi e divise sacre.</item>
<item><num>3.</num> Favola, antichi greci e romani <abbr>ec.</abbr></item>
<item><num>4.</num> Genealogia, cronologia, araldica, medaglie, numismatica.</item>
<item><num>5.</num> Feste pubbliche, ingressi di città, cavalcate, tornei e carroselli.</item>
<item><num>6.</num> Geometria, macchine, matematiche, arte militare, marina, arti e mestieri.</item>
<item><num>7.</num> Romanzi, facezie, buffonerie, caricature.</item>
<item><num>8.</num> Storia naturale, anatomia.</item>
<item><num>9.</num> Carte geografiche e storiche.</item>
<item><num>10.</num> Monumenti antichi, moderni, tipografia.</item>
<item><num>11.</num> Ritratti.</item>
<item><num>12.</num> Mode, costumi ed usi.</item></list>
<pb n="85"/>
Ogni classe è divisa per iscuole, ed ogni scuola per 
opere di maestri.
</p></div2>
<div2 type="capitolo">
<head>Dell'asterisco</head>
<p>
L'asterisco o stella è un segno di chiamata, che adoperato alcune volte in una pagina vale ad indicare il 
luogo cui corrisponde una nota posta al margine inferiore della pagina, al termine di un capitolo o di un libro. Nei libri che hanno attenenza al canto esso addita 
le pause; talora impiegasi per rimettere il lettore a qualche capitolo; alcuna volta è usato a luogo di segnatura 
nei primi fogli di un'opera, così nell'avvertimento al 
lettore e nella prefazione, e con segno di tre asterischi 
riporta il nome di taluno indicato dalla sola prima lettera. Gli asterischi che si conoscevano al tempo di Aristofane, di Origene, di <abbr>S.</abbr> Girolamo, di <abbr>S.</abbr> Gregorio nei 
manoscritti greci e latini erano rappresentati da una 
piccola stella o da un X con quattro punti intermedj; 
talvolta erano segni di ommissione o di restrizione di 
alcuna parte del testo; ora indizj di un senso non terminato o di frasi divise; di rado ponevansi ad indice delle massime o sentenze le più ricercate di un'opera, od 
indicavano una aggiunta al testo. Per siffatta guisa vennero usati da Giovanni di Westfalia nel <foreign lang="lat"><emph>Breviarium 
<abbr>Dom.</abbr> Joa<abbr>.</abbr> Fabri super codicem</emph></foreign>, onde sceverare il testo 
del codice da quello del commentario.
</p></div2></div1>
<div1 type="parte">
<head>Conclusione</head>
<p>
Nel terminare di questo mio debile Saggio dapprima 
per genio intrapreso, come dissi nella Introduzione, poscia compiuto per l'effetto di avvalorare le mie domande, per sinistre risultanze riuscite inutili, nel caso di 
concorso a posti più elevati; dichiaro espressamente in 
primo luogo che io la raccomando alla lettura di quei 
<pb n="86"/>
che non presero sino ad ora servigio in alcuna biblioteca, onde si invoglino ad assumerlo quando siano forniti 
delle integranti disposizioni. Secondariamente riferendomi a quanto scrissi (parte seconda, delle qualità <abbr>ec.</abbr> di 
un bibliotecario nella parte scientifica), mi protesto obbligatissimo al bibliotecario a<abbr>b.</abbr> Daniele professore Francesconi di compianta venerata memoria, che me in preferenza degli altri (schivo com'era per dolce tempra di 
cuore da quelle sollecitazioni che potessero vestire l'apparenza o la realtà di rimproveri) trascegliesse al <emph>riordino</emph> della maggior parte delle opere di questa biblioteca, le tante volte suggerito, promosso, non mai effettuato, 
quantunque per sommi disordini, dipendenti dai lavori 
di fabbrica nello stabilimento praticati, divenuto essenzialissimo. Siano del paro devotissime azioni di grazie ai 
successori tutti di quel benemerito, i quali onorarono la 
mia insufficienza per contrassegni infallibili di stima e 
soddisfacimento, laonde nel continuato servigio di anni 
ben quarantadue mi vennero sempre affidati incarichi ben 
diversi dagli inerenti al posto da me occupato. Per ultimo deggio ascrivere a buona ventura che per sano consiglio dell'Eccelso provvidentissimo Ministero fosse destinato a Preside di questa <abbr>I.</abbr> <abbr>R.</abbr> Biblioteca il Consigliere 
A<abbr>b.</abbr> Natale professore Concina. Convinto egli della necessità di molte riconoscenze, come zelantissimo ad apprestarle, con indefessità di cure e per via di tollerante 
diligente scrutinio dispose sè stesso all'incontro generale delle opere, a correggere le fallaci indicazioni, all'esame della numerica delle opere stesse confrontata a 
quella del catalogo. Sono tali pratiche primordiali che 
<pb n="87"/>
danno luogo a successivi c¢mpiti più rilevanti; quindi vi ha giusto motivo per credere possa per di lui 
opera alla perfine gloriarsi la nostra biblioteca di possedere col tempo nel catalogo sistematico ed altri elaborati le norme tutte che alla illustrazione delle opere e 
loro rapporti riescono tanto necessarie.

<pb n="88"/>
</p></div1>
</body>
</text>
</TEI.2>
