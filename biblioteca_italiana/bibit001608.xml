<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania</title>
      <author>Tommaso Contarini</author>
    </titleStmt>
    <extent>115 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2006</date>
      <idno>bibit001608</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Venezia</name>
      </respStmt>
      <item>Digitalizzazione</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 n="Relazione di Germania">
<head>Relazione di Germania di Tommaso Contarini 1596</head>
<div2><head>Capitolo 1</head>
<argument><p>Stati e qualita' dell'Impero</p></argument>
<p>I regni e stati dell'Imperatore non sono sicuri 
dai nemici, perchè non hanno fortezze fondate per arte, 
nè siti forti per natura che li guardino. </p>
<p>Hanno due gran potentati vicini, i Turchi ed i Polacchi, 
e tutti due nemici dei Tedeschi, quelli per la religione, 
questi per l'emulazione che esiste fra le due nazioni; e 
dai confini di Polonia in Boemia non vi è fiume, non 
valle veramente, nè bosco, che possa impedire l'ingresso, 
e nè meno terre fortificate dalla parte d'Ungheria, dove 
confinano i Turchi, ma solo alcune piazze le quali non 
possono assicurar la difesa, poichè altre stimate più 
gagliarde sono state occupate dagl'infedeli.</p>
<p>Non sono ancora sicuri dai tumulti dei popoli, perchè 
non vi è l'affezione che li faccia obbedienti, rispetto 
alla diversità della religione e al fatto odioso che 
tiene ai privilegj che non si osservano; non vi sono forze 
da tenerli in freno, perchè non vi sono danari da condur 
gente da guerra; non vi è buona intelligenza con i 
principi di Germania, che li possano aiutare; non vi sono 
diversità e lontananze di stati, per cui tumultuando 
l'uno si possa rimediare con le forze dell'altro, perchè 
tutti convengono nella mala soddisfazione. </p>
<p>I Boemi sono malcontenti perchè sono aggravati e i loro 
privilegj non guardati; gli Ungheri restano malcontenti 
per esser privati del governo del regno in maggior parte, 
e per non aver la debita protezione e difesa. </p>
<p>Quelli d'Austria si reggono quasi da per sè 
stessi, come quelli di Stiria, Carinzia e Croazia, ma 
restano disgustatissimi per l'Inquisizione introdotta di 
nuovo, e per i danni e rapine che provano dai Turchi 
giornalmente, ai quali si fa poco rimedio. </p>
<p>Questi stati sono quasi tutti abbondanti delle cose 
necessarie al vivere, come frumenti, vini, carne, pesce e 
altre cose, e sono abitati da persone e signori ricchi. </p>
<p>I popoli per lo più sono oppressi, e in certo modo mal 
trattati da quelli che dominano; sono inclinati alle 
comodità e all'ozio, e anco alla crapula.</p></div2>
<div2><head>Capitolo 2</head>
<argument><p>Boemia</p></argument>
<p>La Boemia del 1086 fu eretta in regno, che prima era 
ducato, e poi da Carlo V Imperatore fu aggiunto 
molto a quel regno, onde il duca di Sassonia, il marchese 
di Brandeburgo, e il conte Palatino sono fatti feudatari di 
quella corona per ragione d'alcune parti che furono dei 
detti stati. </p>
<p>La Boemia confina con la Moravia, Misnia, Lusazia e 
Palatinato superiore; si distende in lunghezza per 36 
leghe, e in larghezza 28; dicesi esservi da 36,000 
ville, e 360 tra città e castelli, ma non si crede che 
siano tante. </p>
<p>Praga è capo di tutte le città del regno, la quale 
partecipa del monte e del piano, non è fortiticata, e di 
circuito passa sei miglia italiane. </p>
<p>Vi sono tre qualità d'abitanti, che fanno i tre stati, 
cioè baroni, nobili e cittadini. </p>
<p>Gli ecclesiastici non hanno autorità negli stati, il che 
loro avvenne quando si mutò la religione al tempo di 
Giovanni Hus; i contadini sono del tutto servi. </p>
<p>Dicesi che la Boemia può fare da 10,000 soldati a 
piedi e 8000 a cavallo. </p>
<p>La fanteria in Boemia è in buona parte male armata e 
senza ordinanza, e vi mancano capi periti nella milizia, e 
non vogliono ubbidire ad alcun forestiero; sono animosi di 
natura e micidiali, ma nell'affrontare chi si voglia o nel 
difendersi non riescono; sono però intrepidi contro la 
morte e affatto la disprezzano. </p>
<p>La cavalleria è ben  armata e comparisce con bella 
vista, e il paese ha cavalli atti all'esercizio della 
guerra. </p>
<p>I Boemi non sono ben disposti verso Sua Maestà perchè 
si mostra austera, non si lascia vedere, e non trattiene i 
popoli. </p>
<p>Al regno di Boemia appartiene la Slesia, che gli fu data 
in feudo dall'Imperatore; la qual provincia è lunga 60 
leghe e larga 20, e confina col regno di Polonia, con il 
marchese di Brandemburgh, con la Lusazia, Boemia, e 
Moravia. </p>
<p>La città principale di Slesia è Vratislavia di circuito 
di tre miglia, fabbricata forte, ben provvista 
d'artiglierie, munizioni e vettovaglie, ed è città 
libera. </p>
<p>Sua Maestà Cesarea non ha obbligo di mantenere presidio 
nè fare alcuna spesa in Slesia, ma niente ricava di 
ordinario, e quanto le vien dato è di straordinario 
sussidio, mediante le diete. </p>
<p>Non hanno gli Slesiani obbligo di tenere cavalli, se non 
per difesa della provincia, e per aiutare il re di Boemia, 
quando ne ha bisogno, contro Turchi. </p>
<p>Al regno di Boemia appartiene anco la Moravia, che è 
marchesato, ed è lunga da 28 leghe e larga 18; 
confina con l'Ungheria, Polonia, Slesia, Boemia e Austria. </p>
<p>La città principale di Moravia è Olmutz, città 
picciola ma bella, e vi è mal'aria per esser fondata e 
circondata da paludi. </p>
<p>Il re e l'Imperatore non han entrata di Moravia, e non 
hanno altro obbligo se non di difenderne la religione, la 
quale è in manifesto pericolo per la vicinanza 
dell'Ungheria e de'Turchi, perchè non vi sono fortezze. </p>
<p>Per mandare aiuti e sussidj straordinari all'Imperatore 
fanno convocare le diete, e quello che vien concluso in 
esse gli mandano. </p>
<p>La diversità della religione in queste due provincie è 
causa che abbiano l'animo alieno dal loro signore, che è 
cattolico. </p>
<p>In Slesia e Moravia l'ordine ecclesiastico ha luogo nelle 
diete, il che non è in Boemia. </p>
<p>Altra provincia di Boemia è Lusazia, che si stende tra 
l'Elba e l'Oder, e tra le due marche e la Boemia, e la sua 
metropoli è Gorlitz. </p>
<p>Era già parte della Misnia, ma poi fu unita alla corona 
di Boemia. </p>
<p>È lunga detta provincia 25 leghe e larga 15; nel 
governo e altre condizioni è simile alla Moravia. </p>
<p>Il regno di Boemia soleva esser elettivo, ma 
l'Imperatore Ferdinando fece abbruciare i loro privilegi, 
e ora si procede per successione di maschi. </p>
<p>Non vi è fortezza alcuna; solevano confidarsi nei passi 
serrati da'boschi, ma ora sono aperti in molti luoghi. </p></div2>
<div2><head>Capitolo 3</head>
<argument><p>Austria</p></argument>
<p>L'Austria si divide in superiore ed inferiore; 
l'inferiore contiene l'Austria propria, dove è posta 
Vienna e Neustat, la Stiria, Carinzia, Carniola, e il 
paese di Lintz; la superiore, il contado di Tirolo. </p>
<p>La Stiria è lunga 25 leghe e larga 16, e confina con 
la Croazia e con la Carinzia. </p>
<p>La sua principal città è Gratz, posta sul fiume Muer, 
dall'altra banda per il più è aspra e montuosa. </p>
<p>La Carinzia è lunga leghe 13 e larga 8 in 9. </p>
<p>È piena di laghi e fiumi, fra i quali il più principale 
è la Drava; le principali terre sono Villaco e 
Clagenfurt. </p>
<p>Tra la Carinzia e l'Istria giace la Carniola, ove ha 
origine la Sava, paese infecondo e secco. </p>
<p>La metropoli è Lubiana o Laubach; vi è il lago 
Czirknitz, che ora è pieno d'acqua, ora è vuoto per via 
d'alcuni buchi che servono per allagar la campagna, e 
insomma vi si semina, pesca ed uccella. </p>
<p>Il paese di Lintz ha per principale città la terra del 
medesimo nome; è lunga dodici leghe, e larga sei; confina 
con l'Austria superiore, Boemia e Stiria. </p>
<p>In questi paesi sono quattro sorte di persone, cioè 
chierici, nobili, cittadini, e villani, ma di questi 
ultimi non è tenuto conto per non aver voto nelle diete; 
tutti gli altri dipendono dall'Imperatore: i chierici 
perchè Sua Maestà conferisce i benefizj, i baroni e i 
nobili per i feudi, i cittadini per le costituzioni loro. </p>
<p>Il loro capo è Sua Maestà, ma quanto al rimanente 
vivono come liberi. </p>
<p>I cittadini eleggono il loro borgomastro e altri 
uffiziali che si riducono ne'consigli, maneggiano le 
entrate, le munizioni e le vettovaglie, e fanno tutto 
quello che appartiene alla difesa loro. </p>
<p>Sono obbligati ad un'angaria ordinaria, cioè d'ogni 
cento fiorini che uno ha  d'entrata, tenere un uomo 
armato a cavallo per difesa della provincia; e vi è una 
gravezza straordinaria la quale si cava per via di dieta. </p>
<p>Se l'Imperatore dimanda qualche donativo per la guerra 
contro i Turchi, o per altra causa, allora viene 
gratificato o della metà o di tutta l'entrata dell'anno, 
ma secondo una tassa antica, che viene ad esser la terza 
parte della vera entrata. </p>
<p>I cavalli che si cavano, secondo l'obbligo ordinario, da 
tutte queste provincie sono circa 2400. </p>
<p>L'Austria propria ne dà 690, la Stiria 720, il 
contado di Gorizia 528, e il paese di Lintz 377; ma 
non si possono ridurre tutti in atto, perchè quei che 
hanno meno di cento fiorini d'entrata, danno fra di loro 
un cavallo, il quale non si fa quasi mai. </p>
<p>La contribuzione straordinaria può importare da 80,000 
fino a 200,000 fiorini, e Sua Maestà è obbligata a 
spendere questi denari per difesa dei confini. </p>
<p>Vi sono l'entrate proprie di Sua Maestà, che dipendono 
da'dazj, e non importano più di 300,000 fiorini. </p>
<p>Vienna, città principale dell'Austria, è di forma 
quadrangolare, di circuito di tre miglia e mezzo Italiane, 
e il Danubio vi passa vicino a 50 passi. </p>
<p>È posta in pianura, e se bene non ha eminenza alcuna che 
possa offenderla, nondimeno si trova cinta da colline, le 
quali occupate dall'inimico, potria stendere il suo campo 
per la pianura dall'uno e dall'altro corno, e arrivare fin 
sotto la fossa della città, poichè non vi mancheria nè 
terreno, nè legname per trincierarsi e fortificarsi nella 
spianata di fuori, dove furono rovinati i borghi, che 
erano grandissimi, nel 1532, quando il Turco venne 
per oppugnarla. </p>
<p>Una parte della città non è cinta di fosse, perchè da 
quella vi corre il fiume Danubio, che porta assai 
sicurezza, <foreign lang="lat">massime</foreign> essendo diviso in molti rami; ma 
perchè un esercito potente del Turco facilmente si potria 
impadronire del fiume, e impedire il soccorso per acqua 
fabbricando forti e occupando alcuni fossi in quella 
parte, viene ad essere per questo in condizione assai 
pericolosa. </p>
<p>L'altra parte è circondata da fossa, e in alcuni luoghi 
è acqua sorgente, mentre in altri è asciutta. </p>
<p>Ha muraglia per la maggior parte vecchia, ma verso 
l'Ungheria è fatta di nuovo, perchè di là si può 
 temere maggior offesa dal Turco, e ivi sono fatti 
quattro baloardi; ma le muraglie sono così vicine alle 
case, che vi è poca comodità di piazza e di ritirata 
volendo difendersi dal Turco, che suole essere assiduo e 
potente nelle batterie; e rovinando il primo riparo, la 
difesa si renderia molto difficile. </p>
<p>I difetti della piazza di Vienna si riducono 
principalmente a questo: che in diverse parti non vi sono 
cortine, se non di muraglia antica e senza terrapieno, e 
in altre vi è il terrapieno senza muraglia; che alcuni 
baloardi sono di terreno senza incrostatura di pietra, e 
perciò possono essere facilmente rovinati dalle pioggie e 
dalla zappa; che gli orrecchioni dei baloardi sono 
piccioli, e non coprono le cannoniere; che le difese dei 
fianchi non guardano le faccie dei baloardi opposti, e che 
le spalle dei baloardi si estendono tanto fuori che 
lasciano pochissima distanza dai loro corpi alla 
contrascarpa. </p>
<p>E il sito è pericoloso, come ho detto, rispetto ai 
monticelli che circondano la città, e per l'abbondanza 
del legname che avria l'inimico. </p>
<p>La citta di Neustat è importante per non esser se non 
una picciola giornata lontana da Vienna; ha poco circuito, 
e però presto si potria fortiticare. </p>
<p>Il contado di Tirolo confina da tramontana con Baviera, 
da ponente con Grigioni, e da mezzogiorno con l'ltalla. </p>
<p>È di lunghezza 38 leghe e di larghezza 25 in 30. </p>
<p>Le sue ricchezze consistono principalmente nelle miniere 
d'argento, di rame dellcato, e di sale, che si cuoce a 
Hall; le terre principali sono Inspruch, Hall, Brixen, 
sede del parlamento, e Bolzano celebre per le fiere. </p>
<p>Ha il territorio ricco di frumento e di vini, con valli 
piene di pasture, e monti pieni di caccie. </p>
<p>Negli ultimi suoi confini, verso l'Italia, vi è Trento, 
alla qual città ha dato gran splendore il Concilio. </p>
<p>Le entrate sono di 1,200.000 tallari. </p></div2>
<div2><head>Capitolo 4</head>
<argument><p>Germania, e sue qualità</p></argument>
<p>La Germania è per natura di sito forte avendo a confini 
fiumi, monti e acque che l'assicurano dai vicini; 
dall'Italia le Alpi, dall'Ungheria i monti dell'Austria, 
dalla Francia il  Reno, dalla Fiandra diverse sorti 
di acque, da altri paesi settentrionali l'Oceano; meno 
forte è verso Polonia, di dove senza ostacolo potrebbe 
penetrare l'inimico. </p>
<p>Pare che Germani non abbiano mai universalmente mescolato 
il loro sangue con altre nazioni, essendo quasi tutti 
simili fra di loro; hanno gli occhi cerulei, il pelo 
biondo, i corpi grandi, e per far impeto robusti. </p>
<p>Vi sono principi che hanno autorità grande sopra i 
sudditi, e città che si governano come repubbliche. </p>
<p>Di qua avviene che vi è un capo, cioè l'Imperatore, a 
tutti superiore di dignità, ma il quale, per non aver 
forze proprie abbastanza, non può aver grande autorità. </p>
<p>Di qua anco nasce che gl'Imperatori potenti sono odiati e 
abborriti, e i deboli sono disprezzati e poco ubbiditi. </p>
<p>Si deve far gran conto di tutti i principi della Germania 
e particolarmente degl'elettori, i quali possono cavar 
soldati dai loro stati ancorchè l'Imperatore non volesse; 
e quando l'Imperatore volesse mover guerra e che essi non 
concorressero volontariamente, non potria far cosa di 
momento. </p></div2>
<div2><head>Capitolo 5</head>
<argument><p>Elettori Ecclesiastici</p></argument>
<p>L'elettore di Magonza è supremo cancelliere di Germania, 
molto potente e con buona entrata. </p>
<p>L'elettore di Colonia è supremo cancelliere d'Italia, e 
ha molta entrata possedendo gran stato. </p>
<p>L'elettor di Treveri è supremo cancelliere di Francia; 
ha anco esso buona entrata, e possiede un bel stato. </p>
<p>L'elettor presente di Magonza è persona di 
molt'autorità, e il suo consiglio è grandemente stimato 
ed etficace sopra gl'altri, e ottiene quasi tutto quello 
che disegna. </p>
<p>Ama sopra tutti gli altri la libertà di Germania, e non 
vede volentieri mescolarsi altri potentati negli affari 
della nazione, e per questo si mostra fautore di quelli 
che non sono cattolici, e ne tiene alcuni al suo servizio, 
e li lascia vivere come vogliono, giudicando piuttosto 
dover tollerare quel male, che non può rimediare, che 
allenandosi da loro, ridursi in servitù de'stranieri; 
però appresso i cattolici, quanto alla religione, ha 
molto buon nome. </p>
<p>L'elettore di Colonia è di buono e acuto ingegno, 
partecipa molto de'costumi e del procedere Italiano, ed è 
spogliato di quella durezza che suol essere naturalmente 
nei Tedeschi; ma è dissipatore senza freno del denaro, e 
però astretto ad aggravare i popoli e dar loro mala 
soddisfazione; non pensa nè si applica ai negozj del 
governo spirituale; ma però quanto alla fede è ottimo 
cattotico, e se egli volesse attendere alle cose gravi, 
saria moderatore di tutta la Germania. </p>
<p>L'elettore di Treveri è tenuto persona da bene e 
religiosa, ma non ha molta autorità. </p></div2>
<div2><head>Capitolo 6</head>
<argument><p>Elettori Secolari</p></argument>
<p>Tra gli elettori secolari è il re di Boemia il 
principale, ma quella dignità adesso è unita con la 
persona dell'Imperatore. </p>
<p>Non ha voto se non in caso che tre degli elettori 
eleggessero uno, e gli altri tre un altro. </p>
<p>L'elettore di Sassonia, supremo maresciallo cioè giudice 
della corte, ma ancora fanciullo, è unito assai con 
Cesare per avere i suoi antecessori ricevuto quella 
dignità d'elettore da Carlo V, quando la levò al duca 
Gioan Federico e la diede a Maurizio, e l'amministrator 
suo, che è il duca Guglielmo di Weimar duca di Sassonia, 
è ora molto obbediente a Sua Maestà, e nella dieta di 
Ratisbona diede ogni soddisfazione, ed era osato per mezzo 
a guadagnar degli altri. </p>
<p>L'elettore di Brandemburg, supremo cameriere e supremo 
coppiere del re di Boemia, per causa dell'arcivescovo di 
Magdeburgh, resta molto disgustato, non volendosi dar a 
questi l'accessione nella dieta per esser eretico e 
usurpatore di quell'arcivescovato. </p>
<p>S'aggiuuge anco la differenza per causa 
dell'arcivescovato d'Argentina, parte del quale è 
occupato dal nipote dell'elettore e parte dall'Imperatore, 
nè sono favorite le pretensioni di Brandemburg come egli 
vorria. </p>
<p>L'elettore Palatino, per essere della religione di 
Calvino, per esser in certo modo unito con gli stati di 
Fiandra, avendo contratto parentado col conte Maurizio di 
Nassau, per non aver ancora ottenuta l'investitura, e per 
non aver voluto  ubbidire agli ordini e imposizioni 
imperiali, si stima che sia in tutto alieno 
dall'Imperatore. </p></div2>
<div2><head>Capitolo 7</head>
<argument><p>Altri Principi</p></argument>
<p>Fra i principi ecclesiastici, l'arcivescovo di Salzburg 
si può dire che sia il primo d'entrata, dignità e stato. </p>
<p>È anche primate di Germania adesso che l'arcivescovato 
di Magdeburgh è occupato dagli eretici. </p>
<p>Fra i principi secolari, che non sono elettori, il 
principale per stato e dignità è il duca di Baviera, il 
qual resta malcontento dell'Imperatore per non aver voluto 
mai levare i presidj dalle terre dell'arcivescovato di 
Colonia, e però ha avuto a dire di volersi unire con gli 
altri principi di Germania che amano la libertà. </p>
<p>Il langravio d'Assia è gran principe, e il padre del 
presente era persona di grand'autorità appresso gli altri 
principi. </p>
<p>Il duca di Cleves e Jutieres è anch'esso gran principe, 
che possiede gran stato e ha molt'entrata, ma le cose sue 
sono intricate per esser incapace del governo. </p></div2>
<div2><head>Capitolo 8</head>
<argument><p>Terre Franche</p></argument>
<p>La maggior parte delle terre franche han poco dominio e 
giurisdizione fuori delle proprie città, e la loro 
autorità non si estende oltre le mura. </p>
<p>L'entrate d'alcune sono d'importanza, e fannosi le 
guardie dei proprj cittadini. </p>
<p>Se occorresse fare qualche spesa straordinaria, come di 
contribuzioni di guerra, mettono gravezze secondo le loro 
facoltà, e ne cavano il danaro che hanno bisogno. </p>
<p>Sono fra tutte le terre franche 92, ma 24 le 
principali, e fra queste Argentina, Augusta, Ulma, 
Norimberga e Lubecca sono molto ricche e potenti. </p>
<p>Hanno le entrate maggiori delle spese, e le governano 
bene; vivono parcamente, e nel pubblico e nel privato 
stanno senza pompa. </p>
<p>Hanno diverse forme di governo, ma tutte partecipano del 
popolare, non essendovi alcuno che sia nobile; hanno bene 
certi ordini di ottimati con i quali amministrano la somma 
delle cose, e questi restano senatori in vita. </p>
<p>Hanno per fine la conservazione della libertà, non si 
 curando troppo d'ampliare o accrescere i loro 
stati. </p>
<p>Ha ciascuna le sue munizioni, vettovaglie, e artiglierie 
ben preparate e tenute con grandissima cura e in gran 
quantità; il che fanno per il desiderio che hanno di 
difendere la loro libertà. </p>
<p>Sono raccomandate particolarmente all'Imperatore, il 
quale le protegge; sono riguardate dai principi rispetto 
al timore che l'uno ha dell'altro, ma se i confinanti 
volessero impedire il commercio e le vettovaglie, le 
fariano tutte affatto cadere. </p></div2>
<div2><head>Capitolo 9</head>
<argument><p>Affetti de'principi e terre verso di Cesare</p></argument>
<p>Questi principi non amano, nè son ben affetti verso 
l'Imperatore per la diversità della religione, per esser 
stati molti di essi oppressi dalla casa d'Austria al tempo 
di Carlo V, e per la grand'invidia e odio che portano alla 
grandezza di questa famiglia. </p>
<p>Il conte Palatino elettore resta molto disgustato di Sua 
Maestà per non aver avuto, malgrado la molta instanza che 
ha fatto, l'investitura, la qual l'Imperatore non volea 
dare se non con condizione che le difficoltà tra esso 
elettore e il conte Riccardo suo zio fossero giudicate da 
Sua Maestà Cesarea; ma egli non vuole acconsentire, 
dicendo che gli basta la camera di Spira per giudicarle. </p>
<p>L'Imperatore è alterato contro di lui, prima, per aver 
egli introdotto il Calvinismo in luogo del Luteranismo; 
secondo, per aver per moglie la sorella del conte Maurizio 
di Nassau; terzo, per essersi collegato con gli stati di 
Fiandra; quarto, per aver mandato gente da'suoi stati in 
Fiandra contro il re Cattolico, e in Francia contro la 
lega, sebbene l'Imperatore avesse ordinato altrimenti; 
quinto, per esser stato ricercato con grand'istanza di 
venire alla dieta, e non esser comparso mai. </p>
<p>Questo mal'animo del Palatino viene dall'avo del presente 
elettore, che visse al tempo di Carlo V, perchè domati 
gl'inimici di Sua Maestà, per esser egli suo dipendente, 
l'Imperatore lo disprezzò, e con certe dimostrazioni 
faceva palese il poco conto che ne teneva. </p>
<p>L'elettore di Sassonia è ancora fanciullo, nè di lui 
si può dir cosa certa. </p>
<p>L'amministratore, che è il duca  Guglielmo di 
Weimar duca di Sassonia, si mostra pronto a soddisfare Sua 
Maestà, ma lo fa per gl'interessi suoi, cioè per aver 
avuto la confermazione dell'amministrazione da Sua 
Maestà, e per la speranza, quando succedesse la morte dei 
fratelli, che sono in tutti tre al presente, d'esser 
introdotto alla successione; ma per esser dei posteri di 
quelli che furono offesi da Carlo V, non pare che possa 
fidarsi nè dell'animo nè delle promesse. </p>
<p>Il duca di Baviera, per l'emulazione antica fra queste 
due case di Baviera e d'Austria, non può avere troppo 
buona volontà verso Cesare, nè può desiderare la sua 
grandezza per aver lo stato quasi tutto circondato da 
quelli di casa d'Austria; ma perchè confina con principi 
che non sono cattolici, bisogna che mantenga, almeno in 
apparenza, buona disposizione e rispetto verso la Maestà 
Sua. </p>
<p>Gli altri principi universalmente si può dire che siano 
mal disposti verso l'Imperatore per esser quasi tutti di 
contraria religione, e per non aver troppo commercio con 
Sua Maestà, stando essi ai loro stati, e comparendo poche 
volte alla presenza dell'Imperatore; e se vi vengono 
alcuni, non restano punto soddisfatti della severità di 
Sua Maestà. </p>
<p>I principi ecclesiastici hanno miglior inclinazione a 
Cesare, e mostrano prontezza di contribuzione nelle diete. </p>
<p>Le terre franche desiderano la conservazione 
dell'Imperatore per rispetto che i principi non osino nè 
occuparle nè offenderle, e se l'Imperatore mostrasse 
animo di volerle opprimere ed aggravare, si volteriano 
a'principi; e così fra due potenze si mantengono le terre 
sicure, e I'Imperatore porta a loro rispetto per 
servirsene al bisogno di danari, gente, munizioni e altre 
cose. </p></div2>
<div2><head>Capitolo 10</head>
<argument><p>Diversita' di Religione in Germania</p></argument>
<p>Le concessioni fatte al tempo di Carlo V <foreign lang="lat">in causa 
Religionis</foreign> hanno dato assai fomento all'eresie in 
Germania. </p>
<p>Egli fu astretto a farlo perchè aveva bisogno degli 
aiuti di  Germania nelle guerre che faceva ora con 
Turchi, ora contra Francesi; e questo ancora gli giovava 
per un altro fine, perciocchè in tal modo metteva un 
freno ai pontefici, ai quali così impediva di offenderlo, 
e dividendosi la Germania, più facilmente poteva reggerla 
e meno temerla. </p>
<p>Un Imperatore che fosse zelante e ardente della fede 
cattolica potria darle gran vigore ed augumento, ma con 
difficoltà, perchè, per il bisogno che ha di questo e di 
quello, è costretto a dissimulare molte cose, e a dare 
soddisfazione a tutti, essendovi principi grandi e persone 
ricche da ambe le parti, e conferendosi gran parte 
degl'uffizj principali a quelli della contraria religione, 
onde non s'usa la solita diligenza nel far restituir le 
chiese usurpate ai cattolici. </p>
<p>Questo pensiero di dar soddisfazione agti eretici per 
valersi delle loro forze e dei loro beni temporali, ha 
apportato grandissimo danno alla fede cattolica. </p>
<p>L'Imperatore presente ha bisogno di tutti, sa che non si 
può promettere gran cose dal re di Spagna, però è 
necessitato a soddisfarli in molte cose e in altre 
dissimulare. </p>
<p>Il duca di Baviera non ammette altro esercizio nel suo 
stato che quello della religione cattolica, ma questo lo 
pregiudica appresso gli altri principi, e <foreign lang="lat">massime</foreign> 
appresso gli elettori, e gli saria d'impedimento per 
l'Imperio quando vi pretendesse. </p>
<p>I vescovati non si possono dare in Germania se non a chi 
può mostrare gradi di nobiltà e titolati della sua 
stirpe, e parimente i canonicati; il che fu introdotto a 
buon fine per interessare i nobili, e col mezzo loro 
mantenere la religione. </p>
<p>Ma per la depravazione della medesima, quest'ordine ha 
fatto perdere molti vescovati, perciocchè non vi essendo 
persone cattoliche che abbiano tanti requisiti di 
nobiltà, sono stati dati ad eretici che avevano quelle 
condizioni. </p>
<p>Non così la intendono i Turchi, i quali ammettono la 
diversità di religione in quelli che sono governati, ma 
non in quelli che governano; anzi avendo escluso la 
facoltà di disputare e di contendere con parole nella 
loro setta, hanno estinto quei semi che a qualche tempo e 
in qualche modo potessero dividerla, e avendo spogliato i 
sudditi delle armi e dell'autorità, non  hanno anco 
lasciato luogo alla diversità di religione di partorire 
alcun sinistro effetto. </p>
<p>Una cosa fecero gli eretici, che pareva opportuna alla 
religione cattolica, ma che ha giovato mirabilmente a 
difendere la loro; e fu che lasciarono edificati i templi, 
eretti gli altari, formate le immagini, e mantenuta la 
forma degl'abiti sacerdotali, gli ornamenti delle chiese, 
lo splendore dei lumi; le quali cose essendo conformi alla 
nostra religione, e già instituite, erano strumenti per 
illaqueare i popoli, i quali pascendo gl'occhi di questo 
culto esteriore, facilmente ammettevano dogmi che a loro 
non repugnavano; che se avessero fatto il contrario, i 
popoli non avriano sopportata tanta alterazione. </p>
<p>Hanno fatto come quelli che vogliono alterare uno stato 
libero, che lasciano i tribunali e gli ordini 
de'magistrati e le leggi della giustizia, e con questa 
specie di libertà trattenendo i popoli, vanno 
introducendo quella forma di governo che si hanno 
presupposto. </p>
<p>Un'altra cosa hanno fatto i cattolici che ha stabilito 
assai i luterani nella loro religione; e fu la confessione 
Augustana, nella quale s'unirono tutti in credere alcune 
cose conformi alla religione cattolica; il che ha causato 
che siano rimasti più ristretti e congiunti insieme; chè 
se fossero stati lasciati liberi, si sariano dissipati in 
più sette, e sariano stati men duri nelle loro opinioni, 
e cadauno contendendo con l'altro avria apportato la 
distruzione a sè medesimo, mentre così si sono più 
fortificati per l'unione. </p>
<p>Il modo di ridurre le provincie alla verità può essere, 
o istruendo i popoli o i principi; ai popoli non si può 
predicare perchè i principi non lo permettono, e ai 
principi difficilmente si può parlare di questa materia; 
onde si crede non vi essere altra strada se non di fare 
che si accordassero i protestanti ed i cattolici che alla 
presenza d'alcuni si disputasse per uomini periti dall'una 
e dall'altra parte. </p>
<p>La diversità nella religione indebolisce assai la 
Germania, perchè quelli della contraria religione non 
s'uniscono con i cattolici, ma convengono tra loro. </p>
<p>Vi è difficoltà ad usare la forza contra quelli che non 
 sono cattolici in Germania, perchè l'Imperatore 
per sè solo non lo potria fare, gli altri principi 
cristiani per vari rispetti non lo aiuteriano, e i 
principi di Germania non lo approveriano, perchè non 
piaceria a loro che l'Imperatore si facesse troppo grande. </p>
<p>Vi è mala disposizione in Germania universalmente contro 
la chiesa romana, pretendendo così gli eretici come i 
cattolici che la chiesa germanica debba poco dipendere 
dalla romana nel conferir i benefizj, e nell'altre cose 
che occorrono. </p>
<p>Tutti i vescovi vorriano avere nelle loro diocesi 
l'autorità che il papa tiene, e che Sua Santità poco o 
niente loro comandasse. </p>
<p>Vorriano anco molti vescovi e signori ecclesiastici 
essere padroni assoluti de'loro stati, e farseli 
ereditarj. </p>
<p>Vi è una mala volontà anzi odio grande di tutti i 
principi e popoli eretici contro le persone religiose, 
causato in gran parte dai mali costumi di essi religiosi. </p>
<p>Quelli della contraria religione dicono non ricusare un 
concilio generale, ma volere che abbia quattro condizioni; 
la prima, che la semplice parola di Dio sia giudice, e non 
la tradizione umana; la seconda, che il papa sia tenuto ad 
ubbidire ai decreti che fossero fatti in esso concilio; 
terzo, che i vescovi e prelati sieno liberi dal giuramento 
dato al papa, acciò più liberamente possano dire la loro 
opinione; quarto, che i principi potenti vi abbiano voto. </p>
<p>Un colloquio degli uomini dotti di tutte le nazioni, con 
l'intervento degli ambasciatori dei principi, saria stato 
giovevole più che il concilio, poichè con la destrezza e 
con le persuasioni s'avria potuto ottenere molte cose; e 
ristrette le difficoltà e acquetati gli animi, s'avria 
poi potuto convocare il concilio con maggior frutto e 
utile della cristianità. </p></div2>
<div2><head>Capitolo 11</head>
<argument><p>Entrate e spese della Germania</p></argument>
<p>La Germania non ha alcuna rendita in comune, ma tutte 
sono de'principi particolari; ha solamente ogni circolo la 
sua cassa, nella quale tiene danari per pagar soldati da 
mandar contro il Turco, o per altra guerra. </p>
<p>Di qui nasce che bisogna  eleggere Imperatore un 
principe così grande, che per sè stesso con le rendite 
de'suoi stati sia bastante a sostener la dignità 
dell'Imperio; onde sono molti principi che non si curano 
d'esser imperatori, perchè sanno che o non potriano 
mantenersi nella spesa, ovvero sariano disprezzati; e per 
questo rispetto si è lungamente conservato I'Imperio 
nella casa d'Austria. </p></div2>
<div2><head>Capitolo 12</head>
<argument><p>Delle forze di Germania, e delle loro qualità</p></argument>
<p>Le forze di Germania sono veramente grandi, e 
principalmente quando sono unite, perchè è piena 
d'uomini feroci e dati all'armi, copiosa di cavalli e di 
tutte le cose necessarie per la guerra; ma è difficile 
unirle per la diffidenza e gara che è tra'principi. </p>
<p>Si è conosciuta in parte la grandezza della Germania per 
la lega di Smalcalda, nella quale furono principali il 
duca Gioan Federico di Sassonia e il langravio Filippo 
d'Assia, i quali principi, insieme con i collegati della 
confessione augustana, ebbero un esercito realissimo che 
passava 100,000 soldati tra cavalleria e fanteria, oltre 
l'esercito che ebbe Carlo V, favorito da alcuni principi 
cattolici; secondariamente per la lega di Svevia, quando 
scacciarono il duca Ilderico di Wirtembergh; e al tempo di 
Massimiliano II, dell'anno 1566, quando fu preso Zighet 
da Solimano Imperatore de'Turchi. </p>
<p>La Germania per la sua grandezza vien stimata dagl'altri 
principi grandi, e ognuno procura d'averci qualche 
dipendente o pensionario. </p>
<p>Il re di Spagna ne soleva aver molti, ma adesso ne ha 
pochi, sapendo che quando vorrà spendere gli saranno dati 
de'soldati abbastanza. </p>
<p>La corona di Francia tiene buona corrispondenza con 
l'elettor Palatino, col duca di Wirtembergh e con gli 
altri che, per l'odio che hanno a'Spagnuoli, il re di 
Spagna non ha potuto guadagnare, e soleva spendere quel re 
in simili provvisioni o pensioni da 80,000 fiorini 
l'anno. </p>
<p>Non si possono unire le forze di Germania se non per via 
di Diete, e queste portano seco lunghezze e   
difficoltà grandi alle volte, per la diversità delle 
querele che vengono fatte per l'interesse di molti. </p></div2>
<div2><head>Capitolo 13</head>
<argument><p>Fanteria</p></argument>
<p>La fanteria del Tirolo ha fama d'esser buona, e di quella 
provincia o contado se ne può cavar assai. </p>
<p>Dicesi che tutta Germania potria fare da 200,000 fanti, 
e de'più esperimentati 100,000. </p>
<p>Conservano la loro ordinanza, combattono con valore, e si 
pongono da sè stessi in ordinanza, sicchè pare che 
naturalmente la sappiano fare; vagliono più nell'adoprare 
la picca che l'arcobugio; osservano esquisitamente i loro 
ordini, avendo un libro de'detti ordini composto da Lazaro 
Swendi colonnello di gran nome, e stimato appresso Carlo 
V. </p>
<p>Un'insegna s'intende di 300 paghe, ma i soldati non 
passano 300. </p>
<p>La paga del corsaletto è di 5 scudi il mese, ma molti 
sono avvantaggiati, perchè i capi danno alle persone 
segnalate 10 e 15 scudi il mese, e la paga degli 
archibogieri è di tre scudi e mezzo o quattro al più. </p>
<p>Spesso si rivoltano contro il loro colonnello, quando non 
usa modo di comandarli conforme al loro costume e natura; 
spesso si sollevano contro il principe, quando non hanno 
le paghe ai tempi debiti. </p>
<p>Il rigore è necessario quando errano, ma conviene anco 
la destrezza quando non possono esser imputati di errore, 
e se si vuole condurli a qualche impresa difficile bisogna 
che il capo loro sia in opinione di esser osservante della 
sua parola, e in tal maniera li spingerà dove lui vuole 
che vadano. </p>
<p>Il signor marchese di Burgau ha questo nome, e lo 
confermò quando fece ogni sforzo acciò fosse soccorso 
Comorn, dove erano stati mandati i suoi soldati con 
promessa di soccorrerli come fece. </p>
<p>Conducono donne e figliuoli alla guerra, dicendo che 
si fanno più arditi e più forti dovendo difendere la 
prole e  le cose loro, ma sono di tanto impedimento 
che rendono il soldato effeminato, e molte volte sono 
causa di gran danno. </p>
<p>I fanti si pagano secondo i servigj che hanno fatto in 
altre guerre, e secondo che hanno ben servito, il che si 
conosce dalle patenti; così si pagano in modo che occorre 
ben spesso dare ad un soldato 10 in 12 fiorini per 
paga, e per questo i pagamenti sono così eccessivi. </p></div2>
<div2><head>Capitolo 14</head>
<argument><p>Cavalleria</p></argument>
<p>La cavalleria di Cleves, Westfalla, Franconia, Sassonia 
e Slesia è stimata la migliore. </p>
<p>La cavalleria Unghera è spedita, la Tedesca è grave, la 
Polacca vale assai, e se quelle forze si congiungessero 
insieme potriano dare grandissimo travaglio a'Turchi. </p>
<p>Nelle rotte date a'Turchi, la cavalleria tedesca ha avuto 
quasi sempre il vanto, contro la quale nè i cavalli nè i 
soldati turcheschi sono atti a resistere, perchè i 
cavalli per lo strepito si disordinano e si mettono in 
fuga, e i soldati a cavallo essendo disarmati, e usando 
principalmente la lancia, non possono nè difendersi nè 
offendere. </p>
<p>La cavalleria tedesca si mette in battagtia in grossi 
squadroni quadri, e non in piccole squadre. </p>
<p>Quel modo è usato da'Fiamminghi, Spagnoli e Italiani, e 
questo da'Francesi; il che pare meglio, perciocchè 
secondo quest'ordine molti combattono, e secondo quello 
pochi, che sono le due prime file. </p></div2>
<div2><head>Capitolo 15</head>
<argument><p>Denari</p></argument>
<p>In Germania sono molte case ricche, e molte terre 
ricchissime, e le piazze principali hanno traffico grande; 
ognuno attende ad accumular denari, e quelli che non sono 
nobili o persone ??? ne accumulano gran copia, perchè non 
hanno occasione di spendere come hanno i grandi, i quali 
spendono largamente. </p>
<p>Ma quando una di queste case è salita a grandezza 
straordinaria compra titoli e giurisdizioni, e mentre 
vuole esaltarsi cade e precipita, perciocchè con queste 
dignità s'accompagnano spese, si lasciano i traffichi, e 
l'entrate non supplendo si fanno de'debiti, e al fine 
diventano poveri. </p>
<p>Gli eraril de'principi sono in gran parte esausti 
per le spese immoderate che fanno ordinariamente, e gli 
eraril delle città franche sono la maggior parte ben 
provvisti; ma il danaro difficilmente si cava da loro per 
valersene in occasione di guerra, e per altro servizio 
pubblico, perciocchè le città non possono esser 
aggravate se non da sè stesse. </p></div2>
<div2><head>Capitolo 16</head>
<argument><p>Munizioni, artiglierie e vettovaglie</p></argument>
<p>In Germania è gran comodità di far polveri, essendo la 
terra e <foreign lang="lat">massime</foreign> in Boemia, asciutta e netta 
dall'umidità, e però in Praga se ne fa della buona, sì 
come in Germania la migliore si fa in Argentina, 
Norimberga e in Svevia; ma la polvere di Boemia è più 
lustra e più netta, e però non lascia tanta feccia 
nell'arcobugio come fa l'altra. </p>
<p>In Germania si trova gran copia d'artiglieria, e 
particolarmente cadauna città delle terre franche ne è 
ben fornita, sì che non solo basta per la difesa ma 
sopravanza ancora; la quale artiglieria viene molto ben 
governata, sì come anco gli altri istromenti bellici. </p>
<p>I principi ne hanno ben fornite le loro terre e castelli, 
sì come degli altri istromenti, e particolarmente, fra 
gl'altri principi, vien stimato l'armamento dell'elettor 
di Sassonia a Dresden, dove è la sua residenza il quale 
per la qualità è eccellente e per la quantità è 
maraviglioso. </p>
<p>La Germania è abbondante di frumento, di biade, carne 
e altre cose necessarie al vivere, ma per l'uso della 
cervosa si consuma gran quantità di grano e di orzo. </p></div2>
<div2><head>Capitolo 17</head>
<argument><p>Capitani</p></argument>
<p>Il conte di Nardich nel consiglio era stimato di qualche 
prudenza, ma non tanto nell'opere, amando soprammodo 
d'arricchirsi per ogni verso. </p>
<p>Quando fu mandato alla difesa di Giavarrino fu dubitato 
in qualche modo della sua virtù, ma per le dipendenze e 
favori che aveva fu gratificato. </p>
<p>Il barone di Tiesfinbach, capitano nell'Ungheria 
superiore, ha lungamente militato in quella provincia, ma 
con varia  fortuna nelle guerre passate, e in questa 
ha acquistato fortezze e piazze di considerazione. </p>
<p>Ha concetto d'esser avaro e rapace, e troppo rigoroso, 
per la qual causa fu molto odiato dagli Ungari. </p>
<p>Il Palatino è assai amato dagli Ungari, è ardito, ma 
presume troppo, e non vuol cedere al parere d'alcuno, e in 
campagna mostra gran valore, ma per difendere e offendere 
fortezze non ha tanta pratica. </p>
<p>Il Nadasti è stimato valoroso; è capitano molto 
esperimentato dei luoghi e siti, prudente e molto 
informato del modo del combattere de'Turchi; ma per essere 
di diversa religione non è tanto rispettato 
dall'Imperatore e da altri cattolici. </p>
<p>L'Imperatore è alienissimo dall'esercizio dell'armi, e 
si crede che difficilmente anderà in persona alla guerra. </p>
<p>L'arciduca Ernesto è più atto a governare gli stati in 
tempo di pace. </p>
<p>L'arciduca Matthias ambisce le cose grandi, ma non ha 
troppa capacità di maneggiarle. </p>
<p>L'arciduca Massimiliano ha gran cuore e ardire, ma non 
ben misurato con le forze, nè regolato con la ragione. </p>
<p>Degli elettori non vi è alcuno che sia abile ad 
esercitar il carico di generale. </p>
<p>Il duca Francesco di Sassonia è assai stimato per esser 
stato in Francia, Fiandra e Ungheria, dove ha fatto 
qualche prova. </p>
<p>Il principe Cristiano di Anhalt è in buona 
considerazione di capitano, ma non ha servito l'Imperatore 
in questa guerra. </p>
<p>Il duca di Wirtemberg è stato in Francia e in 
Inghilterra, e si crede che sarà capitano d'un esercito, 
quando però gli eretici facessero guerra ai cattolici. </p>
<p>Il conte Carlo di Mansfelt è il più esperimentato e 
riputato capitano che sia quasi in Germania, avendo 
esercitato la milizia in Fiandra e Francia. </p>
<p>S'accampò in Ungheria con le sue genti a fronte del 
nemico con tal giudizio e con tal'arte, che sebbene era di 
numero minore, nondimeno si fortificò così  bene 
negli alloggiamenti, che non avea da temere. </p>
<p>Fa professione di far castramentazioni forti 
principalmente contro la cavalleria; stima più la 
fanteria; è rigoroso, castigando con severità; è 
risoluto e pratico; è affabile, ma non ama che sia 
contradetto alla sua opinione; ha giudizio nelle 
espugnazioni delle terre e nel fortificare, e 
intelligenza; ricerca le provvisioni abbondanti, e 
<foreign lang="lat">massime</foreign> quelle del denaro, e ha fama che non manchi 
al servizio del suo principe; non ha gran discorso, ma ha 
buon giudizio. </p>
<p>Il marchese di Burgau ha disposizione attissima alla 
guerra, è di corpo fortissimo e tolerantissimo 
degl'incomodi e delle fatiche; mangia a desinare 
mediocremente, e a cena poco o niente, e beve acqua; dorme 
quando vuole, e travaglia così la notte come il giorno; 
ha desiderio d'acquistar nome ed esperienza nella guerra; 
è ardito e intrepido, e volentieri è il primo a mettersi 
nei pericoli, ma con ragione; è osservatore della parola 
anco ad ogni minimo soldato, e per questa causa viene 
seguitato ed ubbidito da loro; è giovane, e se avrà 
buona fortuna sarà ottimo capitano. </p>
<p>Delle forze della Germania, delle quali si va prevalendo 
l'Imperatore. </p>
<p>Le forze della Germania sono tali che l'Imperatore non 
se ne può servire a far imprese se non per via di diete o 
di leghe; quella delle diete è lunga, e porta seco molti 
impedimenti; quella delle leghe è difficile, perchè i 
principi e le città non concorreriano volentieri a tale 
unione. </p>
<p>Perchè se gli acquisti fossero proprj di Cesare, quelli 
della Germania non vorriano a spese proprie far più 
grande quello che desiderano debole, e se fossero comuni 
dell'Imperio, l'Imperatore non vorria impiegare il suo 
danaro, le sue forze e le sue fatiche per rendersi più 
difficile il modo di maneggiare l'Imperio; perchè quanto 
più vi fosse di ragione dell'Imperio fuori di Germania, 
con tanto maggior rispetto bisognerebbe che l'Imperatore 
procedesse. </p>
<p>Sia dunque l'Imperatore debole o potente, non può 
maneggiare a piacer suo le forze della Germania, perchè 
la potenza è troppo temuta, e la debolezza sprezzata, 
 come s'è visto per l'esempio di molti imperatori. </p>
<p>Le forze sono grandi, come si è detto, ma le gran 
macchine hanno difficoltà grande nel moversi, e 
l'Imperatore volendosene servire avrà da superare molti 
impedimenti. </p>
<p>L'autorità sola non bastando, si ricorre agli 
accomodamenti, ma poi non s'eseguiscono; e quando le forze 
saranno mosse, a mantenerle unite si troverà difficoltà 
non minore, poichè alcuni partiranno per qualunque 
occasione dall'esercito, altri, finito il loro tempo, 
secondo l'obbligo non vorranno continuare il servizio, 
altri facilmente diventeranno inutili per esser gente 
impaziente. </p>
<p>Sogliono le forze con facilità congiungersi, in virtù 
dell'assoluto imperio che il principe abbia sopra i suoi 
sudditi, come si vede del Turco e Moscovito, o per il 
grande amore che i soldati portino al loro capitano o i 
sudditi al principe; e di questo non saprei trovare 
esempio tra i principi moderni. </p>
<p>Tale solea essere il regno di Francia, ma ognuno ora vede 
come si trovi l'Imperatore, il quale non ha imperio 
assoluto e nè meno è amato tanto che basti dai vassalli, 
anzi per varj disgusti vi è piuttosto occasione di mal 
animo. </p>
<p>A mantenere queste forze bisogna molto danaro; ma cadaun 
principe e città franca che manda soldati, finito il 
tempo dell'obbligo, non si vuole indurre a spender 
d'avvantaggio, e l'Imperatore per se non può supplire. </p>
<p>Bisogna che la guerra sia non solo giusta ma necessaria, 
e che si tratti della salute dell'Imperio, se si vuole che 
le forze della Germania vi concorrano, poichè nella 
stessa guerra contra il Turco tanto giusta, e che era per 
propria difesa e per preservazione di tanta parte della 
Germania, s'è veduto che con grandissima difficoltà 
aiutarono l'Imperatore. </p></div2>
<div2><head>Capitolo 18</head>
<argument><p>Comizj e Diete</p></argument>
<p>Nei comizj o diete di Germania l'Imperatore presente 
procede con grandissimo disavvantaggio per le cose sue, 
perciocchè non usa l'autorità per muover i principi a 
contribuire ed aiutare, ma solo la dolcezza con maniera in 
questi paesi non usata. </p>
<p>Cinque ordini entrano nelle diete, il primo è degli 
 elettori, il secono de'principi secolari, il terzo 
degli ecclesiastici, il quarto dei conti e il quinto delle 
terre franche; ma di tutti questi si formano solamente tre 
voti, cioè degli elettori, dei principi, e delle città 
libere chiamate franche. </p>
<p>Fanno gran spese per comparire, e per stare in queste 
diete, e perciò fanno istanza di partire avanti la 
determinazione dei regali. </p>
<p>Propongono materie di pretendenze particolari, mettono 
avanti la cosa della religione, sopra la quale ogni parte 
ha da allegare i suoi gravami, e questo impedisce le più 
importanti e le più comuni, e se si delibera alcuna cosa; 
l'esecuzione è tarda e difficile da farsi. </p>
<p>Le diete insomma sono piene di difficoltà, nelle quali, 
risoluto un dubbio ne sorge un altro più arduo e più 
difficile del precedente, e la camera imperiale ha carico 
dell'esecuzione. </p></div2>
<div2><head>Capitolo 19</head>
<argument><p>Del regno d'Ungheria</p></argument>
<p>Soleva essere il regno d'Ungheria grandissimo e 
potentissimo per aver congiunta la Dalmazia, Croazia, 
Servia, Bosnia, Transilvania, Valacchia e Bulgheria, ma 
adesso quasi tutte queste provincie sono ridotte alla 
protezione del Turco. </p>
<p>Il paese è abbondantissimo di tutte le cose necessarie, 
tanto che ne comunica agli altri paesi vicini. </p>
<p>La città principale è Buda, dopo la perdita della quale 
l'Imperatore è solito convocare le diete in Possonia. </p>
<p>Gli Ungheri ordinariamente sono stimati crudeli, avari, e 
mancatori della loro parola, così verso il loro re come 
verso i particolari. </p>
<p>Nell'aspetto e nel resto assomigliano a'Turchi; sono 
pazientissimi delle fatiche, e stimati buoni soldati da 
far imboscate e scaramuccie, ma non osservano ordinanza 
ferma. </p>
<p>Essendo unite tutte le provincie di quel regno, potevano 
fare 100,000 fanti, e 60,000 cavalli; ma adesso 
potranno appena farsi, nella parte che è posseduta 
dall'Imperatore, 20,000 fanti e 10.000 cavalli. </p>
<p>Quando il re o alcuno dei figliuoli va in persona alla 
guerra, sono obbligati gli Ungheri, che hanno signorie, 
contribuire otto fanti e quattro cavalli per ogni 20 
sudditi che  hanno, e quando vi va alcun minore, 
cinque fanti e tre cavalli; nel resto i nobili sono tutti 
esenti. </p>
<p>L'entrate che ne cava l'Imperatore sono principalmente 
delle miniere, le quali ascendono a 400,000 fiorini, 
delle trigesime, che è un dazio per il quale si paga un 
fiorino e mezzo per ogni bue, fiorini 80,000, e delle 
sessioni dei contadini pure fiorini 80,000; intendendosi 
per sessione una casa con tanto terreno quanto può 
lavorar un uomo; e di questo si paga due fiormi l'anno. </p>
<p>Quello poi che bisogna d'estraordinario si cava per via 
di diete, e tutto il carico è posto sopra i villani. </p>
<p>Gli Ungheri restano mal soddisfatti dell'Imperatore 
principalmente perchè sono mal difesi, e perdono sempre i 
loro beni usurpati da'Turchi, e dicono ciò avvenire per 
tenere Sua Maestà più conto della Germania che 
dell'Ungheria; perciocchè quando i re abitavano in 
Ungheria, non solamente si difendevano da'Turchi, ma molte 
volte ottenevano segnalate vittorie. </p>
<p>S'aggiunge che l'Imperatore Ferdinando volle che quel 
regno non fosse elettivo, come era sempre stato, ma 
ereditario; del che sdegnati gli Ungheri, ogn'altro 
principe desiderano che alcuno di casa d'Austria. </p>
<p>L'Imperatore resta anco molto mal soddisfatto degl'
Ungheri perchè quel regno è stato causa che i suoi 
predecessori e la Maestà Sua al presente abbian impegnato 
dei loro stati e abbian speso quanti denari han potuto 
cavare dai loro sudditi per difendere quel regno; 
nondimeno gli Ungheri si sono mostrati poco ubbidienti, e 
poco pronti a contribuire nei bisogni, benchè in 
quest'ultima guerra pare che abbiano fatto assai. </p>
<p>Il regno d'Ungheria si stendeva per occcidente fino 
all'Austria, per oriente fino al mar Negro, per 
settentrione fino alla Polonia, e per mezzogiorno fino 
all'Adriatico. </p>
<p>Le piazze principali sono Agria, Toccai, Comorn e 
Waitzen, piazze piccole sui confini della Boemia, facili 
da esser tolte. </p>
<p>Vi è poi Possonia e Cassovia nella superiore, che sono 
città nominate, ma non sono però troppo forti. </p></div2>
<div2><head>Capitolo 20</head>
<argument><p>Della guerra in Ungheria col Turco</p></argument>
<p>I Tedeschi sono discordi tra di loro nelle 
provvisioni della guerra, come si è veduto nel difendersi 
dai Turchi; e nel contribuire il danaro per la guerra non 
si fidano di darlo in mano dell'Imperatore, ma vogliono 
che sia speso da loro medesimi. </p>
<p>Le contribuzioni per la guerra sono tarde e difficili, e 
in ciò procede l'Imperatore in tal modo, che non consegue 
la pace e patisce i danni della guerra. </p>
<p>Perchè volendo cavar danari dal papa, e dai principi 
d'Italia e di Germania, mostra d'apparecchiarsi alla 
guerra, e frattanto dà comodità e occasione al Turco di 
assaltarlo ed offenderlo, e perde l'occasione di trattare 
la pace; e così non fa nè l'una cosa nè l'altra in 
quel modo che si converria. </p>
<p>L'esercito turchesco, se venisse all'offese degli stati 
dell'Imperatore, si potria dividere in tre parti, una 
verso Croazia, la seconda verso Temesvar, e la terza verso 
Ungheria per andare poi verso Vienna. </p>
<p>La prima impresa saria più facile per esser la parte 
più debole, e se i Turchi disegnassero di acquistare 
Carlostat, e poi impadronirsi di Trieste e Gradisca e 
altri luoghi simili, che per occuparli non avriano 
difficoltà alcuna, verriano ad esser padroni di tutta la 
Croazia e della porta per entrare in Italia. </p>
<p>La seconda impresa è stimata più ardua, rispetto al 
sito e alla strettezza dei passi, ma essendo padroni di 
tutto il paese sino a Buda, potriano facilitarla. </p>
<p>Quanto alla terza, possono tentare Canissa per drizzarsi 
poi verso Vienna, e schivare le bocche d'alcuni fiumi che 
rendono il paese paludoso, per il quale avriano da passare 
quando andassero per l'Ungheria; e quando poi 
s'accampassero sotto Vienna, dovriano impadronirsi d'un 
colle, che gli è vicino, per dominare il Danubio, e 
impedire i soccorsi e le vettovaglie che vi si 
conducessero. </p>
<p>Prepareriano anco i Turchi un'armata per tener in 
freno il papa, il re di Spagna e altri potentati, come per 
portare supplimento di viveri e altre cose necessarie 
all'esercito. </p>
<p>Qui si deve considerare qual'impresa sia più espediente 
per i Turchi, o di voltarsi verso Germania ovvero verso 
Italia. </p>
<p>Per tentare l'ingresso d'Italia, e farvi acquisto, 
incontreriano opposizione dei maggiori principi d'Europa, 
papa, re di Spagna e Repubblica di Venezia, e di tutti gli 
altri principi d'Italia, i quali per la vicinanza del 
pericolo si moveriano con tutte le loro forze; potriano 
anco esser assaltati dalla parte di Germania, che saria 
loro alle spalle, e dove troveriano impedimento di molte 
piazze e terre forti, che li fariano consumare genti e 
tempo. </p>
<p>La vettovaglia eziandio riuscirebbe loro più difficile, 
perchè si condurria dentro le terre forti, nè il paese 
è tanto abbondante, come quello di Germania, da dare 
comodità di viveri al nemico. </p>
<p>I passi sariano piu angusti e più pericolosi per non 
esser il paese tanto aperto e così amplo, e troveriano 
più fiumi, più paludi, e più dificoltà nel cammino. </p>
<p>Per il contrario, non incontreriano cavalleria così 
numerosa e così potente come è quella di Germania, e 
troveriano le provincie e i principi disuniti, l'unione 
de'quali quanto sia difficile i Turchi l'hanno già ben 
provato. </p>
<p>La gloria saria maggiore a dominare quella provincia 
che è stata dominatrice di tutte l'altre al tempo della 
potenza romana, il frutto saria grandissimo per 
l'opportunità del sito e per l'acquisto di tante 
ricchezze e di tante fortezze e forze, con le quali saria 
poi facile opprimer tutti gli altri potentati. </p>
<p>A questo male il miglior rimedio è che la Germania e 
l'Italia si mostrino unite a difender la salute comune, 
che in tal modo il Turco non avrà ardire di tentare cosa 
alcuna, e tentandola partiria con pentimento e danno; nè 
bisogna mostrare che cadauna di queste parti voglia 
attendere al proprio comodo, e con occhi oziosi mirare la 
jattura del  vicmo, poichè nè più facile strada 
nè più potente arma potriano dare a'Turchi di questa. </p>
<p>I Turchi in Ungheria e Croazia sono stati rotti per esser 
i cavalli turchi agili ma non forti a sostentare un 
incontro, e per non esser gli uomini armati. </p>
<p>I cavalli ungheri sono simili ai turcheschi, e però 
sotto Zigeth furono ributtati; ma la cavalleria tedesca 
rompe i Turchi, essendo ordinariamente unita e densa, 
avendo cavalli grossi e forti, ed essendo ben armata e 
atta ad urtare e a resistere al nemico. </p>
<p>I cavalli turcheschi non sono avvezzi al rumore degli 
arcobugi, e così i cavalli come i soldati sono disarmati, 
e non hanno altra arma da offesa che la lancia. </p>
<p>I Tedeschi all'incontro hanno i corsaletti, hanno 
arcobugi lunghi e corti, e presto li sparano e caricano, e 
apportano danno e confusione a'Turchi. </p>
<p>Quando i Turchi non sono in tanto numero che possano 
circondare e rinchiuder i Cristiani, non si ha da temere 
sebbene fossero superiori di quantità, perchè in tal 
caso la moltitudine non giova; ma quando siano tanto 
numerosi da poter assaltare da ogni canto, allora vi è 
pericolo. </p>
<p>Quando anco non combattono in sito così spazioso che sia 
capace di molta gente spiegata in battaglia, allora 
facilmente i Cristiani restano vittoriosi. </p>
<p>I Turchi guerreggiando in Ungheria hanno comodità di 
vettovaglie per via del paese che possiedono in quel 
regno, e per la Valacchia, Moldavia e Transilvania, e 
particolarmente per il Danubio, per il quale dal mar Negro 
possono condur tutto quello che bisogna, come fece 
Solimano quando venne all'espugnazione di Strigonia e di 
Alba Regale, che per quel fiume si fecero gli apparati 
militari, e si portaron tutte le cose necessarie per 
l'esercito. </p>
<p>Notasi quest'avvantaggio per i Turchi, che gran parte 
dell'Ungheria è inclinata alla setta Ariana, dalla quale 
Maometto prese i suoi dogmi e ordini. </p>
<p>Si vede quanto giovi e quanto importi la celerità e la 
prevenzione contro Turchi, poichè gl'imperriali, 
ancorchè inferiori di numero, hanno dato rotte, fatto 
acquisti, accresciuta la riputazione a sè e diminuitala 
all'inimico, solamente perchè hanno operato presto, e 
atteso ai progressi, quando i  Turchi si riparavano; 
e chi non facesse a questa maniera, mai le forze minori 
potriano superare e resistere alle maggiori. </p>
<p>Il regno d'Ungheria è stato sempre reputato 
importantissimo per la sua grandezza e per il suo sito, 
essendo antemurale della cristianità. </p>
<p>Il modo di tenere gli Ungheri ubbidienti è quello che fu 
usato dal re Matthias, il quale manteneva una milizia di 
sei in sette mila fanti in tempo di pace, e quando 
bisognava li mandava o tutti o parte a forzare i 
disubbidienti, e poi li esercitava con l'armi, e facendo 
sempre guerra col Turco, dava toro occasione di pensare 
alla gloria del vincere; e a questo modo si acquistava 
riputazione e forza. </p>
<p>Il regno d'Ungheria intiero è molto amplo; confina da 
levante con la Bulgaria e Valachia, da tramontana con la 
Moravia e Polonia, da ponente con la Moravia e Austria, 
da ostro con la Servia e Bosnia. </p>
<p>È lungo da levante a ponente 16 giornate, ed è il 
più fertile paese d'Europa; produce pane e vino buono in 
abbondanza, carne, frutti, salvaticini, erbe, ed ogni cosa 
opportuna al viver umano. </p>
<p>Ha spaziosissime campagne, le quali danno nutrimento 
a'cavalli; ha diversi fiumi, cioè il Danubio che lo 
trascorre da ponente in levante, la Drava e la Sava che 
sboccano nel Danubio dalla parte di ostro, il Tibisco 
dalla parte di tramontana. </p>
<p>È diviso questo regno in tre parti; una ne possiede il 
Turco, che è la maggiore, cominciando dalla Croazia e 
dalla Servia fino a Buda, con Strigonia, Alba Regale e 
Vezprino; l'altra è dell'Imperatore, che si estende da 
Possonia fino in Austria, e per le montagne fino alla 
Transilvania, e dalla parte della Croazia fino in Istria e 
in Dalmazia; la terza è tenuta dal Transilvano, che è la 
migliore di tutte, perchè è fertilissima, e ha le minere 
d'oro e d'argento e le montagne di sale. </p>
<p>È abitata cadauna di queste parti da nobili, baroni, e 
contadini, e il maggior numero è in Transilvania, dove 
non sono stati Turchi, i quali non tollerano di questa 
sorte di persone. </p>
<p>Gli Ungheri sono uomini di natura e di fede cattiva, 
bisogna con la forza e con il terrore tenerli in freno, e 
se  non fosse la paura che hanno de'Turchi, non si 
potriano dominare nè reggere; e se quel regno fosse 
posseduto dall'Imperatore come soleva essere da'proprj re, 
saria travagliato da sedizioni, e quello che ora 
l'Imperatore spende per la guerra contro i nemici, 
bisogneria che lo spendesse per mantenersi sicuro dai 
medesimi sudditi. </p>
<p>Vi sono alcuni baroni ricchi e potenti, e questi 
opprimono i più deboli, e mantengono gran numero di 
cavalli, non pagandosi un uomo più di sette fiorini al 
mese. </p>
<p>I popoli d'Ungheria sono atti alle fatiche e alle guerre, 
ma non hanno armi, nè ordine, nè disciplina. </p>
<p>Si è considerato di ammaestrarli ed armarli, ma si è 
dubitato di non poterli poi reggere e che sariano di 
grandissimo disturbo. </p>
<p>Rispetto a quel che l'Imperatore possiede dell'Ungheria, 
ha Sua Maestà due grandissimi avvantaggi; l'uno che non 
avendo il nemico se non alla fronte, e potendo valersi del 
paese che ha alle spalle, essendo tutta la Germania 
collocata in questo sito, può radunare le sue forze senza 
che l'inimico lo possa impedire, e ricever dall'Italia e 
dai paesi settentrionali soccorsi con facilità. </p>
<p>L'altro avvantaggio è che può guerreggiare nove mesi 
dell'anno senza timore del nemico, sei mesi d'inverno e 
tre d'estate, nel qual tempo potria fare gran progressi, e 
starsi in modo che per i tre mesi ne'quali i Turchi sono 
potenti, potesse far loro resistenza e trattenerli; ma per 
mancamento di buon consiglio poco giovano questi 
avvantaggi. </p>
<p>Ha munizioni, artiglierie, vettovaglie, cavalleria e 
fanteria, e modo di far danari, se sapesse usarlo, e 
quello che importa, comodità di condurre le forze, 
rispetto ai fiumi grandi e navigabili che sono in suo 
potere. </p>
<p>Gli Ungheri procedono lenti e freddi nella difesa del 
regno, vedendo che a loro non appartiene nè governo nè 
dignità, e che non hanno autorità per non aver proprio 
re. </p>
<p>I Turchi nell'espugnazione delle fortezze riescono 
maravigliosamente, imperciocchè giova loro la moltitudine 
de'soldati e de'guastatori, la quantità dell'artiglieria 
e la furia delle batterie. </p>
<p>Ma in campagna, dove l'armatura e l'ordine vale assai, 
possono facilmente esser superati; e però gl'imperiali 
 ottennero diverse vittorie, e al tempo della guerra 
dell'Imperatore Massimiliano il bassà della Bosnia ebbe 
una gran rotta con perdita dei padiglioni e 
dell'artiglieria; ma finalmente i Turchi vinsero. </p>
<p>I Turchi eleggono capitani per l'esperienza e per le 
virtù dimostrate, e gl'imperiali, come è comune a tutti 
i Cristiani, per la nobiltà. </p>
<p>I capitani imperiali sono discordi e di poco valore; 
quelli del Turco uuiti e valorosi; i soldati turcheschi 
sono ubbidienti, disciplinati e sobrj; gl'imperiali dati 
alla crapula, guidati dal proprio appetito, vanno e 
ritornano quando vogliono. </p>
<p>Gl'imperiali sono divisi di religione e d'interessi; i 
Turchi sono liberi da queste dissensioni. </p>
<p>Il capitano turchesco ha somma autorità, l'imperiale 
l'ha debole; quello delibera da sè, questo ha da 
aspettare dalla corte l'avviso. </p>
<p>La milizia tedesca è grave e tarda, la turchesca spedita 
e presta; la tedesca è meglio armata, la turchesca più 
agile e più celere. </p>
<p>L'Imperatore non ha forze che siano atte nè per 
combattere in campagna contro Turchi, nè per presidiare 
le piazze che si devono difendere, come si è veduto per 
la perdita delle fortezze, e per la fuga dei soldati che 
erano sull'isola di Comorn. </p>
<p>I Turchi per la parte del Danubio possono entrare in 
Germania e fare il primo impeto contro Ratisbona, e di là 
stendersi nella Baviera, nel Palatinato, e dove volessero. </p>
<p>Saria necessario almeno, per combattere con i Turchi, 
aver un corpo di 20,000 soldati pagati e fermi con il 
soldo e con l'ubbidienza, ai quali aggiungendo quelli 
della Germania e dell'altre provincie comandate, si potria 
fare grandi effetti, e questi di Germania sariano più 
costanti nell'imprese per l'emulazione che avriano 
co'forestieri. </p>
<p>Si considera se è meglio aver l'esercito formato 
l'inverno ed attender allora agli acquisti, ovvero averlo 
pronto l'estate per opponersi all'impeto de'Turchi. </p>
<p>Il Turco mentre sta in pace, quanto al regno d'Ungheria, 
sempre va avanzando e dilatando i suoi confini con le 
incursioni e con le prede, poi si ritira. </p>
<p>Il modo di far guerra al Turco in Ungheria è d'avere per 
il mese di marzo radunato un esercito di 10,000 cavalli 
 e 40.000 fanti, ma bisogneria che vi fossero 
de'Spagnoli, dell'ltaliani e de'Valloni, non de'Tedeschi 
solamente, e con queste forze fare progresso fin che il 
Turco esce con l'esercito, che non vuol essere se non per 
tutto giugno, e in quel tempo cercare d'acquistare qualche 
gran piazza e ivi fermarsi e far frontiera al Turco, e 
quella conservata, l'anno seguente con la medesima forma 
procedere più oltre. </p>
<p>Il Turco s'accampò sotto Giavarino, e da principio non 
occupò l'isola, come avria potuto fare, non abbracciò 
nè meno tutte le parti fuori dell'isola, ma solamente 
quelle che sono fra il fiume Raab e il Danubio; ma 
accortosi dell'errore, attese ad impadronirsi dell'isola; 
ma si dice che da principio non occupò l'isola per non 
aver barche. </p>
<p>Il campo turchesco non è trincerato, ma la fortezza sua 
stimano essere i padiglioni frequenti e con le corde così 
legati e inviluppati insieme, che impediscono fortemente i 
cavalli e i fanti che vi volessero entrare. </p>
<p>Hanno solamente alcune strade per comodità 
dell'alloggiamento, e quelle tengono guardate con corpi di 
soldati. </p>
<p>I Turchi si servono nell'espugnazione molto de'guastatori 
e poco dell'artiglieria; così fecero a Giavarino, dove 
non fecero quasi mai batteria, ma con le trincee 
s'avvicinavano alla fossa che era piena d'acqua, e fecero 
cavare la muraglia facendovi una mina, con la quale 
rovinarono i baluardi e presero poi la fortezza. </p>
<p>Gli Ungheri con impeto assaltano l'inimico, ma ad ogni 
poco d'incontro che ritrovano si mettono in fuga, e con 
difficoltà si riordinano, e il medesimo modo quasi 
osservano i Turchi. </p>
<p>Fra'Turchi non si sentono tradimenti, non insidie al 
proprio capitano, ma ostinazione nella difesa, e se alcuni 
mancano, e sono trovati colpevoli, con la vita soddisfanno 
alla pena. </p>
<p>Il marchese di Marignano fu dimandato di tre cose nella 
guerra di Carlo V col Turco; l'una, se Sua Maestà dovea 
andarvi in persona; l'altra, se si dovea assediar Buda, 
poichè Giavarino e Strigonia erano in poter di Cesare; la 
terza, se si dovea combattere in campagna con l'esercito 
turchesco. </p>
<p>Alla prima rispose, che se Sua Maestà avea i denari 
pronti per i pagamenti, e tutte le cose necessarie per 
mantenere l'esercito,  vi dovesse andare; ma se non 
aveva le suddette cose preparate ed abbondanti, se ne 
rimanesse, perchè sariano nate sedizioni e altri 
disordini, ai quali l'autorità imperiale non avria potuto 
rimediare. </p>
<p>Alla seconda rispose, che in niun modo le forze si 
fossero impegnate in quell'assedio, perchè avriano potuto 
ricevere disturbo e danno dal nemico. </p>
<p>Alla terza consigliò, che se il Turco fosse venuto in 
persona, si dovesse combattere, perchè si avria potuto 
venire a battaglia con i gianizzeri, i quali senza dubbio 
sariano stati superati dalla fanteria cristiana; ma non vi 
essendo da combattere con la cavalleria, la quale per il 
numero avria potuto prevalere, i Cesarei vincendo avriano 
fatto poco o niun danno all'inimico. </p>
<p>Diceva che si doveva radunare un esercito di 60,000 tra 
fanti e cavalli, de'quali 20,000 si dovessero mandare ad 
assaltare quel corpo del campo nemico nel quale si 
trovasse il signor Turco, altri 20,000 si mandassero 
contro il resto della cavalleria, e 20,000 restassero 
per soccorrere dove fosse stato il bisogno; affermando che 
se bene i Turchi erano in gran numero, nondimeno i 
valorosi e forti erano pochi, e gli altri erano piuttosto 
d'impedimento che di aiuto, e che non avria voluto simil 
gente nel suo esercito. </p>
<p>Queste considerazioni si possono applicare alla guerra 
presente; e quanto alla persona dell'Imperatore, se si 
considera che non è esercitato nelle armi, che 
nell'esercito non vi sarà maggior ubbidienza, che non 
avrà gran seguito dei principi d'Alemagna, che alla 
Maestà Sua Vien portato più rispetto da lontano che 
nell'esercito, si potrà ragionevolmente credere che siano 
per succedere i medesimi disordini con la sua persona come 
senza; e non vi essendo, resta il rimedio di ricorrere a 
lui, mentre essendovi è perduta ogni speranza. </p>
<p>Le provvigioni sufficienti, senza la sua persona, 
basteranno per le imprese; la sua persona senza le 
provvisioni non sarà sufficiente per alcuna cosa; i 
supplimenti non saranno somministrati con maggior 
diligenza per la sua presenza, nè senza questi si potria 
fare cosa buona. </p>
<p>Vi bisognerà maggior spesa per la sua corte, per la sua 
guardia e per altri rispetti, e questo denaro è meglio 
impiegarlo in accrescere il numero  dei soldati; nè 
è decente a Sua Maestà andare nell'esercito quando non 
sia potentissimo. </p>
<p>Col consiglio, stando lontano, può indirizzare tutta la 
guerra, non essendo tanta la distanza che possa impedire 
l'opportunità delle deliberazioni, ovvero delle 
provvisioni, e può ancora meglio sollecitare le parti 
della Germania a mandare ajuti. </p>
<p>Circa l'assedio e oppugnazione di qualche piazza, adesso 
non viene in considerazione se non Strigonia, Giavarino e 
Alba Regale, perchè le altre sono troppo lontane dai 
confini e vicine al centro dello stato dell'inimico. </p>
<p>Alba Regale è forte per la fossa, per la muraglia e per 
il sito circondato da acqua, e a voler andare a 
quell'assedio s'incontra nel cammino Vezprino, ed altri 
luoghi che bisogneria espugnare, nel che si ricercheria 
tempo e spesa. </p>
<p>A Strigonia il campo cristiano potria ricever travaglio 
così per la vettovaglia come per altri accidenti. </p>
<p>Giavarino saria da tentare, non d'estate quando i Turchi 
s'ingrossano, ma d'inverno quando sono ritirati, e che 
hanno diversi impedimenti. </p>
<p>Quando vi fosse l'esercito turchesco si potria far prova 
di venire a giornata col nemico, della qual cosa si può 
dire che nessun'altra sia più giovevole nè più 
salutifera, perchè nell'espugnazione delle piazze si 
perde molta gente e molto tempo, e nella difesa delle 
muraglie non s'avanza altro, quando si difendono, se non 
l'aver schifata la perdita; ma ben spesso il Turco le 
sforza quasi tutte per la gran potenza sua. </p>
<p>Combattendo in campagna si può sperare di vincerlo, ed 
è stato superato in diverse pugne dagl'imperiali in 
questa guerra e nella guerra del 65 in Croazia. </p>
<p>In Persia, pochi Persiani hanno sempre vinto i molti 
Turchi, se non quando il numero de'Turchi ha senza 
proporzione ecceduto quello de'Persiani. </p>
<p>Bisogna avvertire che i Turchi, per il gran numero della 
cavalleria, assaltano confusamente da tutte le parti, per 
fianco, per fronte, e per le spalle; feriscono e si 
ritirano non lasciando  gli assalti; con artificj e 
stratagemmi lo tengono sempre infestato e faticato. </p>
<p>Per rimediare a questo disordine, bisogna aver l'esercito 
disposto in molte squadre, che una possa soccorrer 
l'altra, ed estender la fronte per non esser circondati 
dall'inimico, e assicurare le spalle. </p>
<p>È anco da considerare che i Turchi, sapendo che i nostri 
soldati a cavallo, atterrati che sono, non si possono 
muovere per l'armi che li aggravano, attendono a ferire e 
ammazzare i cavalli, perchè sono certi che l'uomo diviene 
preda dell'inimico, onde bisogna che i cavalli siano 
armati la testa e il petto. </p>
<p>Il vero modo di vincere il Turco è di demolire quel 
fondamento sopra il quale si fonda e sostenta la sua 
potenza. </p>
<p>Lo stato della Repubblica nostra consiste nelle molte e 
gran fortezze; quello della corona di Francia in un regno 
potente, forte e unito; e quello della corona di Spagna 
nell'abbondanza dell'oro e del denaro, che si cava 
particolarmente dall'Indie. </p>
<p>L'imperio del Turco si fonda in una milizia perpetua, 
sempre ordinata, sempre pagata, e sempre pronta. </p>
<p>Chi disegna ottenere lo stato della Repubblica bisogna si 
prepari all'espugnazione delle piazze; chi desidera 
assaltare il regno di Francia, bisogna indebolirlo con le 
smembrazioni e divisioni; chi disegna metter a pericolo la 
corona di Spagna, deve voltarsi contro l'Indie e levarle 
la comodità del danaro; chi vuol debellare e snervare il 
Turco è necessario consumare, rompere, e fracassare i 
soldati, il che non si può fare se non con battaglie 
campali; e una rotta che gli fosse data, e fosse 
perseguitato, e poi fossero sollevati i popoli cristiani 
suoi soggetti, gli si leveria la comodità di ristorarsi. </p>
<p>Il combattere contro Turchi in campagna è stato sempre 
felice per Cristiani, e parimente il combattere in mare, 
ma l'espugnare le sue piazze è stato sempre difficile, 
come si è veduto in Strigonia e altre piazze principali, 
perciochè le muniscono hene, e difficilmente si possono 
assediare per tanto tempo che non siano da qualche 
esercito soccorse, o che non sia levata la comodità della 
vettovaglia a quelli che assediano. </p>
<p>Il ridursi nelle fortezze per difendersi senza un 
esercito in  campagna, non è altro che esponersi a 
manifesta perdita, come si è veduto per esperienza di 
tante terre prese da'Turchi; e se Comorn si difese, fu 
perchè l'esercito era vicino, che la poteva aiutare; ma 
dove quella piazza fosse stata ancora più forte, senza 
l'esercito non si poteva salvare. </p>
<p>Il ritirarsi a difender un passo, o di un fiume o d'una 
valle o d'un monte, può ritardare un esercito, ma non 
può impedirlo, nè mai si è veduto nè letto che un 
esercito non sia trapassato per qualunque opposizione che 
gli fosse fatta, perchè se gli eserciti potenti non 
passano per un luogo passano per un altro, se non si 
aprono la strada con la forza, l'aprono con l'arte e con 
l'inganno, se non ritrovano cammino lo formano, e si è 
provato in questa guerra, che quando i Turchi hanno voluto 
passare il Danubio e prendere l'isola, l'hanno potuto fare 
malgrado tutti gl'impedimenti che se gli erano opposti. </p>
<p>Il combattere in campagna è pericoloso, perchè perdute 
le forze ne seguita la rovina d'ogni cosa; ma anco stando 
così aspettando si corre pericolo, e non si può uscire 
di pericolo, e non si può acquistare nè stato nè 
gloria, nè conservare quello che si ha senza pericolo; 
onde quando si sono fatte le provvisioni ragionevoli, 
bisogna lasciar giudicar a Dio il successo. </p>
<p>La milizia che mantengono i Turchi fomenta tutti gli 
altri disordini di quel regno; con quella si sostenta la 
tirannide, con quella si tengono in timore i sudditi, con 
quella si esalta e innalza il dominio; e però sino a 
tanto che non si cerca di distruggere quella milizia, non 
si può pensare di far danno di momento all'imperio 
turchesco. </p>
<p>Per poter dunque combatter con i Turchi è necessario 
che vi convengano Ungari e Polacchi con le loro lancie e 
con i loro cavalli; perciocchè le lancie de'Turchi 
sebbene sono più lunghe di quelle che si usano in Italia, 
quelle però degli Ungari e Polacchi sono lunghissime, e 
portate in una manica di cuoio attaccata alla sella, che 
è causa che fermin bene il colpo, e che sian guidate più 
dal cavallo che dall'uomo. </p>
<p>Le squadre degli uomini d'arme sono buone per fare e 
sostentare un urto, ma non possono seguitare l'inimico, e 
quando fossero mancanti d'altra cavalleria, facilmente 
sariano da'Turchi  annichilati. </p>
<p>Gli archibugieri a cavallo sono temuti da'Turchi e loro 
inferiscono gran danno, essendo i Turchi disarmati; ma 
bisogna che abbiano archibugi lunghi, e non le pistole 
solamente, e che si dividano in molte squadre per 
soccorrersi gli uni cogli altri, e per ferire da diverse 
parti, e non restringersi in un solo squadrone, che 
facilmente può esser rotto. </p>
<p>La gloria de'Cristiani contro Turchi non si estende oltre 
la difesa; e quando han sostentata una piazza, e impedito 
il progresso, come a Vienna, si stima d'aver fatto gran 
cosa; e per il vero l'azione non è piccola, ma non è 
bastante per entrare nello stato del nemico, levargli le 
terre, e snervar le sue forze. </p>
<p>Vi bisognano altri mezzi, altre forze, altri animi per 
far imprese tanto gloriose; l'armi cristiane sono oziose, 
perchè non si adoperano mai se non in guerre di poco 
momento; sono divise, perchè dipendono da tanti 
potentati; sono inordinate, perchè non vi è disciplina; 
sono deboli, perchè in loro è poca esperienza; e 
nondimeno con queste armi, quando se gli imprimesse buon 
ardire, si potria superare facilmente l'inimico. </p>
<p>Per far guerra al Turco in Ungheria, nella quale si 
potesse assicurare di difendersi, e alle volte offendere 
il nemico, è necessario aver le genti partite in tre 
eserciti, l'uno verso la Valachia e la Moldavia per 
difficoltare a'Turchi quei passi, e sostenere quei popoli; 
l'altro nell'Ungheria superiore per mantenere tutto quel 
paese, e non lasciarvi accostar il Turco; l'altro 
nell'Ungheria inferiore e nella Croazia. </p>
<p>Verso la Moldavia e Valachia basteriano 15,000 soldati 
con quelli del paese; nell'Ungheria superiore 30,000, e 
nell'inferiore 40,000, de'quali parte si mandassero in 
Croazia; e a questo modo si difenderiano tutte le parti e 
si astringeria l'inimico a dividere le sue forze. </p>
<p>Se si volesse attendere all'offesa, basteria presidiare 
le piazze principali di quelle provincie, e poi unire 
tutte le dette forze, e molto per tempo penetrare nel 
paese nemico, e avanti che il Turco avesse preparato e 
formato il suo esercito, fare qualche progresso, e venendo 
l'occasione tentare il conflitto. </p>
<p>La milizia de'Tartari è d'aiuto a'Turchi, perchè 
essi soli fra i soldati del Turco possono tollerare i 
freddi d'Ungheria e gl'incomodi di quella guerra, perchè 
ed essi ed i cavalli vivono di poco cibo, e di quello che 
è sempre pronto; sono di celerità meravigliosa nel 
camminare, nel fuggire, nel seguitare, e nel guastare il 
paese, sicchè pare che abbiano l'ali, e non lasciano al 
nemico comodità di assaltare nè di combattere, perchè 
con la loro velocità prevengono o schifano, secondo che 
vogliono. </p>
<p>Sono disarmati, non avendo se non la scimitarra, l'arco e 
le freccie, e fuggendo feriscono di dietro; sono crudeli, 
e per la crudeltà sono temuti dai popoli; sono spediti, e 
però presto inferiscono il danno e fanno la preda. </p>
<p>Le persone loro sono picciole e difformi, e appariscono 
senza vigore; i cavalli sono asciutti e di poco corpo, di 
brutti membri, ma di grandissima fatica. </p>
<p>La loro milizia è senza ordine, determinata alle 
depredazioni e alle escursioni. </p>
<p>Non hanno ordine nè di file nè di squadre, non hanno 
distinzione di ordinanza nè di battaglia, ma uniti e 
confusi assaltano, provocano, feriscono, circondano, 
tentano per tutto, e danno grandissimo travaglio ad un 
esercito, benchè grande, che cammini, e se s'incontrano 
con avvantaggio di sito, sono atti a ridurlo in 
grandissime difficoltà. </p>
<p>Anco per impedire le vettovaglie all'inimico sono 
opportunissimi, e perciò non combattono a giusta 
giornata, perchè non sono atti nè a fare nè a 
sostentare l'urto, ma quando non possono resistere 
fuggono, e per l'agilità dei cavalli facilmente si 
salvano e si ritirano lontano o in luoghi alpestri, 
ne'quali i nemici non possano andare con i loro cavalli. </p>
<p>Questi Tartari che servono il Turco sono quelli che si 
chiamano Precopensi, la sedia dei quali è in Caffa; hanno 
servito in Persia andando per la Circassia e per la 
Mingrelia contro Giorgiani, e verso il mar Caspio; hanno 
anco servito in Ungheria in questa e in altre guerre; e in 
questa il Turco ne ha più di 40,000. </p>
<p>Possono entrare in Ungheria per due vie; una che conduce 
verso Belgrado, e l'altra verso i  confini della 
Transilvania. </p>
<p>Il cammino di Belgrado è più lungo, ma è più commodo 
e più sicuro, e per esso i cavalli vengono meno stanchi e 
meno affaticati. </p>
<p>Il cammino di Transilvania, nel quale si passa per 
Polonia, è più impedito, e per la fretta che bisogna 
usare arrivano in Ungheria con i cavalli afflitti ed 
estenuati. </p>
<p>In questa guerra hanno tentato la strada per Polonia e 
per Transilvania; ma nella guerra di Solimano tennero la 
strada di Belgrado. </p>
<p>Quando sono per passare da Polonia in Transilvania, 
possono pigliare tre cammini; uno più comodo e più 
abitato, e perciò più opportuno alle rapine, è per 
Sambria verso Cassovia; il secondo conduce, appresso il 
fiume Strio, della giurisdizione dell'Imperatore, verso 
Ungheria e verso Transilvania; il terzo, appresso il fiume 
Opro, conduce verso Hust, terra di Transilvania, e questo 
è più angusto e più difficile degli altri. </p>
<p>Possono essere impediti da'Polacchi e da'Moscoviti, 
principalmente nel passare il fiume Niester, ma quando 
sanno d'aver opposizione in un luogo, si trasferiscono in 
un altro, come fecero questa volta, che passarono il 
Boristene, non dove solevano passare le altre volte, ma 
più verso la bocca di esso, dove da'Turchi furono ajutati 
con barche, e il Niester passarono a Tebina, che è sopra 
Moncastro, attinente all'imperio turchesco, per schifare 
gl'impedimenti che gli potevano esser dati da'Polacchi. </p>
<p>E quando fanno il cammino per Tebina sogliono addrizzarsi 
per la Valacchia verso Belgrado, come fecero al tempo di 
Solimano. </p>
<p>Questa volta nondimeno presero il viaggio di Tebina per 
giunger più sicuri, e poi si voltarono verso Hust. </p>
<p>Camminano questi Tartari con tanta rapidità, che 
difficilmente si possono radunare contro loro le forze, o 
radunate voltarle dove essi s'indirizzano, perchè mutano 
viaggio, e non si può nè seguitarli nè impedirli se non 
quando s'incontrano in qualche passo; ma essi fuggendo e 
declinando tolgono al nemico ogni comodità di combattere 
e di danneggiarli. </p>
<p>Per questa causa i Polacchi non poterono attraversare il 
loro  viaggio quando entrarono in Ungheria, 
perocchè la celerità dell'impresa non permetteva che si 
ricorresse ai comizj, senza i quali non si poteva radunare 
gran numero di milizia, e con quello che si aveva non si 
poteva fare l'effetto disegnato; perchè per incontrarli 
in campagna aperta non si aveva numero sufficiente di 
soldati, e per assaltarli nelle angustie dei siti, se un 
sito solo si avesse da occupare e difendere si avria 
potuto fare, ma sono tanti, che dividendo le forze per 
occuparli tutti, ogni luogo saria stato debole, e 
attendendo ad uno solamente, avriano i Tartari potuto 
passare per gli altri, come hanno fatto. </p>
<p>Sono i Tartari gente fiera ed inumaua, e dovunque passano 
lasciano impresso il vestigio della loro crudeltà e 
rapacità grande; pigliano gli uomini, e li conducono come 
armenti e greggi; legano i fanciulli assieme, e 
confusamente li gettano sopra i cavalli, come se 
portassero some di capretti; annodano le donne che 
prendono, una con l'altra per le treccie, e le fanno 
camminare. </p>
<p>In tal maniera trasportano quello che possono, e 
abbruciano quello che lasciano. </p>
<p>Non sanno vivere se non di rapine, e quando non possono 
predare il paese degli inimici, rubano quello degli amici, 
e sono sempre infesti al vino e grano e a chi li conduce, 
tanto che quando i Turchi si sono serviti dell'opera loro, 
e che si riduce l'esercito alle stanze, bisogna che usino 
la maggior diligenza a far che si partino; e quando non 
possono o non vogliono partire, i Turchi li espongono a 
pericoli, ed hanno piacere che siano distrutti, acciò non 
distruggano le vettovaglie e il paese nel quale si ha 
da nodrire l'esercito. </p>
<p>Con essi non si può combattere in aperta campagna per le 
ragioni allegate, ma bisogna danneggiarli a qualche passo 
con cavalleria leggera e spedita, e sopra tutto far condur 
le vettovaglie nele terre murate. </p>
<p>Fu sospettato che il gran cancelliere di Polonia non 
volesse in effetto impedire il passaggio a'Tartari, 
parendo che avesse tardato a opponersi loro, ma le cause 
addotte sono le vere. </p>
<p>Vi sono bene delle male soddisfazioni tra lui e casa 
 d'Austria, per aver egli dissentito da quelli che 
volevano far re l'arciduca Massimiliano, e per averlo 
condotto prigione, e s'aggiunge che è mal disposto verso 
il principe di Transilvania per le esecuzioni fatte contro 
quelli di casa Battori, e in particolare contro il 
fratello del cardinale, e per aver alienato lo stato di 
Transilvania, quando egli non abbia figliuoli maschi, e 
privati gli altri della sua casa. </p>
<p>E questi rispetti fanno dubitare di lui. </p>
<p>Se il Turco si voltasse contro l'Italia, le armi di 
Polonia sariano di grandissimo momento a frenarlo ed 
impedirlo, perchè per la Valachia e Moldavia si potrian 
opponere a'Turchi, i quali non è dubbio che ardissero 
passare oltre se prima non debellassero o acquistassero 
quella nazione. </p>
<p>E se questo principe di Transilvania prevalerà in questa 
guerra, le sue forze per il medesimo effetto saranno di 
non poco momento, anzi di tanto maggiore quanto più 
saranno vicine al nemico; e però di lui si deve tener 
quel conto che conviene pel beneficio che se ne può 
ricevere. </p>
<p>I Turchi poco hanno da temere di una lega de'principi 
cristiani, perchè non sarà trattata se non quando alcuno 
fosse offeso da lui, e mentre si negoziasse potria egli 
fare degli acquisti, e indebolire tanto quello, che poco 
beneficio potesse apportare alla lega. </p>
<p>La quale quando fosse conclusa, e si fossero unite le 
forze, egli stando solamente solla difesa, potria 
aspettare il beneficio del tempo, il quale facilmente 
potria  partorire che un collegato, o per tedio o 
per spesa, o per impotenza, o per altro interesse, si 
separasse da quella unione. </p>
<p>Bisogna considerare le piazze di Ungheria, che sono Ovier 
verso Boemia, Canissa verso la Stiria, e Comorn verso 
l'Austria. </p>
<p>Ovier non è molto ampla, non è perfetta, ha il terreno 
di fuori alto, e di dentro ne ha mancamento, e quando i 
Turchi s'impadronissero d'Ovier, potriano penetrare nella 
Moravia e nella Boemia più tosto che dar travaglio a 
Comorn, che gli è vicina. </p>
<p>Canissa è picciola fortezza, ma circondata dall'acqua, e 
solamente per una lingua di terra vi si può andare; 
questo sito par forte, perchè non può esser battuto nè 
assaltato se non da una parte, ma anco può facilmente 
esser rinchiuso dall'inimico, e difficilmente esser 
soccorso, perciocchè guardando l'inimico quella strada 
che entra nella fortezza si assicura che non potrà esser 
sovvenuta, e se si volesse tentarlo con barche picciole, 
secondo la qualità di quel luogo, l'artiglieria di terra 
le sommergerebbe; e insomma per esser piazza di frontiera 
è troppo serrata e ristretta. </p>
<p>Bisogna che le terre di fronteria non solo possano 
difendere sè, ma assicurare il paese, e impedire che il 
nemico proceda più oltre, e questo non si può fare se 
non per una terra che sia capace di molte genti e che 
abbia molte uscite, perchè per quelle si possa uscire a 
travagliare l'inimico ed empirla di vettovaglie; che 
quando la piazza è piccola, ed abbia una uscita sola, 
l'inimico non ha da temere, nè ha da trattenersi 
nell'espugnarla, perchè facendo due forti con 400 in 
500 soldati per cadauno, con qualche pezzo 
d'artigtieria, si assicura che quella piazza non potrà 
dargli travaglio, se avrà disegnato di procedere ad altri 
acquisti. </p>
<p>Comorn è in sito bellissimo, opportunissimo e 
fortissimo, poichè è posta fra due rami del fiume con 
spazio così grande di terreno, che vi si potria fare una 
fortezza di otto ovvero nove baluardi, e tagliando il 
terreno dall'un ramo all'altro, si ridurria in isola. </p>
<p>Nell'Ungheria superiore vi è Agria, che è la sola 
piazza principale, ma è parte fabbricata all'uso antico, 
parte non è perfetta, e vi sono due baluardi, i quali non 
 essendo congiunti con la fortezza, dariano gran 
comodità all'inimico. </p>
<p>Cassovia non è forte, e perduta Agria, non si potria 
sostenere. </p>
<p>Toccai è fabbricata secondo l'arte moderna, ed è buona 
fortezza, ma è lontana, e non può facilmente soccorrer 
l'altre. </p>
<p>I Turchi non conducono fuori l'esercito se non dopo fatte 
le raccolte, così per presidiare tutte le piazze, come 
per prender le vettovaglie; aspettano ancora che i cavalli 
non solo abbiano mangiato l'erba, ma siano rinvigoriti e 
restaurati da quella debolezza che suol causare l'erba 
suddetta; però si vede che non si muovono se non passato 
il mese di giugno, e non arrivano al luogo dell'imprese se 
non passato il mese d'agosto; così facevano nelle guerre 
di Persia, così hanno fatto in Ungheria. </p>
<p>I venturieri appresso i Turchi sono stimati una parte 
molto forte dell'esercito, ma appresso i Cristiani alcuni 
capitani li hanno ricusati, come il duca d'Alva e altri, 
perchè non sono ubbidienti; fanno quello che vogliono, e 
pur bisogna aver loro rispetto per esser per lo più 
persone nobili, e per venire a proprie spese; corrompono i 
costumi e gli ordini della milizia, e quanto al servizio 
che prestano, o possono prestare, sono di poco rilievo, 
perchè mandando una compagnia d'essi sono pochi, e 
mandandone molti insieme non si accordano, e danno 
travaglio per ogni verso. </p>
<p>I raitri si rompono facilmente con le lancie dei cavalli 
leggeri. </p>
<p>Solevano già i raitri, quando cadauna fila aveva fatto 
il suo giro, ristringersi tutti insieme e aspettare 
l'assalto, squadrare le lancie che venivano loro innanzi, 
e poi, altargando la loro ordinanza, lasciarle entrare fra 
loro, e con le pistole e con l'armi trattarle male. </p>
<p>Ma adesso le lancie non vanno più tutte unite in 
squadrone, ma divise in diverse e picciole squadre 
assaltano i squadroni dei raitri da tutte le parti, e li 
affliggono, e li sbattono, e li trapassano da un canto 
all'altro, e li rompono con ogni facilità. </p>
<p>I Turchi più facilmente che i Cristiani provvederanno al 
viver dell'esercito, perchè per l'autorità assoluta con 
la quale comandano, e per l'obbedienza con la quale sono 
eseguiti i  comandamenti, si fanno portar le 
vettovaglie da lontani paesi, e in Ungheria si facevano 
portar fino d'Egitto, facendole condurre in Grecia, e per 
terra in Ungheria; e dal paese pel quale passano con 
l'esercito non dubitano pigliar quello che fosse preparato 
per sostentamento de'popoli. </p>
<p>Ma i principi cristiani hanno difficoltà a mantener 
uniti i loro escrciti lungamente per la gran spesa; e per 
timore che i popoli non si sollevino, non vogliono dare 
licenza ai soldati che vivano di prede. </p>
<p>All'incontro i Turchi pagano ordinariamente i soldati 
trattenuti anco in tempo di pace. </p>
<p>Questi aspirano alla violenza e alla rapina, quelli 
desiderano la quiete e la giustizia; ma non si può 
soddisfare ad ambe le parti, e quando si ha bisogno 
de'soldati, e non si ha da pagarli, conviene permettere 
delle cose, le quali non cessano d'esser inique perchè 
sono necessarie. </p>
<p>Così ha fatto Carlo V, che lasciava lo stato di Milano 
esposto alla discrezione de'soldati per mantenere 
l'esercito; così devono far quelli che sono ridotti in 
necessità di guerreggiare e di non poter pagare; perchè 
mentre si vuol avere rispetto ai popoli si perdono le 
forze, si apre l'adito all'inimico, e finalmente i paesi 
patiscono dai nemici maggior male che non averiano 
da'proprj soldati. </p>
<p>La milizia Italiana in Ungheria è stata stimata, ed è 
riuscita ardita, ingegnosa e destra, come s'è visto che 
s'è esposta ai pericoli, alle fatiche e alle morti, che 
ha con invenzione artificiosa saliti i monti contro le 
cannonate, e condotto a fine impresa che dall'altre 
nazioni non si osavano tentare; ma non ha ordinanza ferma, 
non resisteria alle picche degli Svizzeri, e difficilmente 
reggeria all'unione e alla constipazione degli Spagnuoli. </p>
<p>Gl'Italiani sono senza dubbio d'animo più vigoroso, più 
alto, più intrepido, e di corpo più agile e meglio 
formato, ma manca loro l'ordine e la  concordia. </p>
<p>Il cielo è il medesimo, la natura non è mutata, gli 
uomini sono quelli stessi che con l'armi dominarono già 
tutto il mondo; ma adesso sono dominati dagli altri 
perchè manca chi regoli le parti sparse di questa 
milizia, chi raffreni i disordini, e chi conduca gli 
eserciti. </p>
<p>Separatamente vagliono assai, uniti rubano, non si 
contengono in ufficio, e si fanno odiosi a quei paesani 
dai quali vanno. </p>
<p>È ben vero che in Ungheria fu dato loro causa di rubare, 
perchè non erano provveduti delle cose che bisognavano 
come si doveva; avvegnachè i Tedeschi per invidia, e gli 
Ungheresi per avarizia impedivano le provvisioni. </p>
<p>Il generale era stimato uomo d'ingegno e di giudizio, 
ma non aveva alcuna esperienza della guerra, e questo 
accresceva i disordini. </p>
<p>Il signor Paolo Sforza luogotenente è reputato che sia 
uomo intelligente della guerra, ma è molto tempo che non 
l'ha esercitata, e forse dell'arte che ora s'usa non ne ha 
alcuna cognizione. </p>
<p>Non potevano i soldati mostrare il loro valore se non di 
rado, perchè soli non potevano fare alcuna impresa, e 
accompagnati erano impediti e ritardati; pochi non vi si 
devono mandare, perchè sariano preda de'barbari che lor 
vogliono male, e molti ricercano gran spesa. </p>
<p>Con tutto ciò hanno fatto buon servizio a Sua Maestà, 
perchè per opera loro si prese il castello di Strigonia, 
e se venivano un mese avanti, acquistavano la gloria 
dell'espugnazione della città. </p>
<p>Erano mal trattati, perchè non gli erano date 
vettovaglie ancorchè le pagassero, e non gli erano dati 
alloggiamenti; pativano in estremo e s'infermavano di 
disagio; i Tedeschi toglievano quello che dovea esser 
compartito a loro per il vivere; i capitani non erano 
accarezzati, e tutti restavano malcontenti. </p>
<p>Si pativa sempre di vettovaglie nell'esercito, e benchè 
s'avesse la Germania e l'altre provincie fertili alle 
spalle, nondimeno non si aveva mai da vivere secondo il 
bisogno, perchè non vi era ordine, nè provvisioni, e si 
lasciò di tentare l'impresa per il mancamento dei viveri. </p>
<p>È da notare che l'Imperatore sempre milita con soldati 
timidi, e con eserciti nuovi, perchè passati alcuni mesi, 
tutti tornano alle case loro, e i corpi si disfanno, e 
quando un altro anno si hanno  a formare, non 
tornano essi alla guerra, ma altri che non vi sono più 
stati. </p>
<p>Ma il Turco ha i suoi soldati notati sopra libri, e 
sempre pagati; onde ha sempre le medesime milizie, sebbene 
l'inverno le manda alle stanze. </p></div2>
<div2><head>Capitolo 21</head>
<argument><p>Governo e autorita' dell'Imperatore</p></argument>
<p>L'Imperatore non comanda alla Germania, ma la governa per 
via di Diete, le quali non prima può intimare che abbia 
avuto il consenso della maggior parte degli elettori, e 
bisogna che dal tempo della pubblicazione vi siano tre 
mesi, e l'uffizio di Sua Maestà è proporre le materie, e 
procurare che le deliberazioni siano fatte a beneficio 
comune. </p>
<p>Se l'Imperatore vuol ottenere alcuna cosa nelle Diete è 
necessario, o che si faccia grati i principi e gli stati 
dell'Imperio, ovvero che sia tanto potente che per timore 
lo compiacciano. </p>
<p>La via del timore conveniva a Carlo V; quella della 
grazia a Massimiliano e agli altri. </p>
<p>Il presente Imperatore non ha l'Imperio favorevole per 
grazia, perchè per i costumi spagnoli non è punto amato, 
e perchè la casa d'Austria per la sua grandezza è 
invidiata, e per la superiorità mal tollerata in 
Germania. </p>
<p>Non l'ha ancora favorevole per timore, perchè non ha 
forze da contendere con gli stati uniti, e perchè ha 
bisogno delle contribuzioni di Germania per la guerra col 
Turco, onde bisogna ch'egli dipenda dagli stati e non gli 
stati da lui.</p>
<p>S'aggiunge poi la diversità della religione, la quale 
aliena la maggior parte degli animi di Germania da Cesare. </p>
<p>Il modo ch'egli acquistasse autorità saria star sempre 
sull'armi, e andare in persona alla guerra, perchè allora 
negli eserciti avria suprema autorità, potria fare 
l'esecuzioni come volesse, e trovandosi armato saria più 
amato, più temuto e più compiaciuto. </p>
<p>Nelle provincie esterne vuol avere giurisdizione, e 
<foreign lang="lat">massime</foreign> in Italia; ma le altre provincie avendo la 
potenza unita sotto un capo, come la Spagna e simili, non 
riconoscono alcuna superiorità dell'Imperatore, mentre in 
Italia, essendo divisa in tanti potentati, non manca mai 
alcuno mal contento che si accosti all'Imperio, ed altri 
che ricercano l'infeudazione degli stati loro da quello. </p>
<p>Bensì quando nasce qualche  contesa tra principi 
Italiani subordinati all'Imperio, le commissioni imperiali 
non sono ubbidite se non quando si vuole, e l'ingerenza 
imperiale in questi affari non fa altro effetto che di 
nutrire le discordie; e la concessione di nuovi titoli e 
di nuove investiture non fa altro che dare nuove occasioni 
di travagli e di nocumenti, come il tirare alcuno a 
ricorrere all'Imperatore è un indurlo a contribuire 
denari per quello che vuole. </p>
<p>Alle cose fuori di Germania poco si estende l'autorità 
dell'Imperatore, perchè non ha forza da farsi ubbidire, e 
se usa il re Cattolico come mezzo di castigare i 
disubbidienti a Cesare, dà reputazione a lui e la leva a 
sè; e pare che Cesare sia pentito di certa convenzione 
secreta che ha con quel re, per la quale gli concedè 
facoltà di metter nelle terre presidj come gli pare, 
secondo che d'Imola e di Correggio è succeduto </p></div2>
<div2><head>Capitolo 22</head>
<argument><p>Imperio in Germania, quanto giovi e quanto pregiudichi</p></argument>
<p>Carlo Magno instituì l'Imperio dandogli forma di 
repubblica, che ha l'Imperatore per suo capo, ed è 
obbligata tutta a difesa comune. </p>
<p>Gregorio V papa instituì gli elettori dell'Imperio, i 
quali quando hanno da eleggere l'Imperatore si riducono in 
Francfort, e ivi fanno l'elezione. </p>
<p>La forma del governo dell'Imperio non è simile ai comizj 
di Polonia, perchè non vi concorre tutta la nobiltà 
dello stato come in quella, ma non vi entrano che i 
principi maggiori e minori, e le città; i maggiori sono 
gli elettori, i minori sono tutti gli altri, però 
distribuiti in varj gradi. </p>
<p>Non è simile alle diete degli altri regni, come in 
Spagna sono le corti e in Francia gli stati, perchè non 
vi è tanta diversità di quelli che vi entrano come in 
Germania, e il capo di quelli ha maggior autorità che non 
abbia l'Imperatore. </p>
<p>Questa non è congregazione di stati nè di magistrati, 
perciocchè i suoi membri non hanno autorità di convenire 
o per suffragj o per determinazione dell'Imperatore, ma 
per natura succedono con  la medesima autorità, 
secondo che subentra in quello stato chi è elettore, o 
che ha altra successione nelle diete. </p>
<p>Questo governo può determinare la guerra, le paci, e 
le contribuzioni per mantenere i presidj o per fare altre 
spese, ma non può già amministrare, nè deliberare circa 
tutte le cose della guerra o della pace che occorrono alla 
giornata, poichè non possono stare lungamente e molto 
meno ordinariamente insieme uniti; e però sono 
necessitati per la guerra a dare suprema autorità al 
capitano, che è il medesimo Imperatore, o ad un suo 
luogotenente; e per questa causa difficilmente s'inducono 
a far guerra, perchè bisogna che accrescano 
quell'autorità che può loro essere di pericolo. </p>
<p>Giova alla Germania l'Imperio, perchè avendo 
l'Imperatore dignità e non autorità e forze, se non 
quanto gliene vogliono conferire, non può offendere nè 
opprimere la libertà, e può sedare le discordie, 
componere le differenze, tener unita la provincia, e 
sostentare la dignità e la grandezza di tutta la 
Repubblica. </p>
<p>Nuoce alla Germania perchè la può mantenere così unita 
come divisa, e l'Imperatore userà, se vorrà, l'autorità 
dell'Imperio per separare le parti della Germania, per 
nutrire discordie, per acquistar una parte, e mediante 
questa opprimere l'altra. </p>
<p>Se con l'Imperio si mantenesse la sua autorità e si 
facesse ubbidire, gioveria alla Germania, perchè le daria 
reputazione e grandezza, e faria benefizio anco alle altre 
provincie, perchè divertiria molte difficoltà, sedaria i 
tumulti, rimoveria le guerre, e potria ridurre i popoli e 
i principi in tranquillità; ma non si movendo nè 
facendosi sentire, o essendo il suo movimento inutile, non 
è stimato nè temuto da alcuno. </p>
<p>Quando Massimiliano Imperatore mandò l'arciduca suo 
fratello in Spagna a far intendere al re, per nome di 
tutto l'Imperio, che levasse il duca d'Alva dai Paesi 
Bassi, e ne rimovesse gli Spagnoli, e conservasse i 
privilegi di quei popoli, affermandogli che questi 
appartenevano al Sacro Imperio, e che vi avria provveduto 
quando Sua Maestà non avesse usato il vero rimedio, non 
ne riportò alcun frutto; perchè il re volle maneggiare e 
governare i suoi stati a modo suo, e  l'imperio, che 
avea tanto esclamato e tanto avea protestato, non vi fece 
alcun rimedio. </p>
<p>Il re di Francia tiene tre piazze ai confini di Lorena, 
già tanto tempo, delle quali sempre si propone nelle 
diete la rivendicazione, sempre si protesta, e mai si 
opera. </p>
<p>Il re di Polonia ha sottoposto alla sua corona la città 
di Danzica, che soleva esser terra libera di Germania, e 
nessuno se ne risente. </p>
<p>Gli Svizzeri alienati dall'Imperio, Basilea sottratta 
dall'ubbidienza, altre città separate dalle provincie 
alle quali prima erano sottoposte, dimostrano la debolezza 
dell'Impero così quanto alle forze come quanto al 
consiglio ed al governo. </p>
<p>Si risentono i principi di Germania quando intendono 
alcuna cosa che loro dispaccia, o che li pregiudichi; ma 
quando bisogna travagliare e spendere per vendicarsene o 
per remediarvi, si liberano da quel pensiero. </p></div2>
<div2><head>Capitolo 23</head>
<argument><p>Uffizio e qualita' dell'Imperatore</p></argument>
<p>Quello che si conviene all'Imperatore di fare è, 
parlando dell'autorità temporale, che siano date le leggi 
al mondo e a tutti quelli che hanno dipendenza seco, che 
tali leggi siano comuni, giuste, e accomodate ad ogni 
sorte di persone, che per lui sian domati i popoli fieri, 
e poi fatti capaci d'avere acquistata, dopo dominati, 
miglior condizione che avanti non avevano; tanto che tutti 
gli altri veramente vedano che all'Imperio conviene il 
dominare, poichè migliora le qualità di quelli che sono 
dominati. </p>
<p>Così fecero i Romani, che stesero il loro imperio per 
tutto il mondo, e dove mettevano i piedi lasciavano 
vestigj di virtù, e constituzioni di leggi e ordini 
laudabili, onde si conosceva che meritavano d'imperare 
non solo per la potenza, quanto per le buone leggi con cui 
reggevano i sudditi. </p>
<p>Così pure succedeva a tempo di Carlo Magno, nel quale 
l'Italia e l'altre provincie erano tranquille e copiose di 
tutti i beni. </p>
<p>Non sempre deve l'Imperatore occupare gli stati 
altrui, ma alle volte con la pace e con le persuasioni 
aquetare i tumulti, alle volte lasciare i re nelle loro 
sedie, come fecero i Romani dei re d'Armenia e de'Parti, 
perchè così conviene a certe nazioni che non possono 
vivere senza servire, e non si può sforzare le condizioni 
naturali dei popoli, <foreign lang="lat">massime</foreign> quando sono lontani, e 
quando lungamente si hanno da tenere con violenza. </p>
<p>Devono lasciarsi le città vivere nelle loro libertà, 
anzi difenderle da chi volesse opprimerle; e con questi 
mezzi e ordini saria amato l'Imperatore e riverito da ogni 
sorte di principi e di governi. </p>
<p>L'imperio turchesco, delle due parti che si convengono 
al libero imperio, non ha se non la potenza, poichè 
distrugge la nobiltà, le leggi e le ricchezze dei paesi 
che acquista; non pensa a nuovi ordini, non a nuovi 
benefizj, ma solo a rapine e a desolazioni, e nel 
combattere e acquistare ha per fine più il rovinare che 
il vincere. </p>
<p>Di qui nasce che le armi turchesche sono sempre 
accompagnate da terrore, da incendj e da rovine, che 
assorbono le ricchezze nel primo impeto e nel primo 
ingresso, lasciando il paese povero e senza seme che possa 
germogliare nuove ricchezze. </p>
<p>L'imperio cristiano non è atto a dar legge al mondo, 
perchè non è in mano di nazione che abba per l'ingegno e 
per la dottrina abilità alcuna. </p>
<p>Bisogna conoscere la natura dei popoli, i costumi delle 
nazioni e le qualità dei paesi, e a quelle accomodarsi 
nel constituir le leggi e nel regolare i governi; e i 
Tedeschi per la tardità loro non sono atti a tal'impresa, 
vivendo essi medesimi con leggi differentissime, con poco 
ordine e poca ubbidienza; il che dimostra che non sono 
atti ad imprimere in altri quelle regole, che per sè 
stessi non possono usare. </p>
<p>L'imperio cristiano non è atto oggidì a usare la forza 
e a soggiogare le provincie, perchè la sua milizia ha 
infiniti difetti, come altrove si è veduto; e la 
difficoltà che ha di difendere il suo, mostra quanto meno 
potesse occupare quello d'altri. </p>
<p>Per i potentati mediocri è espediente che l'Imperio sia 
debole, perchè essi sariano i primi a sentire il danno; 
 e perchè l'Italia è piena di simili dominj più 
che alcun'altra provincia, le giova la presente debolezza 
dello Imperatore. </p>
<p>Non si poteva più umiliare l'Imperio e liberare i 
principi dalla paura di quello che col riponerlo in una 
nazione niente inclinata ad uscir fuori della provincia 
sua, come sempre sono stati i Germani, che hanno inteso 
sempre a godere e a difendere la loro libertà, e non a 
mescolarsi con forastieri, e mai hanno fatto alcuna 
spedizione in paesi stranieri sotto proprio capitano, e 
per conseguenza non hanno mai fatto alcun acquisto; e 
sebbene la provincia è grande e potente, nondimeno per 
esser divisa in tanti potentati liberi, poco può nuocere. </p>
<p>Si veniva perciò con questo mezzo a soddisfare 
l'ambizione de'Tedeschi, dando loro una dignità tanto 
grande, e insieme si provvedeva alla sicurtà di tutti gli 
altri, perchè l'Imperatore non avria potuto unire tutte 
queste forze, e quando avesse voluto, i principi esterni, 
che avessero avuto da temere, avriano potuto sempre 
impedirlo alienando da lui alcuni dei principi di 
Germania. </p>
<p>Se l'Imperio fosse stato collocato fra'Spagnuoli, la 
vigilanza, l'astuzia e la maniera loro avria potuto 
partorire del male alla cristianità. </p>
<p>Se fosse stato dato ai Francesi, il fervore di quelle 
genti, l'ardor militare di quella nobiltà, avria 
seminato guerra per ogni parte. </p>
<p>Se si fosse lasciato negl'Italiani, le divisioni, i 
romori, l'effusione del sangue nelle guerre intestine 
avriano contaminato e sovvertito ogni cosa. </p>
<p>Se si fosse conferito agli Inglesi, o altre nazioni più 
lontane, la loro distanza avria impedito tutti i comodi, e 
certi ajuti e negozj che tutti hanno bisogno di trattare 
con l'Imperio. </p>
<p>Ora è posto quasi nel centro d'Europa con molta 
comodità di tutti, e senza pericolo d'alcuno può usare 
la sua autorità. </p>
<p>L'Impero ha ragione sopra tutte le provincie d'Europa e 
gran parte di quelle d'Asia, perchè tutte erano 
sottoposte all'Impero Romano; e quando fosse Imperatore, 
un principe potente e che volesse usare le sue ragioni, 
avria pretesti da perturbare tutto il mondo. </p>
<p>Ma nè anco in Germania l'Imperio può fare alcuno dei 
sopradetti effetti, perciocchè cadaun principe e cadauna 
città si forma le leggi a modo suo, e non vi è legge 
alcuna che  della milizia sono negletti; nè si può 
sforzare alcun principe o città se non con gran 
perturbazione della provincia, poichè in tal caso non 
mancheriano altri potentati che s'uniriano con quelli per 
difenderli dall'Imperatore, dubitando che non intravenisse 
a sè quello che fosse all'altro succeduto; onde non 
potendo l'Imperatore esercitare il suo ufficio nè la 
propria ragione in casa, molto meno la potria esercitare 
fuori. </p>
<p>Resta dunque solamente nell'Imperio una specie di 
dignità e di grandezza, la quale si deve conservare 
perchè, essendo senza forze, non può far male, e con 
quella preminenza si mantengono molti beni che ne 
risultano a diversi. </p>
<p>Per conservare l'Imperio in questo stato bisogna che 
l'autorità di eleggere si mantenga in Germania, e che 
sempre sia eletto alcuno di casa d'Austria. </p></div2>
<div2><head>Capitolo 24</head>
<argument><p>Persona dell'Imperatore</p></argument>
<p>L'Imperatore è tardo, e difficilmente si lascia condurre 
a mutar deliberazione; assomiglia il re Cattolico nella 
tardità delle risoluzioni, ma non nell'assiduità 
de'negozj. </p>
<p>La tardità giova al Re, perchè la sua potenza gli 
apporta occasione di farsi più grande; nuoce 
all'Imperatore, perchè la sua debolezza gli apre la 
strada ad esser offeso. </p>
<p>In Spagna la tardità è ajutata dalla secretezza, in 
Germania non v'è la custodia dei secreti. </p>
<p>L'Imperatore abborrisce i negozj ed i travagli, e per 
liberarsene lascia il carico ai ministri, i quali in tal 
modo acquistano riputazione a sè e fanno danno al 
principe. </p>
<p>Sta ritirato e quasi chiuso, essendo alieno dal trattare 
e dal conversare, ed i ministri nutriscono questa 
disposizione in Sua Maestà perchè di tal maniera non ha 
altra informazione delle cose se non quella che gli 
vogliono dare. </p>
<p>L'Imperatore consuma il tempo in cose di trattenimento; 
il re di Spagna è tutto occupato in negozj. </p>
<p>L'Imperatore abborrisce i pensieri ed i travagli, e il re 
ne piglia piacere. </p>
<p>Il re di Spagna tira a sè tanti negozj, che poca parte 
ne lascia ai ministri; l'Imperatore ne lascia tanti ai 
ministri, che non  ne tiene alcuno per sè. </p>
<p>Le udienze sono difficili, e si sta lungo tempo ad 
ottenerle, e i ministri molte volte ne sono causa, i quali 
per tenere l'Imperatore sequestrato, non vogliono che 
ambasciatori nè altri abbiano facoltà di parlargli. </p>
<p>I ministri misurano con l'interesse proprio tutte le 
espedizioni, e quelle nelle quali non hanno interesse sono 
con silenzio trapassate. </p>
<p>L'Imperatore è parco di parole, ristretto nel far 
mercede, dipendendo l'una cosa dalla natura, l'altra dalla 
fortuna; in modo che quelli che vengono alta corte si 
partono tutti malcontenti, perchè nè con gli effetti nè 
con le dimostrazioni sono accarrezzati. </p>
<p>Si diletta d'intendere secreti così di cose naturali 
come di artificiali, e chi ha occasione di trattare di 
queste cose troverà sempre l'orecchie di Cesare pronte. </p>
<p>Molte volte si mostra mal contento de'suoi ministri, e si 
duole con loro stessi delle male operazioni, ma non sa 
liberarsene. </p>
<p>È tanto alieno d'intendere cose moleste, che non gli 
piace saper il vero dei travagli, e più tosto si compiace 
d'esser ingannato che di esser molestato. </p>
<p>È alieno dalle novità e dalle alterazioni, e nella 
propria persona non usa alcuna varietà nè di vestire nè 
di cibo nè di esercizio; mai non cavalca, mai non va in 
carozza, non esce mai dal castello, cioè dalle stanze e 
da'suoi giardini, dove quasi ogni giorno va a camminare, 
e alte volte si tratterrà a veder mangiare i cavalli, dei 
quali si diletta assai per averli ma non per adoprarli. </p>
<p>Veste sempre a una medesima maniera e di un medesimo 
colore, che è di argentino; mangia le medesime cose, nel 
medesimo luogo, e alla medesima ora, nè mai preferisce o 
varia. </p>
<p>È delicato nell'esser servito, e ogni poco di mancamento 
lo altera e lo sdegna; con tutto ciò mal volentieri muta 
servitori, e sopporta facilmente i loro difetti. </p>
<p>Non ragiona, non si domestica con alcuno, non ha piacere 
che gli assistano molte persone quando mangia o quando 
cammina, e al suo desinare non serve altri che un suo 
cameriere, che gli mette le vivande avanti, un altro che 
gli dà da bere, e alcuni ajutanti del cameriere. </p>
<p>Quando alcuno de'suoi stessi servitori gli vuol parlare 
di qualche suo negozio, bisogna che gli  dimandi 
udienza; e se gli parlano quando lo servono non gli viene 
risposto, e conoscono che gli danno disgusto, come alcune 
volte hanno provato. </p>
<p>La collera lo morde fino al cuore, e bene spesso, ma la 
cuopre, e non si lascia trasportare come soleva fare 
quando era più giovine. </p>
<p>È tenace e profondo nelle sue operazioni, e quando si 
crede che abbia abbandonato qualche pensiero, allora più 
attende a condurlo a fine. </p>
<p>È di buon ingegno, come si vede per l'apprensione delle 
matematiche; è di buon giudizio e di buona prudenza, ma 
teme la fatica ed i travagli, e volentieri lascia le cose 
moleste all'arbitrio dei ministri. </p>
<p>È di natura benigna e facile a perdonare quando l'uomo 
dimanda grazia, e castiga mal volentieri; non fa male ad 
alcuno, tratta dolcemente e cortesemente con tutti secondo 
la diversità delle persone, ma non vuol trattare 
profondamente i negozj nè dare risposte risolute. </p>
<p>L'essere Sua Maestà aliena dai negozj è causa che i 
ministri si assumano molta autorità, e che certi negozj 
non si spediscano. </p>
<p>Spende in certe cose largamente, e se nel rimunerare 
quelli che lo servono alle volte va ristretto, i servitori 
stessi ne sono causa, perchè sa che quando si sono 
accomodati e fatti ricchi, si partono dal servizio. </p>
<p>Si mostra religioso per le messe e per i vesperi che 
ascolta, per l'ubbidienza che presta al papa e per l'ajuto 
che dà ai cattolici; ma bisogna che si vada trattenendo 
con ambe le parti, e se bene avesse gran zelo, non bisogna 
che lo mostri, perchè troppo si alleneria l'animo dei 
principi protestanti di Germania. </p>
<p>Conosce quanto possa sperare dal re Cattolico, quanto 
possa avere dagli altri, quanto possa aspettare dal papa 
circa le cose temporali, e bilanciate le cose, giudica 
esser meglio procedere in questa maniera. </p>
<p>Non va in persona negli eserciti, e sebbene promise al 
papa d'andarvi in questa guerra, non si volle muovere; e 
forse conoscendo di non esser assueffatto alle operazioni 
militari, ha preso buona deliberazione a non vi si 
trasferire. </p>
<p>Il fine dell'Imperatore presente non è 'acquistare 
nè d'ampliare il dominio, ma di godersi in riposo quello 
che possiede; nè Sua Maestà, per quello che si può 
conoscere, moveria l'armi o troveria pretesto di 
travagliare gli stati d'altri quando non fosse molestato, 
e se lo facesse, bisogneria credere che fosse fatta una 
gran forza alla sua natura e alla sua volontà. </p>
<p>Avria potuto guadagnare per la sua casa lo stato del duca 
di Wirtemberg, per esser finita quella linea per la quale 
fu conceduto, e si è contentato di lasciarlo ai 
successori d'altra linea. </p>
<p>Avria potuto procurare di dare lo stato di Cleves, 
mediante le dissensioni, ad uno dei fratelli, maritandolo 
con una figlia di quel duca, e nondimeno, per non far 
dispiacere al re Cattolico, per non dare materia di 
travaglio, e per non esser astretto a mover l'armi, se 
n'è astenuto. </p>
<p>Potria, con l'occasione delle discordie di Germania, 
intrommettersi negli stati di diversi, e nondimeno non vi 
pensa. </p>
<p>Non ha l'animo volto alla posterità, parendo in tutto 
alieno dal pigliar moglie, e del matrimonio dell'infanta 
di Spagna più non se ne parla. </p>
<p>Ha per fine la pace e la quiete, e quanto a questa parte 
è certamente ottimo principe. </p></div2>
<div2><head>Capitolo 25</head>
<argument><p>Qualita' dei ministri</p></argument>
<p>I ministri che maneggiano principalmente ogni cosa sono 
due, il signor Ronfò e il signor Traver; l'uno 
maggiordomo di Cesare, l'altro maresciallo della corte; 
ambidue sono del consiglio secreto e della camera di Sua 
Maestà, e quello che essi vogliono quasi sempre si 
determina. </p>
<p>Il maggiordomo mostra essere più accorto e più sagace; 
l'altro è più buouo e più  sincero; l'uno è più 
amato, e l'altro più stimato; ambidue sono ministri 
potenti e ricchi; l'uno puro e schietto tedesco, l'altro 
interessato col re di Spagna per la commenda che tiene. </p>
<p>Al maggiordomo sono aperti tutti i secreti, in mano sua 
sono tutti i negozj, da lui sono date le udienze, a lui 
s'indirizzano gli ambasciatori, per mezzo suo si fanno le 
grazie, a sua instanza si ottiene giustizia; ma quello che 
apporta meraviglia è che l'Imperatore mostra non esser 
contento di lui, e bene spesso lo mostra a lui medesimo 
con l'acerbità dell'aspetto e con l'alterazione delle 
parole. </p>
<p>E questo è quanto occorre di dire. </p></div2></div1></body></text></TEI.2>
