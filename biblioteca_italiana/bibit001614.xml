<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania</title>
      <author>Giacomo Soranzo</author>
    </titleStmt>
    <extent>79 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001614</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente.</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania(1562)">
<head>Relazione di Giacomo Soranzo tornato ambasciatore
da Ferdinando I nel 1562</head>
<p>I confini della Germania, intendendo sotto 
questo nome quegli stati che riconoscono l'Imperatore, 
sono da levante la Prussia, la Polonia, la Schiavonia; 
da mezzogiorno lo stato di Vostra Serenità, Grigioni e 
Svizzeri; da ponente Svizzeri e il regno di Francia; da 
tramontana l'Oceano. È di forma quasi quadra, e così 
per lunghezza come per larghezza è circa 650 miglia. 
Abbonda di tutte le cose necessarie al vivere, e se 
qualche parte ha bisogno d'alcuna cosa, l'altra gliela 
somministra, ma gli mancano molte di quelle cose che 
sogliono servire più tosto per delizie che per 
necessità, come sono spezie e zuccari, le quali, 
siccome già solevan essere mandate da questa città, 
così ora per la maggior parte sono portate, per via 
d'Anversa e delle terre marittime, di Spagna e di 
Portogallo; ma i panni d'oro e di seta sono mandati 
d'Italia, e i panni fini per lo più d'Inghilterra. 
Abbonda medesimamente di metalli d'ogni sorte, e se ne 
porta fuori in gran quantità.</p>
<p>Sono i Germani per lo più di bella presenza; fanno 
professione di natura libera, sono molto dediti alla 
milizia, e nelle cose meccaniche sono principalmente 
stimati di grandissimo ingegno. Sono divisi in quattro 
stati di persone. Ecclesiastici, nobili, fra' quali si 
comprendano anco i signori, cittadini e villani; ma 
questi sono genti bassissime e di niuna autorità o 
considerazione.</p>
<p>Gli ecclesiastici, in quelle parti dove non sono stati 
usurpati i loro beni, godono le loro entrate, ma 
l'abuso, causato principalmente da queste eresie, è di 
modo entrato, che pochi ormai si trovano che 
vogliano farsi preti, e vivere alla cattolica.</p>
<p>I signori e nobili non abitano nelle città, ma stanno 
nella campagna ne' loro palazzi e castelli, nè vivono 
secondo l'antico modo di Germania, ma per il più 
avvezzati a'costumi italiani e spagnuoli, seguono 
frequentemente le corti de' loro principi e vanno alla 
guerra; ma quando sono in casa vivono allegramente, nè 
fanno quasi mai altro che andare alla caccia, e reputano 
a grandissima vergogna il fare mercanzia.</p>
<p>I cittadini che abitano le città franche hanno il 
governo di quelle, così in criminale come in civile, e 
i loro giudizj sono fondati per il più in casi seguiti. 
Sono tutti indifferentemente grandissimi bevitori, e 
l'imbriacarsi in Germania non è tenuto per vizio 
alcuno; nel che tanto si compiacciono, che se bene 
conoscono il grave loro danno, però non se ne vogliono 
astenere, anzi con la qualità de' cibi, e col caldo 
eccessivo delle stufe, che s'usano per tutta Germania in 
luogo di cammini, procurano sempre più d'eccitarsi la 
sete; dal che procede principalmente che sono d'assai 
breve vita.</p>
<p>Questi tre stati sono quelli che dominano e governano 
la Germania, riducendosi insieme ne' conventi ridotti 
dall'Imperatore, da loro chiamati Diete; e si dimandano 
tutti uniti gli ordini e stati dell'Imperio.</p>
<p>Nello stato ecclesiastico i principali sono i tre 
arcivescovi elettori. Il primo de' quali è Magonza, 
supremo cancelliere per Germania, quale ha d'entrata 
fiorini 100,000. Il secondo è Colonia, supremo 
cancelliere per l'Italia, quale ha d'entrata fiorini 
200,000. Il terzo è Treveri, supremo cancelliere per 
Francia, quale ha d'entrata fiorini 70.000.</p>
<p>Appresso questi sono quattro altri arcivescovi, fra' 
quali è quello di Salzburg, che tiene d'entrata fiorini 
150,000, e quello di più che avanza con l'industria, 
facendo cavare le miniere de' sali, argento e oro che ha 
nel suo paese abbondantissime. Sonvi anco 49 vescovi, 
ridotti in così poco numero per le usurpazioni fatte 
da' luterani.</p>
<p>Tutti questi prelati s'eleggono dai canonici delle loro 
chiese, ne' capitoli de' quali non s'ammettono se non 
quelli che provano la loro nobiltà così per 
parte di padre come di madre, benchè in alcune chiese 
sia riservato il luogo per dottori, sebbene non fossero 
molti nobili.</p>
<p>Fra gli arcivescovi e vescovi è il luogo dei gran 
maestro della religione Teutonica, istituito da' 
tedeschi in Terra Santa a similitudine di quello della 
religione di Rodi, ma portano la croce negra. Soleva 
già essere sottoposta a questa religione la Prussia, 
soggiogata e ridotta sotto la fede di Cristo con l'armi 
sue; ma essendosi Alberto di Brandeburg, gran maestro, 
del 1525, fatto luterano, levata 
l'ubbidienza dell'Imperio, e ceduta una parte del suo 
stato al re di Polonia, si fece padrone del resto, 
sottomettendosi alla protezione di quel re, e si chiama 
ora il duca di Prussia. Nondimeno s'elegge ancora il 
gran maestro, il quale possiede altri beni della 
religione posti in altra parte di Germania. È anco 
principe dell'Imperio il gran maestro de' cavalieri 
Gerosolimitani, il luogo del quale è sopra gli abbati, 
sette de' quali sono anco loro principi dell'Imperio.</p>
<p>Fra i signori secolari tengono il primo luogo 
medesimamente i tre altri elettori, i quali hanno, come 
gli ecclesiastici, offizj pertinenti al servizio 
dell'Imperatore. Il primo è il conte Palatino, capo 
supremo di quelli che portano le vivande a Sua Cesarea 
Maestà; il secondo è il duca di Sassonia, supremo 
maresciallo, ch'è il giudice della Corte; il terzo è 
il marchese di Brandeburg, supremo cancelliere. Vi è 
anco il settimo elettore, che è il re di Boemia, con 
carico di supremo coppiere, sebbene lui solo di tutti 
gli elettori può farsi supplire, per privilegio, da un 
sostituto. Questo re anch'egli è principe dell'Imperio, 
ma perchè quel regno è esente da tutte le 
contribuzioni che si fanno nell'Imperio, non suole 
andare alle diete.</p>
<p>Sono dopo gli elettori quelli che sono delle loro case, 
con la medesima precedenza che hanno essi elettori; dopo 
i quali segue la casa di Brunsvich, poi quella di 
Luneburgo, e successivamente gl'altri duchi, quali sono 
ora in Germania 37. Seguitano poi i marchesi, 
langravj, burgravi, conti e baroni.</p>
<p>Gli arciduchi d'Austria sono ancor loro principi 
dell'lmperio, siccome sono il re di Spagna per la 
Borgogna e per i Paesi Bassi, il re di Danimarca per il 
ducato d'Olsazia <hi rend="italic">(Holstein)</hi>, e i duchi di Savoia e 
di Lorena.</p>
<p>Questi principi di Germania secolari sono assai più 
ricchi d'entrata di quello che erano già, si per i beni 
ecclesiastici usurpati, come per le grandissime gravezze 
che hanno imposto a' loro sudditi; ma però la maggior 
parte di loro sono con molti debiti e interessi, nè si 
stima che altri abbiano danari contanti, che il duca di 
Virtemberg, e il marchese Giovanni di Brandeburg, i 
quali si crede che abbiano intorno ad un milione di 
fiorini per uno.</p>
<p>L'elettore di Sassonia è il più ricco d'entrata, 
sebbene ha anch'egli molti debiti; ma i suoi sudditi gli 
hanno fatto una contribuzione in una volta sola di 
1,300,000 talleri, con i quali ha pagato i suoi 
debiti, e maritato un'unica figliuola del duca Maurizio 
nel principe d'Oranges, e datogli di dote 100,000 
talleri, e imprestatogliene per sei anni altri 
200,000.</p>
<p>Può fare nel suo stato 6000 cavalli e 15,000 buoni 
fanti.</p>
<p>Dopo lui è il duca di Cleves, che ha 500.000 fiorini 
d'entrata, e può fare tanta gente quanta il duca di 
Sassonia, ma la sua cavalleria è migliore perchè porta 
la lancia, e i Sassoni sono solamente ferrajoli.</p>
<p>Il duca di Baviera ha anch'egli 300,000 fiorini 
d'entrata ed altri 100,000 cava dai beni ecclesiastici 
per via d'imposizione, come usano i cattolici.</p>
<p>Virtemberg ne ha 300,000, l'elettore Palatino 
200,000, Brandeburg altrettanti, e gli altri meno.</p>
<p>Le città franche erano già 96, ma essendo state 
fatte diverse occupazioni dagli imperatori ed altri 
principi in varj tempi, ora non sono più che 60, e le 
principali sono Norimberga, Augusta e Colonia, e le 
marittime Lubecca e Brema.</p>
<p>Le città che si dimandano franche, sono del tutto 
libere, e ciascuna ha il governo di sè medesima, e 
vivono con le loro leggi, e quasi tutte han stato 
popolare; e questa libertà l'hanno comprata con i 
loro denari da chi le possedeva, e solamente hanno 
obbligo con l'Imperio di contribuire i due quinti di 
quello che si delibera nelle diete. Ma vi sono alcune di 
esse, che si chiamano terre imperiali, perchè sono 
obbligate a pagar censo agli imperatori, il qual tutto 
insieme importa fiorini 15,000 l'anno.</p>
<p>Qui saria luogo ch'io narrassi come Carlo Magno 
restituì questo Imperio dandogli forma come di 
repubblica, tenendo l'Imperatore per suo capo, e stando 
tutto insieme a difesa comune, e come può mettere 
l'Imperatore in bando imperiale i disobbedienti, e con 
qua mezzo può privare ciascuno dello stato dando 
libertà ad ognuno d'usurparglielo. Ma perchè sarebbe 
cosa superflua, lo pretermetterò, siccome farò anco 
del dire come Papa Gregorio V instituì gli elettori 
dell'lmperio, i quali quando hanno a far l'elezione del 
nuovo Imperatore, o re de' Romani, si riducono a 
Francoforte; ma solamente dirò che quello ch'è creato 
non si chiama Imperatore se prima non è incoronato dal 
Papa, onde il presente Ferdinando non si chiama altro 
che Cesare, ovvero Imperatore eletto. E quando è per 
andare a pigliar la corona in Italia, l'Imperio gli suol 
dare un aiuto dimandato romano, il quale è di 20,000 
fanti e 4000 cavalli, pagati per otto mesi, acciocchè 
sicuramente possa passare in Italia.</p>
<p>L'Imperatore non ha altra utilità ordinaria 
dall'Imperio che i 15,000 fiorini predetti, e non 
comanda assolutamente alla Germania, ma la governa per 
via delle Diete, le quali non può prima indire che 
abbia avuto il consenso della maggior parte degli 
elettori, così avendo promesso in Francoforte, quando 
fu pubblicato imperatore. E dappoi bisogna che dal 
giorno dela pubblicazione a quello che sia intimato il 
principio, s'interpongano almeno tre mesi; e ridotta la 
Dieta, è officio di Sua Maestà Cesarea proporre che si 
facciano le deliberazioni in benefizio comune della 
Germania. Ma essendo corrotto in questa parte, come in 
molte altre, il retto modo di procedere, non s'attende 
ad altro che al beneficio particolare; onde volendo 
l'Imperatore che si faccia una deliberazione 
conforme al desiderio suo, bisogna ch'egli, ovvero 
cerchi di farsi grati gli stati dell'Imperio, ovvero che 
sia tanto potente, che per timore non ardiscano di 
contradirgli. E però non avendo questo Imperatore nè 
molta grazia con l'Imperio, nè molta potenza, con 
l'esperienza si conosce l'autorità e reputazione sua in 
Germania essere assai poca, all'incontro che fu quella 
di Carlo V; il quale per la lunghezza del tempo che 
tenne l'Imperio, e per averselo fatto quasi ereditario, 
e di compagni che gli erano gli altri principi averli 
resi a un certo modo servitori, principalmente per le 
vittorie ch'egli ebbe contra il duca di Sassonia e il 
langravio d'Assia, parve quasi che volesse mettere il 
giogo alla Germania. Non è il presente Cesare temuto 
per la potenza, perchè sebbene è re di due regni e di 
tant'altri paesi, non però le forze sue sono tali che 
siano nè uguali nè superiori a quelle della Germania; 
anzi conoscendosi che se Sua Cesarea Maestà vuol difendersi 
dal Turco è necessario che ricorra agli aiuti dell'Imperio, 
ciò gli diminuisce assai della sua riputazione. Oltre 
che non essendo lei stimata nè per natura nè per 
esperienza molto bellicosa, sono perciò anche sicuri di 
non poter temere di lei. Ma quello che importa più 
dell'altre cose è la divisione della religione che è 
in Germania, la quale aliena tanto gli animi della più 
parte degl'uomini da Sua Maestà, che fa che anco 
l'altre difficoltà siano maggiori.</p>
<p>Nelle Diete intervengono i tre stati che ho predetto, 
cioè elettori ecclesiastici e secolari, principi e 
signori, e città franche, e fanno tre consigli diversi. 
Nel primo non entrano altri che gl'elettori 
dell'Imperio; nel secondo tutti i principi così 
ecclesiastici come secolari, e insieme due per nome 
degl'abbati dell'Imperio; nel terzo le città franche. A 
questi tre ordini unitamente propone l'Imperatore quel 
che gli pare che sia da trattare, e dappoi ciascun 
ordine si ritira da parte per fare le sue consulte; ma 
le città, sebbene ponno dire il lor parere per via di 
consiglio, però non hanno voto deliberativo, ma gli 
altri due ordini fanno deliberazione, se bene per lo 
più si delibera quello che pare agli elettori. Ma da 
qualche tempo in qua seguono tanti disordini, che 
più tosto par confusione che consiglio; perciocchè 
sebbene l'Imperatore vi si trova al tempo deliberato, 
molti principi, o non vi vanno mai, o così tardi, che 
ben dimostrano il poco rispetto che portano a Sua 
Maestà, e quando finalmente sono ridotti, consumano 
tanto tempo in contendere di precedenza, ed altre cose 
particolari, che quando cominciano a negoziare 
cominciano anco a parlare di voler partire. A questo 
s'aggiunge che i signori principali per lo più non vi 
vanno in persona, ma mandano loro commissarj, con ordine 
che fatta la proposizione da Sua Maestà li avvisino; 
onde bisogna che l'Imperatore con molta sua indegnità 
aspetti le risposte.</p>
<p>Hanno anco introdotto i protestanti, che come vogliono 
impedire qualche materia che si tratta, mettono innanzi 
le cose della religione, onde è gran meraviglia quando 
finalmente si fa qualche deliberazione; le quali 
eseguiscono poi con tanta freddezza, che quasi mai non 
se ne vede fine alcuno.</p>
<p>Le esecuzioni di queste deliberazioni sono rimesse alla 
Camera Imperiale, che si tiene in Spira, siccome anco a 
questa appartiene giudicare le controversie che nascono 
fra i principi e le città.</p>
<p>Questa Camera è di 24 dottori, parte de' quali sono 
messi dall'Imperatore, parte dagl'elettori, e parte dai 
dieci circoli di Germania; perciocchè in tante parti si 
divide quella provincia per dar forma alle 
contribuzioni. Questi dottori sono pagati dall'Imperio a 
fiorini 800 l'uno l'anno; e perchè, per opera 
principalmente dell'Imperatore, sono la maggior parte 
cattolici, i protestanti perseguono grandemente le loro 
azioni.</p>
<p>Di queste discordie, che sono fra molti principi l'uno 
con l'altro e con alcune città, e particolarmente colle 
città franche, fatte diffidentissime dopo la guerra di 
Sassonia, nella quale furono gravate oltremodo, dirò 
che la causa principale è la religione, la quale divide 
la Germania in due parti, restando dall'una i cattolici, 
dall'altra i protestanti, o confessionisti, che sono i 
medesimi. Dalla parte de' cattolici sono l'Imperatore, 
il duca di Baviera, il duca Enrico di Brunsvich, alcuni 
dei marchesi di Baden, e alcuni dei conti di Mansfelt, 
e insieme i vescovi ed arcivescovi, eccetto quello 
di Brandemburg, figliuolo dell'elettore, con alcune 
poche terre franche; ma si può dire che la maggior 
parte de' loro sudditi siano eretici. Dall'altra parte 
sono i tre elettori secolari, il duca di Virtemberg, 
stimato al presente capo di tutti i protestanti, il 
langravio d'Assia con tutto il resto dei signori di 
Germania, e la più parte delle terre franche.</p>
<p>Questa eresia, cominciata da Martin Lutero, ora è 
divisa in 66 opinioni derivate da' suoi scritti; e 
perchè saria troppo lungo il connumerarle tutte, dirò 
delle principali solamente, sotto le quali sono comprese 
tutte le altre con qualche alterazione. I Luterani, che 
sono quasi gl'istessi che i Confessionisti, negano 
assolutamente l'autorità del papa e della chiesa, nè 
ammettono alcuna sua costituzione, non la messa, non 
cerimonie di sorte alcuna dalla chiesa usate. Non 
vogliono la confessne se non per modo di consiglio; non 
credono al libero arbitrio, nè che vi sia il 
purgatorio, e però credono che le buone opere non 
giovino cosa alcuna. Danno la communione così ai laici 
come agli ecclesiastici ugualmente, cioè danno non 
solamente l'Eucarestia col pane, ma anco col vino 
consecrato, e permettono il matrimonio de' preti.</p>
<p>I Sacramentari consentono nel medesimo, ma di più 
vogliono che nel Santissimo Sacramento non sia il vero 
corpo di Cristo. Gli Anabattisti comprendono l'una e 
l'altra opinione, ma vogliono che tutte le cose siano 
communi, ed anco le mogli e figliuoli, e che non vi sia 
nè principe, nè magistrato, nè legge civile alcuna, 
ma che ognuno operi secondo la sua soddisfazione. Queste 
tre opinni son quelle che paiono le principali, e che si 
tirano dietro maggior seguito. Ma ve ne sono dipoi 
venute dell'altre, le quali maggiormente distruggono la 
religione, perchè gli Swenefeldiani non vogliono altra 
esposizione nè dell'evangelio nè della scrittura, ma 
credono che quello che lo spirito manda a ciascun uomo, 
quella sia la vera interpretazione della legge, fondati 
su quella parola del salmo: <foreign lang="lat"><hi rend="italic">Beatus homo quem tu 
erudieris, Domine, et de legge tua docueris 
eum.</hi></foreign> Altri negano la Trinità. In Sassonia è stato 
nuovamente un dottore che ha predicato che non vi è 
Cristo; e queste eresie hanno di già penetrato non 
solamente per tutta la Germania, ma in gran parte della 
Francia, Inghilterra, Scozia, Polonia, Ungheria, Boemia, 
Prussia e tutti i Paesi Bassi, e forse in qualche parte 
d'Italia e Spagna; ma quella de' Sacramentari è assai 
più dilatata che tutte l'altre.</p>
<p>Da queste tante divisioni è causato per tutti questi 
regni, e principalmente per la Germania, una tal 
confusione negli animi degli uomini, che essendosi la 
maggior parte mutati quattro e sei volte d'opinione, 
ormai molti si sono ridotti, non sapendo dove fermarsi 
nel credere, a non creder cosa alcuna. Ma parendo a loro 
che queste nuove opinioni gli abbiano portato maggior 
libertà, siccome tutti unitamente si sono alienati 
dall'unione della chiesa e dall'ubbedienza del papa, 
così anco ormai poco più stimano le leggi e i loro 
principi; e di già questa mala radice è penetrata 
tanto avanti, che finalmente essi principi con molto 
loro danno si sono avveduti che non è più in loro 
potestà di potervi provvedere. Onde a voler mantenere 
gli stati quieti e in ubbidienza, non vi è cosa alla 
quale si debba più ardentemente attendere che a 
provvedere che questo male non entri, e usar diligenza 
che i molti seduttori, che vanno per il mondo con questo 
solo fine di maculare gli animi degli uomini, siano 
castigati, o almeno scacciati. E però 
prudentissimamente fa la Serenità Vostra, che vi 
provvede con tanta cura e diligenza. Ma perchè ho 
veduto il mal termine in che si è ridotta 
l'Inghilterra, la Francia e la Germania, dove ho per 
molti anni praticato, convengo anco, mosso dall'onore di 
Dio e dal desiderio che ho di vedere il beneficio di 
Vostra Serenità, reverentemente supplicarla a mettervi 
sempre maggior diligenza, perciocchè quanto più farà 
in questa materia, tanto ritornerà in maggior gloria di 
Dio, in sicurtà del suo stato, in beneficio de' suoi 
popoli, e in buon esempio ad altri principi.</p>
<p>A questi tanti mali non saria rimedio alcuno migliore 
che un concilio generale, nel quale principalmente 
intervenisse la Germania, senza la quale poco o 
nissun rimedio si può sperare, sì perchè quel membro 
della cristianità tanto principale si può dire ormai 
tutto guasto, come perchè gli altri regni, che si sono 
infetti dalla mala disciplina venuta di Germania, si 
lasciano chiaramente intendere che finchè non vedono 
lei rimessa, nè anco loro si muteranno; e sebbene per 
mie lettere Vostra Serenità avrà particolarmente 
inteso quanto si possa sperare che la Germania vi vada, 
nondimeno brevemente ancora ne dirò alcuna cosa.</p>
<p>Quando fu pubblicata la bolla del concilio, i 
rappresentanti di Germania tennero un convento in 
Norimberg per trattare di quello che avessero a fare in 
questa occasione, e l'Imperatore vi mandò suoi 
ambasciatori, e medesimamente vi si trovarono due nunzi 
del papa, Delfino e Comendone, per esortare quei 
principi in nome di Sua Santità al concilio.</p>
<p>Ma non fu data altra risposta se non che, non avendo 
loro a far cosa alcuna con il Pontefice, si 
maravigliavano che avesse mandato suoi nunzi; ma a 
quello dell'Imperatore risposero, che conoscendo Sua 
Maestà Cesarea per loro capo, gli rispondevano, che 
sebbene era stato conosciuto che i concili non avevano 
portato quell'utile alla cristianità che si sperava, 
nondimeno vi si troveriano, quando fussero chiamati ad 
un concilio libero e generale, ma non come questo di 
Trento, il quale, come appare per la Bolla, è più 
presto continuazione del vecchio che indizione del 
nuovo. E volevano quattro condizioni: che la sola parola 
di Dio fosse giudice del concilio, e non tradizioni 
umane; che il papa fosse tenuto obbedire ai decreti che 
fossero fatti; che i vescovi fossero liberati dal 
giuramento che hanno con la chiesa romana, acciocchè 
più liberamente potessero dir il loro parere, e che 
insieme con essi vescovi abbiano voto decisivo anco i 
principi protestanti. Oltra di ciò deliberarono in quel 
convento d'unirsi fra di loro, almeno in apparenza, 
nella religione, perchè la fama ch'è fuori della loro 
disunione li diminuisce molto nella reputazione. Però, 
sebbene in effetto ognuno restò fermo nel suo 
proposito, deliberarono di sottoscrivere alla 
confessione Augustana con l'apologia del Melantone, la 
quale in certo modo abbraccia i Sacramentari, siccome 
anco meglio dichiararono nella professione che fecero al 
decreto, al quale tutti si sottoscrissero, eccetto i 
figliuoli del duca Giovanni Federico di Sassonia, i 
quali si partirono non contentandosi dell'inganno, ma 
volevano che si scomunicassero tutte le altre sette, e 
principalmente quella de' Sacramentari. Ma disciolto il 
convento, fu per loro poi con vari modi operato che anco 
altri principi nominati nel convento si 
sottoscrivessero, e anco molte delle terre franche. Onde 
quando i nunzi predetti andarono per Germania ad 
invitare i principi e le città al concilio in nome di 
Sua Santità, tutti risposero ad un modo, che farebbero 
quello che facessero gli altri della confessione 
Augustana; solo Argentina <hi rend="italic">(Strasburgo)</hi> rispose che 
non voleva in modo alcuno aver da fare con il pontefice. 
Nè resterò di dire alla Serenità Vostra che molti 
principi, e specialmente l'elettore di Sassonia, e fra 
le terre franche Augusta e Norimberg, dissero a 
monsignor Delfino, che se come nunzio del papa non lo 
vedevano volentieri, come gentiluomo Veneziano, per 
rispetto di Vostra Serenità, s'offerivano di fargli 
ogni onore e comodo. Andarono anco questi nunzi ai 
principi cattolici, e specialmente agli ecclesiastici, i 
quali insomma risposero che non sapevano come poter 
lasciare le loro chiese e stati per andare al concilio, 
ricordandosi che l'altra fiata quando vi andarono, non 
così tosto furono partiti, i protestanti invasero gli 
stati loro; ond'era necessario che fossero prima sicuri, 
il che non vedevano come si potesse fare senza una 
Dieta.</p>
<p>Questa Dieta è stata ed è con ogni mezzo procurata 
dall'Imperatore; ma gli elettori protestanti non vi 
assentono, principalmente perchè sapendo che gli 
ecclesiastici non possono andare al concilio senza 
sicurtà che avessero dalla Dieta, non facendola tanto 
più s'assicurano che il concilio non si farà. E oltra 
di ciò, conoscendo che l'Imperatore vuole aiuti contro 
i Turchi, e forse intende a far fare l'elezione del 
nuovo re de' Romani, come dirò, tanto meno vi vogliono 
dare il loro assenso.Ma quando anco finalmente si 
saranno risoluti, non così presto può 
effettuarsi il concilio, perchè, dopo la convocazione 
della Dieta, vi bisogna almeno tre mesi di tempo prima 
che se gli dia principio, e poi si consomeranno sei e 
forse otto mesi prima che vi facciano deliberazioni; le 
quali, quando anco fossero quali si desidera, che a gran 
pena si può credere, non così presto si metteriano in 
esecuzione. Onde o non si farà cosa alcuna, o se si 
farà sarà molto tarda. Se si fa mo il concilio senza 
protestanti, nissun utile si può sperare, perchè i 
decreti saranno fatti dai cattolici solamente, anzi non 
accaderà se non confermare i già fatti, e gli eretici 
non perciò si muteranno. E però i più prudenti non 
hanno lodato questa via di concilio, la quale non può 
mitigare gli animi che son tanto esasperati, ma 
avrebbero voluto che prima si fosse fatto un collegio 
degli uomini dotti di tuttte le nazioni, con intervento 
d'ambasciatori de' principi, i quali avessero 
amicabilmente trattato con i protestanti, e con la via 
della desterità si fossero sforzati d'accomodare quelle 
più cose che s'avesse potuto, cedendone alcune e 
mantenendone altre, con il che si fossero deposti gli 
odj e quietati gli animi, onde si potesse poi più 
facilmente andare unitamente al concilio, e lì decidere 
quelle cose che fossero restate imperfette. Ma ora che 
il concilio è aperto, questa via non è più giudicata 
buona, perchè non vi saria la dignità d'esso concilio.</p>
<p>Le forze che potrebbe mettere insieme la Germania, 
quando tutta fosse unita, sono grandissime, sebbene già 
solevano esser anco in maggior reputazione; ma non vi 
essendo capo alcuno, il quale non solamente la possa 
unir tutta, ma che nè anco abbia reputazione o seguito 
tale, come ebbero questi ultimi anni il duca Gio. 
Federico di Sassonia, il langravio d'Assia, il duca 
Maurizio, il marchese Alberto di Brandemburg, non è di 
presente da temere che si possa vedere unione alcuna che 
sia formidabile. Pur essendo quella provincia 
abbondantissima di gente, e molto atta alla milizia, 
potrebbe fare più di 150,000 fanti e 60,000 
cavalli; ma basterà ora dire solamente di quegli aiuti 
che può sperare l'Imperatore d'ottenere dalle Diete le 
quali più volte hanno conceduto a Carlo V 20,000 
fanti e 4000 cavalli pagati per otto mesi, 
sebbene alcune volte ne abbia avuti altrettanti. Ma 
l'Imperatore presente ha tenuto una sola Dieta in 
Augusta dalla quale non potè ottenere se non 500,000 
fiorini in dono; pur disegna Sua Maestà nella prima 
Dieta di poter ottenere i 20,000 fanti e 4000 
cavalli. Ma perchè s'è veduto nei tempi passati il 
poco frutto che hanno avuto queste contribuzioni, 
perciocchè o si fanno in danari, e questi tardano tanto 
che le genti si dissolvono avanti che abbiano avuto le 
paghe, o se mandano genti, vanno cosi tardi e divise, 
che è accaduto che come una parte va, l'altra ha finito 
il suo tempo e se ne ritorna; così l'Imperatore deve 
procurare che le paghe siano fatte avanti tratto.</p>
<p>In tutta Germania non ci è altra lega che quella che 
si dimanda di Landsberg, nella quale sono collegati 
l'Imperatore per i suoi stati patrimoniali, il duca di 
Baviera, l'arcivescovo di Salzburg, i vescovi d'Erbipoli 
<hi rend="italic">(Wurtzburg)</hi> e Bamberga, e le città di Norimberga e 
Augusta; la qual lega è per difesa dei loro stati, e il 
duca di Baviera ne è capitano generale.</p>
<p>Sono molti di questi principi di Germania che hanno 
pensione e intelligenze, parte con la casa d'Austria, e 
parte con la corona di Francia.</p>
<p>L'Imperatore dà pensione al duca di Meclemburg, e ad 
alcuni altri di non molta importanza; ma il re di Spagna 
dà 10,000 fiorini di pensione al duca di Cleves con 
obbligo di trattenere alquanti capitani; dà 
medesimamente al marchese Giorgio e al marchese Giovanni 
di Brandemburg, uno figliuolo e l'altro fratello 
dell'elettore, ad Enrico Ernesto e Federico duca di 
Brunsvich, al duca di Holstein, al conte di Manslelt, 
governatore di Lucemburgo, al conte di Schwarzburgh, 
capitano della sua guardia, 6000 fiorini l'anno per 
ciascuno, con obbligo ad alcuni di trattenere capitani 
di fanteria, ed alcuni di cavalleria. Trattiene anco 
altri signori di minor qualità, e capitani privati, e 
in tutto spende ogni anno 80,000 fiorini.</p>
<p>Dalla parte di Francia non vi è altro pensionario fra 
i principi che Giovan Guglielmo duca di Vimaria 
<hi rend="italic">(Weimar)</hi>, figliolo che fu di Giovan Federico 
duca di Sassonia, e genero dell'elettore Palatino. Ma 
ben sono altri signori e molti capitani privati che 
hanno provvisione, e quei principi massimamente che sono 
a' confini del regno si trattengono in amicizia assai 
stretta con quella corona, e i principali sono 
l'elettore Palatino, il duca di Virtemberg, e il 
langravio d'Assia.</p>
<p>Ma forse questa amicizia è più per la mala volontà 
che tengono verso la casa d'Austria, che per desiderio 
di far servizio a quella corona; onde i re di Francia se 
ne sono serviti principalmente per tenere la Germania 
disunita da Carlo V, ed impedirgli che nelle Diete 
ottenesse quello che desiderava.</p>
<p>Ora l'uno e l'altro re si conserva i suoi amici, sì 
per mantenere la reputazione, come per potersene valere 
nei bisogni che potessero occorrere.</p>
<p>Sin qui ho riferito a Vostra Serenità quello che ho 
giudicato più degno di sua intelligenza circa lo stato 
di Germania. Ma considerando che le possa esser grato 
intendere se si sia per fare la coronazione 
dell'Imperatore, e facendosi l'elezione di nuovo re de' 
Romani, sopra chi ragionevolmente si può credere che 
possa cadere, dirò brevemente quello che sopra ciò ho 
potuto conoscere.</p>
<p>Non è dubbio alcuno che chi conosce la natura e i 
disegni dell'Imperatore, non creda fermamente che Sua 
Maestà desideri d'esser coronata, principalmente per 
far poi eleggere il re de' Romani, essendo la 
costituzione dell'Impero che non si possa fare la nuova 
elezione vivente l'Imperatore, se prima non è coronato; 
ma non vi essendo per ora questa speranza, Sua Maestà 
non tenta la coronazione per non disturbare gli altri 
suoi disegni, onde va così scorrendo finchè apparisca 
migliore occasione di poter levare gl'impedimenti, e 
poter più sicuramente passare in Italia, se l'occasione 
ho porterà, essendo la Gerimania tenuta a dargli per 
questo effetto gli aiuti che ho predetto. Ha Sua Maestà 
presentito che sono stati alquanti principi che hanno 
trattato fra di loro, che se Sua Maestà dimanderà gli 
aiuti, non gli si debbano dare in denari, come è il 
solito, ma in genti pagate con i capitani messi da loro, 
il che Sua Maestà in modo alcuno non potrebbe 
accettare; perciocchè oltre che la persona sua 
saria in mano loro, correrebbe anche grandissimo rischio 
di veder qualche gran moto in Italia; e senza che questi 
aiuti gli siano conceduti in danari, oltre che non 
avrebbe modo di passarvi onoratamente, come conviene 
alla sua dignità, seguirebbe che non facendosi 
accompagnare dai principi di Germania, che sono 
obbligati ad andarvi, resteriano essi mai soddisfatti, 
sì per non essere tenuto quel conto di loro che si 
conviene, come perchè non ponno sopportare di vedere 
questa maggioranza nel Papa; onde facilmente potrebbe 
seguire qualche moto in Germania. Ma se il Papa venisse 
al concilio, sarebbe facile e sicuro il modo di coronare 
Sua Maestà; ovvero se l'elezione del re de' Romani 
s'andasse facilitando, procurerebbe Sua Maestà che il 
Pontefice lo mandasse a coronare in Germania, quando non 
avesse egli modo da passare sicuramente in Italia.</p>
<p>Quanto alla nuova elezione del re de' Romani, sebbene 
ora apertamente non si maneggi questa pratica, pur 
trattandosi segretamente, dirò a Vostra Serenità quel 
tanto che s'è potuto penetrare. Ma per meglio 
dimostrare lo stato nel quale si trova questo maneggio, 
dirò alla Serenità Vostra che quando l'Imperatore fu 
pubblicato in Francfort, promise agli elettori secolari 
di non permettere che si facesse cosa alcuna contra gli 
ordini dell'lmperio. Il che avendo inteso Massimiliano, 
trattò con i predetti elettori senza saputa del padre, 
e conclusero che se egli voleva aderire alla confessione 
Augustana, non solamente lo favorirebbero, ma lo 
proporrebbero nella prima Dieta all'elezione. Onde il 
re, il quale, dopo il ritorno suo di Fiandra, cominciò 
a titubare nelle cose della religione, s'unì 
segretamente con loro, ma per rispetto del padre non 
ardì del tutto palesarsi; ond'è proceduto di maniera 
che nelle cose della religione è parso irresoluto. Ma 
avendo poi scoperto dalle pratiche che hanno tenuto gli 
stessi elettori, che l'animo loro non è buono, ha anche 
lui mutato i suoi pensieri. Perciocchè ha chiaramente 
conosciuto che l'elettore Palatino è inimicissimo di 
casa d'Austria, e che per la pretensione che ha il duca 
di Baviera, genero dell'Imperatore, sopra il suo 
elettorato, è necessitato d'avere un Imperatore suo 
amico per assicurarsene; e sebbene l'Imperatore 
gli diede la giustizia, però può temere che venendo 
Massimiliano all'Imperio non gliela levi. Oltre di ciò 
avendo di già lui avuto in pegno dall'Imperatore la 
città di Haguenau per talleri 100,000, l'Imperatore 
gliel'ha tolta restituendogli i suoi danari, e se l'ha 
appropriata a sè; il che è stato gravissimamente 
sopportato da lui.</p>
<p>Sassonia poi, sebbene ebbe l'elettorato e lo stato da 
Carlo V, però temendo dei duchi Vimariensi <hi rend="italic">(di 
Weimar)</hi>, che hanno grandissimo favore in Germania, e 
desideramdo d'avere un Imperatore più suo confidente 
che sia possibile, s'era voltato a procurare che 
riescisse il re di Danimarca, figliuolo d'una di 
Sassonia e fratello di sua moglie; e se ben pare che non 
possa più riuscire per le cause che ora dirò, 
essendosi già scoperto d'anteporre un altro a 
Massimiliano contro la promessa datagli, non può 
ragionevolmente più confidare in lui, e però 
difficilmente consentirà mai che sia eletto. Oltre che 
ricordandosi d'esser fratello di Maurizio che fece 
fuggire Carlo V a Villacco, può sempre ragionevolmente 
temere che come l'Imperio continuasse in casa d'Austria, 
volesse questa un giorno vendicarsi di così grande 
ingiuria.</p>
<p>Bramdemburg è assai amico di casa d'Austria, ma suo 
figliuolo lo governa, che è cugino del duca di 
Virtemberg, inimico di quella, onde si può temere che 
anco lui non sia di buona mente, e che il duca sia per 
tirarlo dove vorrà. Onde essendo Massimiliano quasi 
certo di non poter riuscire Imperatore con il loro 
favore, dimostra già animo d'aderire alla parte dei 
cattolici, e farsi eleggere con i loro tre voti, 
aggiunto il suo per quarto; ma sta sospeso di risolversi 
sino alla prima Dieta, nella quale se non gli sarà 
osservato questo che i secolari gli hanno promesso, ha 
dato intenzione all'Imperatore di dichiararsi più 
largamente di quello ha fatto fin ora per cattolico. Il 
che facendo Sua Maestà Cesarea gli ha promesso tutto il 
suo favore, e medesimamente il re di Spagna, il quale 
può disporre dell'elettore di Colonia, il quale essendo 
fratello del conte di Mansfelt, è tutto al suo 
servizio. Oltre di ciò, perchè quando fosse eletto 
dagli ecclesiastici, e non avesse i voti dei secolari, o 
almeno di parte di loro, può essere quasi certo di non 
essere accettato dai popoli di Germania per causa della 
religione, conoscendo di aver anche in tal caso bisogno 
del re di Spagna, tanto più di giorno in giorno se gli 
va buttando nelle braccia; e però ha già deliberato, 
sebbene anco per altre cause, di mandar i due suoi 
figliuoli primogeniti presso Sua Cattolica Maestà.</p>
<p>La difficoltà che ha il duca di Sassonia in far 
riuscire imperatore il re di Danimarca, è 
principalmente perchè l'elettore Palatino del tutto 
s'è lasciato intendere di non lo volere; oltre che i 
proprj suoi popoli si sono dimostrati alieni di vederlo 
maggiore di quello che è; ed anco il re di Svezia s'è 
lasciato intendere di muovergli guerra, non lo volendo 
manco lui più grande di quello che è, per l'antica 
inimicizia che hanno insieme. E queste pratiche credono 
alcuni che siano state fatte con partecipazione di 
Massimiliano.</p>
<p>Questa occasione ha preso il re di Navarra, e avendo il 
Palatino a suo beneplacito, stato sempre, con i suoi 
antecessori insieme, fautore della corona di Francia, 
s'è messo a praticare l'elettore di Sassonia; ond'è 
proceduto che tante fiate i Francesi l'hanno mandato a 
visitare, e finalmente pare che vadano stringendo la 
pratica col mezzo del conte Ringravio, e son passati 
ambedue in Danimarca sotto pretesto di certe nozze e 
feste, ma s'è inteso per trattare sopra di questo. 
Perciocchè pare assai manifestamente che poichè 
Sassonia non ha più speranza di far riuscire Danimarca, 
e che con questa trattazione si è fatto diffidente 
della casa d'Austria, per assicurarsi dei duchi di 
Vimaria <hi rend="italic">( Weiman)</hi>, uno de' quali, come ho predetto, 
ha provvisione da Francia ed è stato sempre in sua 
protezione, si sia inclinato a favorire il re di 
Navarra, sperando che facendolo per sua opera riuscire 
re de' Romani, la Francia non tenga più in protezioue i 
Vimariensi. Brandemburg si può medesimamente credere 
che, vinto dalle parole di Sassonia e di Virtemberg, sia 
ancor lui per aderirgli; e trovandomi io in Praga col 
signore di Rosemberg, principal barone di quel 
regno, il quale ha tolto nuovamente per moglie una 
figliuola del detto elettore, mi disse in questo 
proposito, che teneva per certo che il suocero si 
contenterà d'eleggere il re di Navarra, e che avrà 
più modo di tirare a sè gli altri, perchè 
naturalmente Treveri è affezionato a Francia, e tanto 
lui quanto Magonza sono così vicini a Metz, che in un 
tratto con le armi potriano essere oppressi. Oltre chè 
le cose di Germania essendo nello stato che sono, non 
saria gran fatto che alcuno di questi elettori 
ecclesiastici si contentasse di farsi principe 
temporale, godendo con titolo ereditario i suoi stati, 
come fa il duca di Prussia e altri; nel che senza dubbio 
il re di Navarra li confirmeria. E s'aggiunge, che 
essendo quasi tutti i canonici eretici, quando fosse 
loro offerto un tal partito, se il vescovo non volesse, 
loro lo costringeriano. Nè resterò di dire, acciò 
Vostra Serenità intenda qual sia la mala soddisfazione 
di questi canonici, che i mesi passati, facendosi la 
nuova elezione di Magonza, mancò un voto solo che non 
fosse eletto un fratello del duca di Virtemberg, il qual 
duca (come già ho detto ) è capo de' protestanti; il 
che se seguiva, grandemente si poteva dubitare che quel 
vescovo si fosse fatto signore temporale. Al che anco 
aggiungerò, che uno de' principali modi che sono 
approvati dai protestanti per distruggere il Papa, è il 
levare i vescovi, e vorrebbero, quando l'Imperatore se 
ne contentasse, dargli una parte dell'entrata, e parte 
distribuirsela fra di loro.</p>
<p>Tutto ciò che ho predetto circa questa elezione del re 
di Navarra è stato primo fondamento ch'egli abbia 
aderito alla parte dei protestanti, siccome quasi da 
ognuno è tenuto per certo; ma aggiungerò ora un'altra 
causa, forse non meno importante della prima, la quale 
incredibilmente coadiuva i suoi maneggi. E questa è il 
comune desiderio che ha la Germania di vedere abbassata 
la casa d'Austria, nè con altro modo migliore pare che 
lo possano sperare che con avere una stretta e ferma 
unione con la corona di Francia; la quale con tutto che 
sia stata più volte procurata e anco conclusa, però 
mai più vi è stata un'occasione quale è questa del re 
di Navarra; il quale essendo governatore di quel regno, 
potrebbe far questa unione con quelle convenzioni 
che gli piacesse.</p>
<p>E se il re di Navarra vuoi valersi dell'autorità nella 
quale si trova, non può disegnar cosa di maggior 
importanza di questa, e che gli sia più volentieri 
coadiuvata dai medesimi consiglieri di Francia, parte 
dei quali lo favoriranno per causa della religione, e 
parte per mandarlo fuori del regno, per restar loro 
liberi a quel governo. Ma perchè tutti questi maneggi 
sono intesi dall'Imperatore e dal re di Spagna, non si 
resta di contraoperare quanto è possibile; e molti 
dubitano, che quando finalmente s'avrà a trattare 
questa elezione, si possa vedere fra gli elettori uno 
scisma.</p>
<p>Di tutti i suoi stati potrebbe avere Sua Maestà, 
100,000 fanti e 36,000 cavalli, ma non essendo in 
alcuna parte milizia ordinaria, si può dire che non sia 
molto buona gente, oltre che non ha alcun capitano 
principale in tutti i suoi stati che sia d'estimazione.</p>
<p>Restano a Sua Maestà libere tutte l'entrate 
d'Ungheria, le quali importano fiorini 580,000, ma 
perchè le cose di quel regno sono in quel pericolo che 
si ritrovano, difficilmente potrà trovare da alienarle; 
che se questo non fosse, non è dubbio che finora non vi 
avesse messo le mani. Gli restano anco 100,000 fiorini 
del vino dell'Austria, e circa altrettanti in Boemia, e 
l'estraordinario di tutti i suoi regni e stati, che si 
può mettere come ordinario; onde vien ad essere tutta 
l'entrata un milione e mezzo di fiorini in circa, che 
Sua Maestà impiega nelle spese ordinarie come appresso.</p>
<p>Per mille cavalli, che paga a 300 gentiluomini 
della sua casa a fiorini dieci per cavallo il mese, 
fiorini 120,000.</p>
<p>Per la guardia dei 100 alabardieri a fiorini otto il 
mese per uno, e per 200 arcieri a cavallo a fiorini 
dieci il mese per uno, con un vestimento per uno l'anno, 
in tutto fiorini 36,000.</p>
<p>Per provvisioni di consiglieri, ambasciatori, e altri 
ministri, e più per pensioni, corrieri, e altre spese 
straordinarie che corrono alla giornata, fiorini 
284,000.</p>
<p>Per la tavola sua e tutti i suoi ministri, fiorini 
40,000.</p>
<p>Per la cappella, fiorini 10,000.</p>
<p>Al re Massimiliano ha assegnato il dazio de' buoi 
d'Austria e d'Ungheria, che importa, fiorini 180,000.</p>
<p>Alla regina di Boemia ( oltre che il re Filippo le paga
d'interesse per conto della sua dote scudi 36,000, e 
altri 22,000 le dà, 6000 lasciatile da suo padre e 
15.000 donatile da lui ), fiorini 10,000.</p>
<p>All'arciduca Ferdinando, fiorini 120,000.</p>
<p>L'arciduca Carlo non ha assegnamento o provvisione 
alcuna ordinaria, ma la Camera gli paga con una polizza 
quello che domanda, e dicono che ciò importa all'anno 
fiorini 80,000.</p>
<p>Alle figliuole in Inspruch paga fiorini 20,000.</p>
<p>Per le guardie de' soldati in Ungheria e altri luoghi, 
con tutte le provvisioni di guerra, fiorini 900,000.</p>
<p>Ascende questa spesa ad un milione e ottocentomila 
fiorini; ma oltra di ciò fa molt'altre spese segrete 
che non se ne può avere il conto, oltre che i suoi 
danari sono malissimo amministrati; onde tutti quelli 
che n'hanno avuto il maneggio in poco tempo si sono 
fatti ricchissimi. E però non supplendo l'ordinario, 
sempre ha bisogno di far nuove provvisioni di danari con 
interesse fin di venti per cento, e alle volte è 
astretto di pigliare parte danari e parte roba, la qual 
poi gli conviene vendere con suo interesse, e molte 
volte anco ne dà in pagamento ai sodati, i quali 
restano creditori in molti luoghi di più di 20 paghe, 
e ad altri suoi gentiluomini di corte. Ma però Sua 
Maestà si è riservata 80,000 fiorini in contanti, i 
quali per qualsivoglia occasione non vuol dar fuora, ma 
li ritiene per qualche sua estrema necessità.</p>
<p>La corte di Sua Cesarea Maestà è di 300 
gentiluomini, ordinata secondo l'uso che tenevano i 
duchi di Borgogna, siccome è ordinata anco la corte di 
Francia e di Spagna; e il supremo titolo è maggiordomo 
maggiore, il qual vaca già molti anni; e il secondo è 
quello di maresciallo, che ora è il signor Giovanni 
Trautson, barone nel contado di Tirolo, e il suo carico 
è d'esser giudice delle differenze che nascono in 
corte. Ora vacando il maggiordomo ne fa egli l'uffizio, 
e però ha il supremo governo di tutta fa casa.</p>
<p>I gentiluomini della casa sono di due gradi; uno di 
quelli che hanno il carico di portare le vivande alla 
tavola di Sua Maestà, e la loro provvisione è parte di 
20, e parte di 30 fiorini al mese, con obbligo di 
tenere per ogni 10 fiorini di provvisone un cavallo; 
l'altro è dei coppieri e trincianti, e questi sono più 
onorati degli altri ed hanno fiorini 40 al mese di 
provvisione, con obbligo di tenere quattro cavalli per 
ciascuno; e l'una sorte e l'altra dei predetti 
gentiluomini sono obbligati, sempre che Sua Maestà 
cavalca, di seguirla a cavallo.</p>
<p>Vi è poi il cameriere maggiore, il quale è il conte 
Scipione d'Arco, e il carico suo è essere capo della 
camera di Sua Maestà, con obbligo di dormire in quella, 
e di trovarsi sempre al levare e all'andare al letto di 
Sua Maestà Sotto di lui sono i camerieri e i sotto 
camerieri, e la tavola in corte a spese di Sua Maestà.</p>
<p>Vi è il gran scudiere, il qual uffizio al presente 
vaca, e in suo luogo fa l'uffizio il primo maestro di 
staffa, e il suo carico è d'aver cura della stalla, dei 
paggi, staffieri, trombetti, tamburi e altri simili.</p>
<p>Vi è anco il grado di gran cancelliere, il quale 
anch'egli vaca, e la causa di queste tante vacanze è 
parte perchè Sua Maestà non ha appresso di sè uomini 
che siano degni di tanta autorità, e parte perchè 
risparmia la spesa, e si sodisfa di tenere l'autorità 
maggiore in sè medesima. In loco del gran cancelliere 
fa l'uffizio il vicecancelliere, il quale è il dottor 
Seld, e il carico suo è d'esser capo della cancelleria 
e dei segretarj, de' quali Sua Maestà ha un gran 
numero, e quasi in tutte le lingue.</p>
<p>Nel consiglio della guerra entrano di tutti gli 
stati di Sua Maestà, e trattano sopra il modo di 
eseguire le deliberazioni già fatte da Sua Maestà, in 
materia di tutte le cose appartenenti a soldati, 
fortezze, munizioni, artiglierie, viveri, e altre 
appartenenti alla guerra.</p>
<p>Nel consiglio della camera entrano sei consiglieri 
solamente, i quali trattano sopra le materie pertinenti 
a danari, così ordinarie come straordinarie, e poi 
vanno a riferire il tutto a Sua Maestà, alla presenza 
della quale si fanno le deliberazioni.</p>
<p>Nel consiglio d'Ungheria interviene Sua Maestà con i 
serenissimi suoi figliuoli, insieme con i vescovi e 
signori principali d'Ungheria, e vi si trattano le 
deliberazioni pertinenti a quel regno. Ma siccome Sua 
Maestà usa trattare le cose più importanti nel suo 
consiglio segreto, e poichè l'ha deliberate, le propone 
agli Ungheri, così, sebbene in apparenza consultano, 
però in effetto convengono eseguire quello che Sua 
Maestà ha deliberato, per il che ne restano malissimo 
soddisfatti.</p>
<p>Il consiglio principale è quello che si domanda 
segreto, nel quale Sua Maestà tratta tutte le cose più 
importanti, nè mai si tiene se non alla presenza sua, e 
v'intervengono i serenissimi suoi figliuoli, e quattro 
consiglieri, i quali sono il signor maresciallo, il 
signor Hoyos gran cancelliere del regno di Boemia, il 
dottor Genger, e il dottor Seld vicecancelliere.</p>
<p>Il maresciallo è senza dubbio il più favorito da Sua 
Maestà con tutto che nè per esperienza, nè per altra 
parte notabile che sia in lui, meriti questa grazia; ma 
l'Imperatore l'ama perchè lo stima uomo da bene, e 
perchè crede ch'egli attenda senza rispetto al 
benefizio suo; e di povero gentiluomo ch'egli era s'è 
acquistato più di 10,000 fiorini l'anno d'entrata, 
parte donatigli da Sua Maestà, e parte acquistati in 
suo servizio.</p>
<p>Il cancelliere di Boemia è stimato ben intendere le 
cose di quel regno, ma nel resto non ha nè pratica nè 
cognizione alcuna delle cose del mondo, ed è uomo da 
attendere a' suoi piaceri più che a cose di stato. È 
anco lui amato da Sua Maestà perchè in tempo della 
ribellione di Boemia stette sempre costante nella 
sua devozione, e i mesi passati gli fece grazia di 
riscuotere un castello in Boemia già impegnato da Sua 
Maestà il quale vale 100,000 talleri di più di 
quello ch'egli ha sborsato.</p>
<p>Il Genger è d'Ulma, stimato uomo dabbene e molto 
prudente, e però del suo consiglio Sua Maestà si vale 
assai.</p>
<p>Il Seld è d'Augusta, allevato da Carlo V in questo 
medesimo uffizio di vicecancelliere, e ha di provvisione 
dal re Filippo fiorini 1200 l'anno. È stimato 
intelligentissimo, principalmente nelle cose 
appartenenti all'Imperio, onde si può dire ch'egli è 
quasi solo quello che fa il tutto, ma nelle cose 
appartenenti alla guerra non è alcuno di loro che 
n'abbia cognizione alcuna; e sebbene per questo causano 
infiniti inconvenienti, nondimeno Sua Maestà si 
compiace in loro, e li crede compitamente, tanto che 
sebbene il suo giudizio è meglio del loro, nondimeno se 
fa maggior parte sente contro di lei, essa cede, e 
avvenendo alcuna cosa sinistra, si contenta di dire: 
ricordatevi che fa preveddi.</p>
<p>I sudditi di Sua Maestà sono malissimo soddisfatti di 
questo governo, e liberamente esclamano dicendo che la 
troppa fede che ha Sua Maestà ne' suoi consiglieri, e 
la poca cognizione che essi hanno del governo, ogni dì 
reca loro infinito danno; e conoscendo che anche il re 
Massimiliano non approva questo modo di governo del 
padre, tanto più esclamano. Della qual mala 
soddisfazione de' popoli, sebbene l'Imperatore n'è 
stato molte volte avvertito, però non ha fatto mai 
provvisione alcuna, anzi si compiace che le cose sue 
siano governate da uomini tali, chiamandoli quieti, 
modesti, secondo la sua natura; e siccome si dimostra 
soddisfattissimo quando gli sono lodati, così non 
riceve offesa maggiore che quando li sente biasimare; 
onde si può dire che Sua Maestà sia del tutto in loro 
preda.</p>
<p>Nacque l'Imperatore in Spagna ai 
10marzò503, onde ora corre 59 anni in 
circa. È di statura mediocre, e molto asciutto. Ha il 
collo lungo che gli piega innanzi, le labbra grosse come 
hanno tutti di casa d'Austria, il naso grande e 
aquilino, gli occhi assai vivaci, la carne alquanto di 
color rosso siccome sono i capelli e la barba, che 
incominciano a incanutire. È d'intelletto 
acutissimo, vivo e pronto, di felicissima memoria, con 
l'aiuto della quale dilettandosi d'intendere ogni sorte 
di cosa, di tutto ragiona volentieri. È d'animo 
temperato, e più presto inclinato alla pace che alla 
guerra, e però ama piuttosto quelli che gli sono 
simili, che non fa i soldati, de' quali non tiene quel 
conto che sogliono tenere quei principi che desiderano 
di ingrandirsi. S'è dimostrato sempre costante 
nell'avversità, e per gran rotte che egli abbia avuto 
dei suoi eserciti, perdite delle città, e quasi di 
tutto il regno d'Ungheria, dicono che mai s'è mostrato 
prostrato d'animo; e medesimamente se ha avuto qualche 
prosperità, non s'è mostrato elato nè altiero, ma in 
ogni tempo e occasione si dimostra sempre benigno e 
affabile con tutti, tanto che pare ad alcuno che sia 
troppo. Ama la giustizia, e purchè non gliene sia 
impedita fa cognizione da' suoi ministri la fa senza 
rispetto alcuno. È stimato che tenga memoria 
dell'ingiurie, e che se con l'occasione se ne potesse 
vendicare, lo farebbe, sopra tutto se gli è fatto cosa 
contro la dignità sua, la qual cosa non può egli 
sopportare in modo alcuno; ma all'incontro soddisfa 
molto a Sua Maestà il mostrare di stimarla.</p>
<p>Nei negozj desidera che si proceda con la verità e con 
le semplici ragioni, e così pazientemente ascolta 
ognuno, e principalmente gli ambasciatori, che ognuno 
gli può dire liberamente quello che ha in animo. È 
liberalissimo, e molte volte ha donato sopra le sue 
forze, e sebbene conosce che è rubato da molti, finge 
di non vedere, ma però ha caro che si creda ch'egli lo 
faccia per misericordia.</p>
<p>Negozia indifferentemente in lingua alemanna, latina, 
italiana, francese e spagnuola, le quali tutte parla 
bene e facilmente nelle udienze così pubbliche come 
private; e chi vuol parlare con Sua Maestà, sia 
ambasciatore o qualsivoglia altro, non bisogna prima 
trattare con i suoi ministri, come usano tutti gli altri 
re, ma immediatamente si negozia con lei. Sta per 
l'ordinario tre ore la mattina e tre ore la sera in 
consiglio, e sopra tutte le materie vuol che tutti i 
consiglieri dicano il parer loro. È religiosissimo, nè 
con verità si può dire che mai si sia allargato punto 
dalla religione cattolica; ode ogni dì due messe, 
una dell'ordinario, e l'altra dei morti per l'anima 
della regina sua moglie.</p>
<p>Tutte le vigilie e giorni di festa ode vespro, e la 
mattina della festa ode messa cantata, e la predica, 
accompagnato dagli ambasciatori; ogni venerdi fa una 
processione, e ode una messa cantata, e si confessa e 
comunica dieci volte l' anno.</p>
<p>La complessione di Sua Maestà è per natura collerica, 
ma parte con l'arte, e parte con la declinazione 
dell'età, è temperata. Non pate indisposizione alcuna, 
ma solamente in questi ultimi quattro anni tre volte ha 
avuto la febbre al tempo dell'estate, la qual sebbene 
non è stata molto grande, però l'ha fatto sempre più 
debole di quello ch'egli era; e riducendosi sempre in 
maggior magrezza e debilità, i medici cominciano a 
temere che non sia per aver lunga vita.</p>
<p>Non si diletta di alcuna cosa che non sia di negoziare 
e della caccia, e di questa ha tanto piacere che i 
medici stimano che la troppa fatica che vi ha fatto lo 
abbia fatto assai decimare, onde ora va più 
moderatamente e quasi sempre in carretta. Soleva 
mangiare una volta sola il giorno, ma ora la sera mangia 
un poco d'uva passa, e il suo cibo è assai minore che 
non soleva essere; dal che principalmente dice Sua 
Maestà che comincia a conoscere la vecchiezza. 
Nondimeno la sua tavola continua a essere la più lauta 
di qualsivoglia altro principe. Dorme benissimo, tanto 
che il conte d'Arco, suo maggior cameriere, mi disse che 
rare volte in tutta la notte si sveglia.</p>
<p>Ebbe Sua Maestà per moglie la regina Anna, figliuola 
che fu del re Ladislao d'Ungheria, la qual morì del 
1547, avendo avuto da lei 15 figliuoli, 
de' quali son vivi tre maschi, e nove femmine, delle 
quali una è maritata al duca di Cleves, un'altra, che 
fu già moglie del duca di Mantova, ora è moglie del re 
di Polonia, e un'altra ha ora il presente duca di 
Mantova; e l'altre stanno in Inspruch.</p>
<p>I figliuoli di Sua Maestà sono il serenissimo 
Massimiliano eletto re di Boemia, e gli arciduchi 
Ferdinando e Carlo; e per quanto mi è stato affermato, 
Sua Maestà ha fatto il suo testamento, e al re 
Massiimliano, oltre i regni d'Ungheria e Boemia, a' 
quali succederà insieme con l'Austria, la quale anco 
ella va per successione di primogenitura, anderà anco 
la Stiria e la Carintia; all'arciduca Ferdinando il 
contado di Tirolo, con quella parte che ha Sua Maestà 
in Svevia, e altri stati in quelle parti; all'arciduca 
Carlo, la Carniola, il contado di Gorizia, e altri 
luoghi là vicini, con una pensione che gli pagherà il 
re Massimiliano.</p>
<p>Il serenissimo re Massimiliano nacque il primo giorno 
d'agosto 1527, onde ora ha 34 anni 
compiti. È di statura mediocre, e assai pieno di carne, 
ha gli occhi vivi e grossi, il naso aquilino, e le 
labbra grosse, e dimostra in viso gravità accompagnata 
con umanità grandissima. Ha tutti i suoi pensieri 
rivolti a cose grandi, e chiaramente si conosce che non 
è contento dello stato presente. È d'intelletto 
acutissimo, e grandemente versato nelle cose di stato, 
delle quali discorre prudentemente e copiosamente. Parla 
sette lingue, alemanna, latina, italiana, spagnuola, 
boema, ungherese, e la francese mediocremente. Tiene una 
bellissima corte, e ha appresso di sè uomini più 
qualificati che non ha il padre, si perchè di tutti i 
suoi stati ricorrono a lui più volentieri che 
all'Imperatore, come anco perchè li paga meglio e li 
tiene più soddisfatti.</p>
<p>Circa la religione, ho già detto che il suo procedere 
è tale che non si dimostra apertamente nè cattolico 
nè protestante, anzi andamdo alla messa, e usando tutte 
le ceremonie che usano i cattolici, si dimostra 
piuttosto cattolico che altramente; ma chi conosce il 
suo intrinseco dubita del contrario.</p>
<p>Non è del tutto sano, avendo patiti grandissimi 
affanni di cuore, non senza sospetto di essere stato 
avvelenato in Trento, quando tornava di Spagna; il che 
sebbene da molti non è creduto, però Sua Altezza nei 
suoi ragionamenti dimostra d'esserne certa, e gliene 
resta ancora un poco di residuo, onde poi molto tempo 
s'è medicato con pigliare per quattro anni l'acqua de' 
bagni (sic). Fu anco già ferito in una gamba da un 
cignale, e se ne risente ancora. Patisce anco di 
risipele nelle gambe, sebbene da molti è creduto 
che sia principio di gotta; onde sebbene si diletta 
assai della caccia, però non può fare molta fatica, e 
sebbene vada a cavallo si fa sempre condurre i cocchi 
dietro.</p>
<p>Si diletta grandemente oprare di mano sua, e disegna e 
lavora al tornio, e altre cose tali; ma soprattutto 
favorisce chi fa nuove invenzioni d'artiglierie, polveri 
e altre cose tali, ed egli medesimo n'ha trovate delle 
nuove e aggiunte all'altre.</p>
<p>Medesimamente favorisce gli architetti, e tutti quelli 
che gli portano cose nuove pertinenti a guerra o 
fortificazioni, e a tutti dona; e ho inteso che ha in 
disegno non solamente lo stato di Vostra Serenità, e 
particolarmente tutte le sue fortezze con molti discorsi 
fattivi sopra, ma anco il sito di questa città con 
avvertimenti e discorsi come si potesse offendere.</p>
<p>Ha in moglie Maria sorella del re di Spagna, la quale 
ama quanto è possibile, perchè sebbene non è molto 
bella, è tanto savia e cattolica, che più non potrebbe 
essere. Con questa ha già avuto 10 figliuoli, otto 
de' quali sono vivi, cioè due femmine, e sei maschi; la 
prima delle quali si disegna dare al principe di Spagna, 
o al re di Francia, e la seconda al re di Portogallo, e 
n'è già stato tenuto proposito; ma i Portoghesi hanno 
risposto, che sebbene il partito gli piace, però 
essendo il re in così tenera età non pare ora da 
promettersi cosa, la quale, come fosse il re in più 
matura età, potesse facilmente rompersi. Tra 
l'Imperatore e Sua Altezza non vi è molta 
soddisfazione, restando Sua Maestà mal soddisfatta del 
figliuolo pel sospetto che dà per causa della 
religione; e questa è stata forse la causa principale 
che non gli ha dato governo alcuno assoluto, oltre che 
per questa stessa causa non si fida intieramente del suo 
consiglio; come all'incontro il re resta poco contento 
del governo del padre, parendogli che sia troppo in 
preda de' suoi consiglieri e ministri; ma sopra tutto 
gli preme vedere l'arciduca Ferdinando suo fratello al 
governo del regno di Boemia, dove ha tutta la suprema 
autorità, e di grazia e di giustizia, come s'egli fusse 
re; il che è gravemente tollerato da Sua Altezza, 
parendole ch'essendo quel regno suo, e per elezione e 
per eredità, ragionevolmente il governo dovesse essere 
in mano sua più presto che di altri. Ma mai Sua 
Maestà Cesarea vi ha voluto assentire, forse dubitando 
che se il re vi entrasse una volta, non così facilmente 
poi potria disporre di quello ch'egli considera come 
principal membro di tutti i suoi stati. Ma desiderando 
pur di gratificare Sua Altezza, se riuscirà a coronarlo 
re d'Ungheria, gli lascerà quel governo insieme con 
l'Austria, ed essendo poi per avere anco a suo tempo la 
Boemia, resterà del tutto soddisfatto.</p>
<p>L'arciduca Ferdinando, secondo figliuofo di Sua 
Maestà, nacque al 14 giugno 1529, onde ora 
ha 32 anni. Questo è il più amato figliuolo di tutti 
gli altri; sta, come ho detto, al governo del regno di 
Boemia, e vive con tutta quella maggior grandezza di 
corte e d'ogni sorte di piaceri che sia possibile. 
Dimostra risoluzione di non voler maritarsi, sebbene 
già si contentò che si trattasse che il re di Spagna 
gli desse una sorella vedova; ma poi quando si trattò 
di maritare uno dei figliuoli dell'Imperatore nella 
regina d'lnghilterra, mai volle assentire che si 
trattasse per lui. È di natura assai disposta alla 
guerra, e si diletta degli esercizi militari, e nelle 
cose della religione si dimostra tanto cattolico, che 
questa è fore la causa principale che lo fa tanto amare 
da Sua Cesarea Maestà.</p>
<p>L'arciduca Carlo nacque al 3 giugno 1540. 
Sta sempre appresso il padre, ed entra anch'egli in 
consiglio, ma però non dimostra molto spirito. Non ha 
desiderio maggiore che di maritarsi; ma conoscendo 
l'Imperatore che di patrimonio è per aver poco stato, 
vorrebbe maritarlo in qualche principessa, e non gli 
essendo riuscita la trattazione con la regina 
d'Inghilterra, ora disegna dargli quella di Scozia.</p>
<p>Avendo a Vostra Serenità riferito tutto quello che ho 
giudicato degno di sua intelligenza circa gli stati, 
forze, governo e qualità di Sua Cesarea Maestà, mi 
resta ora solamente dire alcuna cosa della disposizione 
dell'animo suo, e del serenissimo re di Boemia, verso 
gli altri principi. E prima parlerò del Turco, il 
quale essendo nemico di Sua Maestà e di tanta potenza 
quanto egli è, anco i pensieri di Sua Maestà sono 
principalmente indirizzati a lui.</p>
<p>La principal causa dell'inimicizia ch'è tra 
l'Imperatore e il Turco è il regno d'Ungheria, per 
causa del quale Sua Maestà ha convenuto sempre far 
guerra dappoi ch'egli è re di quel regno; come anco era 
convenuto ai suoi antecessori da molti anni in qua. Al 
presente si può dire che non vi sia nè pace nè guerra 
aperta, perchè nell'ultima pace fu dichiarato che Sua 
Maestà dovesse pacificamente godere tutta quella parte 
d'Ungheria che possedeva, pagando al Turco 30,000 
ducati l'anno, e li pagò per due anni; ma essendo poi 
stati occopati alcuni luoghi dal Turco, la pace fu rotta 
e l'Imperatore non ha più pagato i dettari. E sebbene 
sia stato trattato tante volte di rifare la medesima 
capitolazione, e ultimamente del 1560, però non si 
potè concludere per causa di alcuni luoghi che il 
principe di Transilvania pretende dall'Imperatore. 
Perchè avendo lui renunziato all'Imperatore molti 
luoghi quando permutò quella provincia con Sua Maestà 
Cesarea, quando vi ritornò non gli furono restituiti, 
essendo stati occupati dal Turco, e pretende essere 
rifatto dall'Imperatore; con la qual difficoltà non si 
essendo conclusa pace, sono restati in tregua. Ma, oltra 
di ciò, vedendo Sua Maestà lo stato nel quale si 
trovava il Turco sì per la sua età come per i travagli 
de' suoi figliuoli, e parendole che non sia ora da temer 
molto che con esercito invada di nuovo l'Ungheria, non 
pare che curi molto di concludere la pace, la quale il 
Turco s'è dimostrato assai facile ad accettare; e ciò 
tanto più perchè mentre Sua Maestà sta in questi 
termini, ha occasione di dimandare aiuti straordinarj a 
tutti i suoi stati ogni anno; che quando la pace fosse 
conclusa, cesseria questo pretesto, il quale è il 
principale che Sua Maestà metta innanzi quando dimanda 
aiuti. E perchè è usanza continuata in quelle parti, 
che per correrie e scaramuccie che si facciano tra 
una parte e l'altra fin al numero di 300 cavalli, non 
s'intende rottura, continuano di modo i Turchi a far di 
queste correrie, e di modo si sono ingrossati in quelle 
parti alcune volte, che sono stati fin al numero di due 
e tremila, e nondimeno si dice che la tregua non è 
rotta, ma il Turco va sempre avanzando dai suoi confini. 
Ma se alcuna volta le genti dell'Imperatore fanno 
qualche resistenza ai confini, ovvero che dalla parte 
sua si faccia qualche danno ai Turchi, essi s'ingrossano 
tanto più, e fanno maggiori danni; il che sebbene è 
conosciuto da Sua Maestà, non facendosi tuttavia 
maggior risoluzione, le cose sono ridotte in termine 
tale, che il pericolo di perder quello che resta in 
Ungheria è imminente.</p>
<p>Desiderava sommamente Sua Maestà di fare un'impresa, e 
trovarsi alla medesima in persona; ma poichè non ha 
tante forze proprie che possa mantenere un esercito 
convemente in campagna, il principal fondamento de' suoi 
pensieri è d'ottenere da una dieta imperiale gli aiuti 
che ordinariamente soleva contribuire a Carlo V di 
20.000 fanti e 4000 cavalli.</p>
<p>Ma perchè nelle contribuzioni fatte altre volte sono 
seguiti tanti disordini, che più presto quegli aiuti 
sono tornati in danno che in utile, farà Sua Maestà 
ogni sforzo per ottenere che i danari siano sborsati 
avanti il tempo, e depositati o in Norimberga o in 
Augusta, con libertà di poter lei eleggere le genti e i 
capitani. E perchè non si può sperare di far cosa 
d'importanza in un anno solo, vorrebbe che la dieta gli 
promettesse gli aiuti per tre anni, ovvero almeno per 
due, ma che la esborsazione del denaro si facesse sempre 
innanzi tratto, sperando che se le cose cominciassero a 
proceder prospere, più facilmente poi gli fussero 
contribuiti maggiori e più continuati aiuti. Ma perchè 
Sua Maestà non può sperare d'ottenere questi aiuti 
senza il favore degli elettori, e che principalmente si 
trovino uniti in persona ad una dieta, perciò Sua 
Maestà fa tanti uffizj per indurveli, e porta a loro 
tanto rispetto, siccome molte volte ho significato a 
Vostra Serenità.</p>
<p>Disegnava appresso l'Imperatore che i suoi stati gli 
contribuissero 10,000 fanti e 6000 cavalli pagati; 
il che sebbene è assai difficile per le gravezze 
che ogni anno pagano, che sono grandissime, nondimeno se 
la dieta imperiale dimostrasse prontezza in contribuire 
i suoi aiuti, si può sperare che anco questi stati 
contribuiranno. Oltra di ciò il re di Spagna ha 
promesso a Sua Maestà che facendosi questo esercito 
egli gli manderà 6000 Spagnoli pagati. Spera poi Sua 
Maestà che mettendosi in campagna al piu lungo in 
principio di marzo, al qual tempo, nè qualche mese da 
poi, non può essere il Turco alla frontiera, senza 
molto contrasto potria passaria e impadronirsi di Buda e 
di qualche altra città, e ivi fermarsi con una 
gagliarda frontiera; e medesimamente gli anni 
susseguenti, sforzarsi di passare avanti quanto più si 
può, parendo che sopra tutti gli altri guadagni saria 
grandissimo il tenere i Turchi più lontani che fosse 
possibile dai confini d'Austria. Mi è stato anco 
affermato che Sua Maestà ha molte volte replicato che 
è prontissima a ritrovarsi ella medesima in una 
giornata contra i Turchi, quando pur fusse anco certa di 
finire la sua vita in quel giorno.</p>
<p>Ha Sua Maestà gran numero di bellissima artiglieria; 
nè gli mancan vettovaglie, purchè non si discosti 
molto dal Danubio, sopra il qual fiume è molto più 
potente che non è il Turco, sì per le fuste, e sì 
perchè ha il fiume secondo, e il Turco contrario. Ma 
tanto è il travaglio, che gli danno le trattazioni del 
re di Navarra, conoscendo quanto importerebbe se egli 
fosse eletto re de' Romani, che ha pretermesso i 
pensieri delle cose d'Ungheria, e si è dato tutto a 
disturbare i pensieri di quel re, tanto che ha fatto 
proporre agli elettori, che se si contenteranno di 
trovarsi in persona ad una dieta, non domanderà loro 
aiuto contra i Turchi.</p>
<p>Al Papa porta Sua Maestà molta reverenza, sì perchè 
verso la Sede Apostolica si dimostra sempre 
inclinatissimo, come perchè particolarmente ama Sua 
Santità, avendola conosciuta al tempo che era pagatore 
delle genti del papa in Ungheria: e quando fu creato, 
Sua Maestà nè dimostrò grandisssima allegrezza, 
siccome fece anco quando il Papa ammise l'ambasciatore 
suo all'obbedienza, il che Paolo IV non aveva voluto 
fare. Cerca anco Sua Maestà di trattenersi con 
Sua Santità per averla sempre più facile quando sia il 
tempo della coronazione; oltrechè disegna aver gli 
aiuti in caso di guerra, che ho già predetto. Del resto 
nella corte romana non tiene Sua Maestà nè pratica nè 
stretta amicizia con alcun cardinale, nè con altri, nè 
s'è mai voluto impedire in creazioni di papi, nè in 
promozioni di cardinali.</p>
<p>Il re di Boemia si trattiene ancora lui con Sua 
Santità, ma più alla larga; però ai nunzi e ministri 
suoi fa ogni dimostrazione d'onore; ma come parla dei 
pontefici o della corte romana, morde volentieri gli 
abusi, e dimostra non poter sperare che mentre che 
procedono le cose di quella corte come l'anno, possa 
succedere unione alcuna nella religione.</p> <p>Col re di 
Francia non ha l'Imperatore commercio, nè intelligenza 
alcuna particolare, se non quanto ha portato questo 
negozio del Concilio, per causa del quale è stato 
appresso di Sua Maestà Cesarea un ambasciatore di quel 
re, sebbene essa all'incontro non gliene abbia mandato 
alcuno. Il qual ambasciatore, per non aver avuto la 
precedenza sopra quello di Spagna; s'è dimostrato 
sempre mal soddisfatto, e più volte se n'è doluto con 
Sua Maestà, ma lei, dopo molti partiti che propose 
acciocchè s'accomodassero, finalmente proibì a quello 
di Francia di comparire in cerimonia alcuna se non era 
invitato, e fece la medesima proibizione a quello di 
Spagna; ma avendo invitato questo più spesso che quello 
di Francia, e in cerimonie maggiori, s'è veduto che 
l'ha onorato più di quell'altro, onde quello di Francia 
si risolse di non vi andar mai. E sebbene sopra di ciò 
ha usato parole molto gagliarde, dicendo che il re lo 
farebbe partire, però s'è trattenuto col dire che 
l'Imperatore è tanto interessato col re di Spagna, che 
non è stato poco che non abbia dato allo spagnuolo la 
precedenza liberamente.</p>
<p>Il re di Boemia si trattiene molto più con i Francesi 
che non fa il padre, e in vita del re Enrico lo faceva 
anco molto più che al presente; e questo presente re di 
Francia fu fatto tenere a battesimo da lui, che 
gli fece metter nome Carlo Massimiliano. Desidereria Sua 
Altezza, come ho predetto, dar una sua figliuola a quel 
re, ma temendo che non facilmente gli possa succedere, e 
che il re di Spagna lo potesse avere per male, non ha 
cominciato finora trattazione alcuna.</p>
<p>Fra l'Imperatore e il re di Spagna vi è la maggiore e 
più stretta intelligenza che sia possibile, e senza 
dubbio Sua Maestà Cesarea gli porta quasi quel rispetto 
che portava all'Imperator Carlo, comunicandogli di 
propria mano i suoi pensieri, e sopra molte cose si 
consigliano insieme; brevemente, non vi potrebbe essere 
maggior amore ed unione.</p>
<p>Ma il re di Boemia non dimostra d'amare molto il re di 
Spagna, con tutto che siano cognati e cugini germani, ed 
è anco poco soddisfatto che l'Imperatore l'ami tanto. 
La causa di questa mala soddisfazione fra foro è 
proceduta dal non esser parso al re di Boemia, 
quand'egli andò in Fiandra per visitare l'Imperator 
Carlo e il re suo cognato, che questi tenesse quel conto 
di lui che pareva convenirgli; oltre che gli resta fissa 
nell'anino la trattazione che fece Carlo V di far 
coadiutore dell'Imperio il re suo figlio, escludendo il 
re di Boemia. Mostra ancora Sua Altezza di credere che 
il re di Spagna aspiri all'Imperio, o almeno non sia per 
dar favore a lui; pure in apparenza si vanno trattenendo 
insieme, presentandosi e scrivendosi spesse volte, e se 
potrà darà una sua figliuola al principe di Spagna. 
Dimostra anco Sua Altezza d'amar poco la nazione 
spagnola, il che fa forse in grazia della nazione 
alemanna, la quale odia la spagnola, onde a poco a poco 
ha licenziato quasi tutti gli spagnoli ch'erano nella 
sua corte e in quella della regina, e in loro luogo ha 
messo quasi tutti suoi sudditi.</p>
<p>Col re di Polonia non ha l'Imperatore molta confidenza, 
con tutto che esso re abbia avuto due sue figliuole per 
moglie, con le quali non ha avoto mai figliuoli. Ma non 
le avendo esso molto ben trattate, e massime la prima, 
da questo è proceduto il principio della diffidenza. 
Oltra di ciò, essendo il principe di Transilvania 
figliuolo di una sorella di detto re, e parendo 
all'Imperatore che lo abbia sempre troppo favorito, n'è 
stato mal soddisfatto; e quando è venuta occasione di 
trattar tregua col detto principe, Sua Maestà l'ha 
voluta più presto concludere per via di persona 
particolare, che per mezzo degli ambasciatori di quel 
re. Offende anco l'Imperatore che quel re dia favore al 
detto principe nella successione del regno di Polonia, 
perchè desidererebbe che quei regnicoli eleggessero il 
re Massimiliano, ovvero un altro de' suoi figliuoli; nel 
qual caso si contenterebbe che pigliasse una delle 
sorelle di detto re. Oltre di ciò, essendo stata 
rimessa in Sua Maestà Cesarea la differenza che i re di 
Spagna e di Polonia hanno per il ducato di Bari, sebbene 
non si sia finora devenuto ad atto alcuno ( volendo il 
re di Spagna che Sua Maestà Cesarea giudichi per sola 
giustizia, e il re di Polonia vorrebbe più presto che 
si terminasse per via d'amicabile composizione ), 
nondimeno pare che il re di Polonia resti alquanto 
aggravato che l'Imperatore si mostri più presto 
favorevole al re di Spagna che a lui.</p>
<p>Col re di Dania è diffidenza per i maneggi che vanno 
intorno per farsi questo eleggere imperatore, onde si 
può credere che dove l'Imperatore e il re Massimiliano 
lo possano abbassare non siano per mancare, e che però 
non manchino tenere intelligenza col re di Svezia, il 
quale per molte cause è suo naturale nemico, e 
medesimamente con le terre franche di marina. Oltra di 
ciò non resterò di dire che questo re di Dania ha 
fatto ogn'opra acciò l'Imperatore gli dia per moglie 
una delle sue figliuole, promettendogli di lasciarla 
vivere cattolica, e per maggior sicurtà voleva dare 
ostaggi, ma Sua Maestà non ha mai voluto assentire.</p>
<p>Con altri re non ha Sua Maestà più intelligenza che 
tanto, perciocchè con la regina d'Inghilterra, dopo che 
fu escluso il matrimonio con l'arciduca Carlo, non tiene 
più pratica alcuna.</p>
<p>Verso la Serenità Vostra ho conosciuto sempre il 
procedere di Sua Maestà Cesarea tale, che non posso se 
non affermare che desideri di conservare sempre la buona 
pace e amicizia che tiene con questo serenissimo 
Dominio; e nei suoi ragionamenti dimostra stimare 
grandemente le forze e il buon consiglio di Vostra 
Serenità. Ma con tutto ciò non devo restar di dire, 
che sebbene vi sono molte difficoltà per causa dei 
confini e altro, tutte sono stimate cose leggieri, e 
solamente resta la memoria di Marano; non già ch'io 
creda che per ricuperarlo Sua Maestà pensi di far moto 
d'armi, ma però è bene guardarlo, perchè non mancano 
di quelli che, per mettersi in grazia, propongono de' 
partiti, i quali, quando i luoghi son ben guardati, non 
sono uditi, ma quando si dormisse al sicuro, non si può 
saper quello che fosse per accadere. Nè debbo restar di 
dire a Vostra Serenità che tutti quei capitani, 
ingegneri e altri, che partono da Vostra Serenità mal 
soddisfatti, quasi tutti ricorrono a quella corte, e non 
mancano di proporre scandalosi partiti. Sarà anco utile 
fuggir le occasioni di nominare alla Maestà Sua questo 
luogo di Marano, perchè chiaramente si vede che le sue 
orecchie impazientemente odono quel nome; ma siccome 
pare che Sua Maestà acconsenta tacitamente che il 
possesso della terra sia in mano di Vostra Serenità, 
così pretende che in ogni modo il territorio sia suo, e 
vi mantiene il Maranotto per conservare quella 
giurisdizione. Dell'altre differenze, quanto al giudizio 
mio, mi pare di poter dire a Vostra Serenità che la 
causa non procede da Sua Maestà, ma dai suoi ministri, 
se non in quanto ch'ella non provvede ai disordini che 
fanno; ma poichè ella non solamente in questo, ma in 
tutte l'altre cose è totalmente in preda a loro, non 
deve Vostra Serenità ascriverlo a mala volontà di Sua 
Maestà. Bensì si può affermare che questi vicini di 
Gorizia e Gradisca, e altri luoghi, fanno i peggiori 
uffizj contra Vostra Serenità che sia possibile, e con 
tante bugie cercano di mettere Vostra Serenità in mala 
fede presso Sua Maestà, che trovando l'animo suo non in 
tutto fontano dal dargli fede, si fanno poi lecito, 
sotto questo pretesto, d'usurpare molte cose di Vostra 
Serenità; e nondimeno a Sua Maestà persuadono che fa 
Serenità Vostra usurpa del suo, e lo divulgano per 
tutto. Onde è necessario che Vostra Serenità non resti 
mai di querelarsi con Sua Maestà dei gravami che 
occorrono, perchè altrimenti sarebbe un cedere il suo, 
e aggiungere occasione a questi maligni di far mali 
ufflizj; ma bisogna avvertire che le querele siano 
ben fondate, e che le ragioni di Vostra Serenità non si 
possano confutare, perchè altrimenti sarà aggiungere 
occasione a questi tali di parlar contro di lei.</p>
<p>Io non ho mancato mai di rappresentare a Sua Maestà le 
ragioni di Vostra Serenità, con tutto ch'io l'abbia 
trovata alcune volte in tanta escandescenza, per le male 
informazioni che le eranostate date, che gli tremava il 
mento, perdeva la parola, e senza volermi udire mi 
licenziava. Nondimeno, trovata migliore occasione, le ho 
di modo fatto intendere le ragioni di Vostra Serenità, 
e con tale desterità mi sono sforzato sempre di 
dichiarare ch'ella era certa che Sua Maestà non era 
causa di questi disordini, che avendomi udito l'ore 
intiere, finalmente è restata di modo soddisfatta, che, 
a bocca e in cera, mi ha rese grazie dei buoni uffizj 
che facevo; onde può esser certa la Serenità Vostra 
che purchè s'usi un poco di desterità con Sua Maestà, 
e massime nelle cose appartenenti alla sua dignità, non 
sia mai per nascere travaglio alcuno d'importanza.</p>
<p>Il re di Boemia dimostra verso di Vostra Serenità 
tanta inclinazione che più non si può desiderare in 
qualsivoglia principe, e i tanti uffizj che Sua Altezza 
ha fatti meco ponno far fede del desiderio ch'ella 
dimostra di trattenersi bene, e stringersi sempre più 
con lei. Ma perchè son certo che la Serenità Vostra si 
ricorda delle tante confidenti comunicazioni che S. A. 
ha fatto meco, dirò solamente che avendo io fatto ogni 
sorte d'uffizj per accrescere fa buona volontà sua, in 
qualche mese procedetti tanto innanzi, che ogni 
settimana, per l'ordinario, mi mandava gli avvisi che 
gli venivano d'Italia, Francia e Spagna, e 
particolarmente le proprie lettere scritte di mano 
dell'ambasciatore in Roma indrizzate a Sua Altezza con 
la spiegazione della medesima cifra; onde sarà sempre a 
proposito che, nelle occasioni che si appresenteranno, 
la Serenità Vostra dimostri verso Sua Altezza la 
corrispondenza della sua buona volontà quanto più 
ampiamente le parerà. Lo che sia per fine di questa mia 
Relazione.</p></div1></body></text></TEI.2>
