<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Sulla polemica fra Branda e Parini</title>
            <author>Alessandro Manzoni</author>
         </titleStmt>
         <extent>6150 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit001618</idno>
            <availability>
               <p>Questa risorsa digitale è liberamente accessibile per uso
                        personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Scritti linguistici inediti</title>
               <title type="part">v.</title>
               <author>Stella, Angelo</author>
               <editor id="ed">Vitale, Maurizio</editor>
               <publisher>Centro nazionale studi manzoniani</publisher>
               <pubPlace>Milano</pubPlace>
               <date>2000</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
                responsabilità dell'autore dell'opera sono stati soppressi nella versione
                digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
                        riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
                        ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Trattati</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2008-03-03T00:00:00.000+02:00</date>
            <respStmt>
               <name>Laura Neto</name>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2008-04-03T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2008-04-03T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="Sulla polemica fra Branda e Parini">
            <p>La quistione insorta nel 17[60] tra il Padre Branda ed alcuni letterati milanesi serve mirabilmente a far conoscere lo stato letterario di questo paese in quei tempi. Era il Padre Branda barnabita maestro di rettorica alle scuole di S. Alessandro tenute dalla sua Congregazione. Fece egli fare un esercizio un esperimento ai suoi scolari, e questo consistette nella recita di due dialoghi scritti da lui ed imparati a memoria dagli scolari. In questi dialoghi il Padre Branda che aveva vissuto in Toscana introduce i suoi interlocutori a parlare con molto calore (quanto lo permette l'uso pedantesco di frasi ricercate e fuori del linguaggio comune) a parlare, dico, delle lodi della lingua toscana, e del paese ove essa è parlata, e per contrasto a dire assai male del dialetto Milanese, e un po' anche del territorio. Le idee circolanti in quel tempo erano sì poche e sì poco importanti che questo fece una gran sensazione. La tassa sul Tè in America l'esiglio del parlamento di Parigi nel 178[ ] non suscitarono in quelle parti tanto incendio nei popoli quanto quei Dialoghi fecero in Milano fra i letterati. La città si divise in due partiti e la cosa andò a segno che gli scolari stessi vi presero parte. I Gesuiti avevano altre scuole in Brera, i giovanetti che le frequentavano sposando le rivalità dei maestri furono nemici degli scolari di S. Alessandro; entrambe le scolaresche ruppero il vincolo di benevolenza con che i comuni studj dovevano averli stretti; dimenticarono che l'una e l'altra sotto diverse bandiere andavano alla stessa impresa (la conquista cioè della Sineddoche e della Metonimia e di altri simili tesori ch'era lo scopo dell'una e dell'altra scola, e di tutte le scole letterarie di quei tempi) ed ho inteso dire che s'insultavano si minacciavano nelle strade e si assalirono perfino in truppa, a segno che dovette accorrere la forza a separarli. I ragazzi facevano la guerra coi pugni e i letterati coi libri, ma è degno da osservarsi quanto questa guerra di libri fosse fatta senza giudizio, benchè vi militassero uomini di buon ingegno e fra questi uno di altissimo come il Parini. Il Padre Branda per quel che riguarda il dialetto aveva ragione senza saperlo, dico senza saperlo, perchè non conosceva i motivi per cui la sua opinione era vera ed importante. L'uso dei dialetti particolari è dannoso per molte ragioni: perchè questi circoscritti alle idee più volgari non ammettono quasi mai una idea generale una di quelle idee che serve ad educare l'animo, e quindi veggiamo che ai nostri giorni quelli che si dilettano di scrivere per esempio in dialetto milanese o immitano i costumi dell'infimo volgo, o se parlano in nome proprio sono tacciati di scrivere non puramente, e ciò perchè il dialetto non è pari alla coltura del loro ingegno, e devono per forza togliere dalla lingua italiana. Perchè ritardano assai la civilizzazione dei popoli che gli parlano; nessuno dubita ormai che gli scritti servano a perfezionare le idee del popolo, ma di che utile saranno al popolo gli scritti che non sono stesi nella sua lingua usuale? quindi veggiamo che di mano in mano che una nazione diventa più colta, i varj volghi che la compongono abbandonano i loro gerghi e fanno uso della lingua comune e scritta, come è accaduto in Francia. Ma non furono queste e le altre vere ragioni che mette in campo il Padre Branda nei suoi dialoghi, e queste ragioni non pare che facessero forza ai suoi avversarj. Essi pugnarono pel Dialetto come per le are e pei fuochi, giustificarono, lodarono quello che dovevano tendere a distruggere, invece di servirsi del loro ingegno a mostrare ai loro concittadini le loro imperfezioni perchè se ne correggessero, gli animarono a conservarle; e questo si chiamava allora amore di Patria. Le quistioni interlocutorie e secondarie che uscirono dalla principale furono agitate allo stesso modo. Il Padre Branda oppone seriamente al Parini ch'essendo egli nativo di Bosisio non gli competeva di assumere le difese di Milano. Che risponde il Parini? Forse che ogn'uomo è chiamato a discutere le quistioni letterarie quando abbia le cognizioni bastanti, che ogn'uomo è chiamato a confutare le idee false e storte? Ohibò allega un testo di legge pel quale l'uomo natio del contado si risguarda come appartenente alla città principale. Il Tanzi nella Antibrandana ricorda al Padre Branda che il Senato di Milano aveva nel 15[50] fatto ardere per mano del carnefice un libro del Vida in cui erano vituperati i Milanesi; e da questo fatto cava la sua conseguenza: voi Padre Branda siete da meno del Vida, il vostro libro è più ingiurioso del suo, dunque trattarvi allo stesso modo sarebbe farvi grazia: quasichè la sentenza emanata da un rozzo tribunale in rozzi tempi mossa da avversioni municipali, e da false idee di onore dei paesi, dovess'essere in eterno il segno della via da tenersi, quasichè non fosse un testimonio evidente di aumentata coltura il non vedersi allora simili sentenze. Pare che le parti si accordassero solo nell'evitare a tutto potere il punto della quistione.</p>
         </div1>
      </body>
   </text>
</TEI.2>
