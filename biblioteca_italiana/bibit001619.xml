<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Novelle</title>
      <author>Lorenzo de' Medici</author>
    </titleStmt>
    <extent>51 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001619</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Tutte le opere</title>
        <title type="part">v.</title>
        <author>Medici, Lorenzo de'</author>
        <editor id="ed">Orvieto, Paolo</editor>
        <publisher>Salerno</publisher>
        <pubPlace>Roma</pubPlace>
        <date>1992</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="ita"/><language id="lat">Latino</language></langUsage>
    <textClass>
      <keywords scheme="CDD">
        <term>851.2 - POESIA ITALIANA, 1375-1492</term>
      </keywords>
      <keywords scheme="CGB">
        <term>Narrativa</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-07-22T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2003-08-31T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 type="parte">
<head>Giacoppo</head>
<p>È stato, come molti debbono sapere, a Siena sempre
abondantia di nuovi pesci e buona quantità d'uomini grossi;
non so se perché quella aria simili uomini naturalmente
produca o se pure, havendo questo albero di principio
cattivo seme havuto, è naturale cosa che faccia fructi
simili al suo seme, et perché si dice quello è buono
figliuolo che ben patrizza, non volendo e figliuoli forse
fare vergogna a' padri, s'ingegnano fare portamenti da non
parere bastardi.</p>
<p>Fu adunque non sono molti anni in Siena uno citadino
chiamato Giacoppo Belanti, huomo d'età d'anni 40 incirca,
d'assai buona ricchezza, ma un poco tondo di pelo; e fra
l'altre sue venture, o vogliàn dire disaventure, havea una
molto bella moglie: la quale cosa a Siena pare così naturale
nelle donne, come negli huomini havere un poco dello sciocco
e del borioso. Era questa sua donna d'età d'anni 25
incirca, e sì come all'altre belle donne adiviene, era da
uno bello giovane vagheggiata. Havea la gentile donna nome
Cassandra, e 'l giovane Francesco, di nazione fiorentino, el
quale a Sie<add resp="ed">na</add> lungo tempo a studio era stato e sempre
della Cassandra inamorato; della quale cosa ragionevolmente
dovea seguire che lei non meno bene a·llui volesse che esso
a·llei, agiuntovi che Francesco bellissimo giovane era e lei
horamai di tale età, che poteva conoscere el male dal bene e
sapere oramai quello che può una donna sapere. Ché veramente
quella è quella età nella quale è buono amare le donne,
perché, quando elle hanno meno tempo, el più delle volte le
tiene la vergogna e 'l poco animo, quando e<add resp="ed">lle</add>no questa
età passano, o che le pensino più oltre che non si conviene
in simili casi o che sia mancato loro parte del caldo
naturale, sono alquanto più fredde che non sarebbe el
bisogno degli amanti.</p>
<p>Sendo adunque Francesco tanto tempo drieto a questa traccia
stato, né per ancora potendo condurla alla rete, a nulla né
dì né nocte pensare poteva, se non in che modo mettessi a
effecto questo suo lungo desiderio; e quello che più
passione gli dava, era che vedea non mancare se non el modo
e la via, perché le parte erano assai ben disposte, imperò
che la Cassandra gran ben gli volea, benché pure alquanto
fusse questo suo amore raffrenato dalla paura dell'onore e
non meno dalla ge<add resp="ed">lo</add>sia di Giacoppo, el quale non
altrimenti verso di lei si portava, che sogliono la più
parte degli altri mariti fare che hanno belle donne. Le
quali cose, tanto quanto più bella la Cassandra era, tanto
meno volentieri conportava, vedendosi a uno ormai vecchio,
né troppo bello di persona, né anche molto gagliardo in
battaglia, maritata; e quello che più gli dava materia di
cercare novi partiti era che mezzo scimunito lo conosceva:
le quali ragioni erono sufficienti âccendere fuoco dove non
fu mai carboni. E oltra di questo, molto naturale cosa è,
havendo in electione da potere pigliare el bene e 'l male,
più presto el ben pigliare; anzi, sarebbe suto pazza et da
incantenare se 'l contradio havesse fatto. E veramente mi
pare grande disaventura quella delle donne e grande
vantaggio quello degli huomini, perché uno huomo, per da
poco e tristo che sia, al torre donna sempre contentare si
vorrà o non la torrà; una donna, sanza sapere che o come,
stando a descretione d'altri, gli bisogna quello ch'egli ha
torsi, per non havere peggio, e molte lodarsi di cose che
sono cagione loro di mille morte per dì. Et però non
maraviglia che degli errori ogni <add resp="ed">dì</add> si scuoprino, che
veramente si vorrebbe con altra discretione giudicarli che
non si fa et scontarne loro 19 soldi per lira, per le
ragioni sopradecte.</p>
<p>E per tornare al facto nostro, alla Cassandra e a Francesco
niente altro che 'l potere mancava a contentarsi; la quale
cosa era loro maggior vergogna, sendo, com'erano, perdenti,
avendosi da uno scimunito solamente a guardare: benché
Giacoppo, più tosto per sollecitudine che per molto
intellecto, togliesse loro e modi e le vie da contentarsi.
Havendo adunque Francesco più et più pensieri fatti,
rifidatosi nella semplicità di Giacoppo, fece un tale
disegno, come io vi dirò. Im prima fe' demostratione d'aver
in tutto aband<add resp="ed">on</add>ato l'amore di Cassandra; e stato in
questa forma un tempo, per modo che già quasi Giacoppo con
lui rasicurato s'era, finse un dì d'aver lettere da Firenze
da certi suoi parenti, le quali contavano lui havere preso
donna. La quale boce, fra' suoi compagni et amici prima
spargendosi, in brieve, perché a Siena et amato e conosciuto
era, per una gran parte si seppe; e infra gli altri, tornò
agli orecchi di Giacoppo, el quale di questo più lieto che
lungo era, perché gli parve in tutto essere assicurato della
donna sua, credendo lui o si dovesse da Siena partire o
levare el pensiero da quelle cose dove già l'avea hauto,
come suole in alcuni fare el torre donna.</p>
<p>Stando sanza sospecto Giacoppo, accadde che Francesco
cominciò a dire per niente non si volea partire, perché
havendo insino allora studiato et durato fatica, non volea
habbandonare l'opera quando era per dottorarsi; et però
deliberava condurre la moglie a Siena e lì tenerla tanto che
a bello agio havessi facto quello per che v'era venuto. E in
su queste parole tolse una casa a pigione, non molto presso
a Giacoppo, ma in luogo dove Giacoppo spesse volte passava,
per ridurvisi con la moglie, perché non gl'era bastante la
casa che prima teneva per lui e per la donna. Né molto tempo
passò che disse volere venire a Firenze a farle le nozze et
condurre la donna a Siena; et così fece. Per che, venutone a
Firenze, andò a trovare una meretrice, di queste che fanno
l'arte più honestamente ma non meno che·lle publiche, la
qua<add resp="ed">le</add> si chiamava la Meina et habitava in una contrada
chiamata Borgo Stella, assai bella di viso e d'assai buona
apparentia; et con lei rimase dargli un tanto ella andasse
per un certo tempo con lui. La quale contentissima, lui
acco<add resp="ed">m</add>pagnata da honorevole compagnia, a Siena menò,
dicendo quella essere la donna; et credendosi per
ciascheduno così, fu molto dalle gentile donne sanese
honorata et molte volte convitata. Lei, come quella che
cattiva era e astuta, molto bene sapeva sotto un bello e
donnesco habito le sue innumerabili macchie coprire, et
molto honesta et di disonestà schifa si dimostrava. Et come
quella che da Francesco era suta amaestrata quello dovessi
fare, alcuna volta si stava alla finestra, la quale, come
detto, riusciva sopra una via per la quale el nostro
Giacoppo passava spesse volte, perché gl'era in comodità ad
alcune sue faccende. Et trovando spesso costei al balcone,
gliele venne per sua disaventura una volta guardata; la
quale, faccendogli un buon viso et lui con lieta cera
riguardando, gli fece venire, benché assai bene oltre di
tempo fusse, voglia de' fichi fiori. Et cominciò seco
medesimo a dire: «Et questa fia bella!, che Francesco
m'abbi la mia donna tanto tempo vagheggiata et non sia stato
da tanto che mai la gli abbia fatto un buon viso, sendo
giovane et bello come egli è; et io, così vecchio come io
sono, in capo di sì poco tempo già truovo con costei
credito. Egli ha viso d'intervenire a Francesco come al cane
di Mainardo, che assaliva per mordere et era lui el primo
morso!». Et non meno da boria che d'amore mosso, cominciò a
spessegiare le volte; et trovando ogni <add resp="ed">dì</add> el terreno
meglio disposto, si vantava spesso in un cerchio di giovani,
dicendo: - L'effetto si è che l'arte è pure de' vecchi. Voi
vi state tutto el tempo della vita vostra a vagheggiare et
mai non conchiuderesti nulla; a me, così vecchio come voi mi
vedete, da poco tempo in qua è venuta una certa ventura, che
ognuno di voi comperrebbe una gran cosa! Et basti -.</p>
<p>Né con tutte queste parole sapeva trovare modo o via per
venire a confitemini. Tanto che uno dì, non venendo da·llui,
bisogniò la Bartolomea (ché così, per honestà e per non
essere conosciuta, si faceva chiama<add resp="ed">re</add>) gli mandasse per
una suo fante una lettera, nella quale gli diceva che lei
moriva per lui et che per Dio l'aiutasse, ché dubitava non
l'avessi amaliata; della quale cosa Giacoppo, non potendo
stare in sé per la letitia, gli fece risposta sciocca come
lui. Et non v'andò molto tempo in mezzo che lei,
dimostrand<add resp="ed">o</add> prima difficultà grandissima a fare la
faccenda, gli dette per una sera la posta, dicendo Francesco
s'era ito a stare con uno suo compagno sanese a un<add resp="ed">a</add>
certa possessione.</p>
<p>Venuto la sera, la quale parve a Giacoppo che penassi a
venire mille anni, fatto el cenno datogli, Giacoppo si
ritrovò in casa. La Bartolomea, non lasciando nessuna di
quelle parte indrieto che suole fare chi è da uno
grandissimo amore acceso, lo condusse in una camera et
misselo sotto il letto, dicendo che bisogna vi stesse tanto
che lei mandasse a dormire una certa fante, perché volea le
cose andassino segrete. Et lui così fece; là dove stette
circa due ore et mezzo. Dipoi, tornata la Bartolomea a·llui,
mostrò molto gli rincrescesse el suo disagio, et ch'egli
avessi patientia. E stando insieme, dicendo che faceva per
amorevolezza, quando gli grafiava el viso, quando gli
stralunava uno occhio, talora in modo lo mordeva che
rimaneva el segno. E lui, credendo che così facessino
gl'innamorati, non solamente cheto et patiente si stava, ma
gli pareva toccare el cielo col dito. Venendo poi alla
conclusione per che tanto si vagheggia e tanta fatica durono
gli amanti, lui, come vecchio, pure sforzandosi, a gran
fatica et con grande affanno si condusse dove volea andare,
etc. Lei, faccendo vista di maravigliarsi che in quella età
facessi sì bona prova, faceva che 'l poveretto si metteva a
morire et fare quello che per nulla in lui pareva possibile.
Et in conclusione, tornando a casa che più morto che vivo
era, tutto percosso e pericolato, parendogli venire di
paradiso, havea un'altra battaglia a fare con la moglie; et
bisognavali, per giustificarsi, fare quello in una sera che
in uno anno, a un altro tempo, gli era non difficile, ma
impossibile.</p>
<p>La Bartolomea, amaestrata da Francesco, non volendo che 'l
giuoco gli mancassi fra·lle mani, cominciò a riguardarlo; et
benché spesso vi venisse non faceva altro se non che molto
bene graffiato et morso a casa si tornava. Et così molte et
molte volte fece et molti mesi durò questa pratica, non meno
bella in parole che in fatti, perché lui, da propria boria
mosso, non faceva se non vantarsi o con giovani o con vecchi
di questa sua felicità, non sappiendo che tesseva la rete
nella quale havea lui a rimanere preso.</p>
<p>Imperò che, sendo uno buon tempo state così le cose, venne
el tempo della quaresima, nel quale la Bartolomea pregò
Giacoppo che gli facessi feria, tanto almeno che passassino
que' dì sancti, et che era tempo a attendere all'anima,
benché gli paressi duro haver a stare un pezzo senza lui; le
quali parole mossono Giacoppo a irsi a confessare e rendersi
in colpa de' peccati suoi. Era el suo confessoro un frate di
san Francesco, chiamato frate Antonio della Marca, col quale
Francesco s'era prima composto, sappiendo che confessava
Giacoppo, di quanto havea a fare; el quale, benché frate
fusse, stimando delle sette opere della misericordia
soccorrere gl'afflicti et volendo quello proverbio fare vero
che dice che non si fa trappole o tradimenti che non vi sia
frati di questo ordine, sanza molta difficultà havea a'
prieghi di Francesco acconsentito.</p>
<p>Venendo adunque alli suoi piedi Giacoppo per confessarsi,
lui, come soleva, lo cominciò a domandare; et venendo al
peccato della luxuria, Giacoppo questo suo caso avenutogli
con la moglie di Francesco secondo che lui credeva gli
cominciò a narrare. A che il frate si fermò e disse: - Oimè,
Giacoppo, come hanno potuto in te tanto le diaboliche
tentazioni, che tu ti sia condotto a questo peccato
inremissibile, el quale per niente nonn-è in mia auctorità,
né del papa o di san Piero, se risuscitassi, di potertene
absolvere? - Disse Giacoppo: - O, io v'ho sentito dire che
non è sì grande peccato che non si possi absolvere! - A
questo rispuose frate Antonio: - Egl'è vero, ma e' bisogna
fare una cosa ch'io so che tu non faresti mai -. Disse
Giacoppo: - Per salvare l'anima e' non è cosa ch'io non
facessi, insino a vendere me et mogliama! - Disse frate
Antonio: - Se tu se' di cotesta opinione, io te lo dirò; ma
a me pare essere certo che tu me lo prometterai e non me lo
atterrai -. Disse Giacoppo: - Voi mi fate maravigliare di
voi! Io amo più l'anima mia che cosa di questo mondo! -
Disse frate Antonio: - Ombè, io te lo dirò. Non ha' tu
sentito dire che il peccato della infamia e delle cose che
l'uomo tiene contro a ragione non si può perdonare sanza
ristituirle? Così è questo; ché, avendo tolto l'onore a
quella giovane e al marito, questo peccato è inremissibile
se tu non gliene rendi; et non gliene puoi rendere, se tu
non meni il marito suo o, s'ella non ha marito, el più
presso parente ch'egl'abbia, tante volte a starsi con la
donna tua, se tu·ll'hai, se non, con la più presso parente
che tu abbia, quante tu se' ito a starti con la sua. E' si
legge, quando Dàviti comisse il peccato dell'adulterio, che
misse la moglie a quello che lui aveva messo quell'altra et
così gli fu perdonato: sì che vedi quello che tu hai a fare
-.</p>
<p>Giacoppo, udendo le parole del sacerdote, gli parve haver
mal fatto et disse seco medesimo: «Veggo oggimai che 'l can
di Mainardo sarò io!». Poi, voltosi al frate, disse: -
Padre spirituale, benché molto difficile mi paia, pure io
debbo amare più l'anima mia che altra cosa di questo
mo<add resp="ed">n</add>do, et non me ne debbo pun<add resp="ed">to</add> vergognare,
havendolo anche fatto Davìtte, che fu re, et io sono
cittadi<add resp="ed">no</add> di Siena. Sì che in ogni modo prima voglio
salvare l'anima mia che fare altro -. El frate, udendo le
sante parole di Giacoppo, sanza dire altro l'abbracciò et
baciò in fronte; e tenutolo un poco, disse: - Figliuolmi
spiritale, io veggo che la gratia di Dio t'ha·lluminato, e
veggoti andare per camino che ci riuscirà el pensiero: che
sia tu per mille volte benedetto! Io veggo oggimai che·lla
cosa andrà bene: che ringraziato ne sia el Salvatore!
Avisandoti che questo peccato è sì grande, che con tutto
questo sanza particulare potentia non si può absolvere, et
però io deliberato che tu vada insino a Roma per
satisfatione di questo e degl'altri tuoi peccati. E a questo
modo si va nella gloria di vita etterna et passasi
lietamente questa vita! Sì che va, figliuolo benedetto, et
metti a execuzione quello che m'hai promesso -. Et detteli
la sua benedictione.</p>
<p>Giacoppo, levatosi da' piedi del sacerdote, tutto pieno di
pensieri si tornò a casa. Et faccendo seco medesimo gran
dispute, pure alfine, vinto dalla conscientia, diliberò
andare a trovare Francesco per restituirgli l'onore. Dove
gli nacque un'altra difficultà, et questo è che non sapeva
in che modo dire questo fatto a Francesco che non portassi
gran pericolo; pure, parendoli havere trovato un modo da
salvarsi, et vincto dalla conscientia, et parendoli, sendo
a' dì santi, potere fare più sicuramente che altro tempo, un
dì con queste parole l'andò a trovare: - Francesco, io t'ho
amato sempre come figliuolo, che per l'età potresti essere.
Ora, el peccato m'ha condotto a fare cosa di che assai mi
pento; et priego te che, perdonandomelo Iddio, che ancora me
lo vogli perdonare, e inanzi che più oltre ti dica
promettermi et giurare di non me n'offendere, ma per la
passione del nostro Signore dimenticare una ingiuria la
quale io t'ho fatto -. Disse Francesco: - Io v'ho sempre
havuto in reverentia come padre; et quando bene voi m'avessi
morto il padre, prima per amore di Dio rispetto al tempo in
che noi siamo, dipoi per amore vostro, io vi prometto sopra
la fede mia perdonarvi ogni offesa che voi m'avessi fatta -.
Giacoppo, gittatosili a' piedi, disse: - Io non te lo dirò
mai se no in ginocchioni -. Francesco, fattolo a gran fatica
su levare, cominciò a stare a udire quello che lui molto
meglio che <add resp="ed">'l</add> dicitore sapeva. Et detto che ebbe con molte
lacrime, Francesco, mostrandosi tutto turbato, disse: - Voi
havesti buona avertenza a farvi dare la mia fede, perché, se
quello non fusse, inanzi che da voi mi fussi partito harei
fatto cosa la quale né a voi né a quella puttana della donna
mia, né a me anche, dopo el fatto, sare' piaciuto. Ma io
voglio meglio all'anima mia che voi a me non havete voluto;
et da ora ogni cosa, in poche parole, vi perdono. Et
levatemivi d'inanzi! -</p>
<p>Giacoppo, non parendo haver fatto poco disse: - E' bisogna
che tu mi stia a udire quattro parole e che m'aiuti questo
peccato perdonare da Dio -; et sogiunse che bisognava lui s'
andasse a stare con la donna sua. A che rispose Francesco: -
Questo non v'ho io promesso. Io non voglio essere come voi
un tristo e un traditore; basta bene s'io v'ho sì grande
ingiuria perdonata. Et non me ne ragionate, ch'io non ne
voglio udire nulla, et di nuovo vi dico voi mi vi leviate
d'inanzi, per meno inconveniente -.</p>
<p>Giacoppo, havendo di peggio paura, si levò di quivi et
ritornossi al frate; al quale detto come el fatto era
passato, e venendo alla parte che Francesco per nulla non
volea udire ragionare dell'andare a starsi con la donna,
disse el frate: - O tu, non hai fatto nulla!, perché bisogna
che tu in questo modo gli ristituisca l'onore; altrimenti è
come se niente havessi fatto -. Giacoppo, non sappiendo in
che modo tornare inanzi a Francesco, disse al frate: - E'
fia forse meglio che voi mandate un poco per lui, e io ci
sarò alla presentia, e dategli a intendere come e' non è
peccato, e forse a voi e' consentirà quello che non ha
voluto a me acconsentire -. Disse el frate: - Questo è buono
partito; ma io non lo conosco: io ti darò un mio fraticello,
tu gliene mosterrai da·llungi, et così non parrà ch'io mandi
per lui per questo -.</p>
<p>Rimasti in questa conclusione, Giacoppo si partì col
fraticello, al quale mostrò Francesco, e 'l fraticello gli
fe' l'ambasciata. Francesco, sanza altra dimostratione alla
chiesa venuto, trovò el frate in una certa saletta inanzi
alla cella sua; et fatto vista di fare con lui gran romore,
insieme un pezzo di questo gabbo risono. Dipoi, chiamato
Giacoppo, el frate disse a Francesco: - E' bisogna in ogni
modo che tu consoli questo poverello di Giacoppo, non per
suo amore, perché lui non lo merita, ma per amore di Giesù,
el quale anche a·tte farà gratia et non t'imputerà a peccato
quello che tu fai per amore del suo nome. E io te ne resterò
obligato con Giacoppo -. Et con queste parole Giacoppo,
gittatosigli a' piedi, di gratia comincia a chiedere a
Francesco che vada a starsi con la moglie. Francesco,
fingendo per tenerezza lacrymare, disse: - Orsù, io sono
contento; et voglio a·dDio fare di questa ingiuria et di
questa gratia la quale ti concedo uno presente, et per suo
amore fare quello di che mi richiedete, benché molto duro
rispetto alla conscientia mia mi paia -.</p>
<p>Giacoppo, tutto della risposta contento, cominciò in un
altro dubbio a entrare, et questo è come havea a fare
contenta la donna. Pure rifidandosi della donna potere
quanto voleva disporre, a casa se n'andò. E parvegli havere
trovato una bella malitia a diventare becco: e questo è che,
come egli entrò in casa, cominciò a fare un crudel pianto, a
ciò che la donna havessi cagione domandarlo perché piagnea.
La qual cosa, secondo che disegnò, a punto gli riuscì,
ch'ella molto instantemente cominciò a domandarlo della
cagione di tante lacryme; alla quale Giacoppo: - Io piango
ch'io n'ho ragione, et questo è ch'io sono dannato et non
posso salvare l'anima -. La donna, amaestrata del fatto,
cominciò più forte a piangere e disse: - Oimè, o com'è così?
Che hai tu fatto? O che non c'egli rimedio alcuno? - Disse
el marito: - Sì, ma è molto difficile a farlo -. A che la
Cassandra rispuose: - Perché non lo di' tu? E se fia cosa
che si possa fare, faremola! - Disse Giacoppo: - Io te lo
dirò: a·tte sta el fare ch'io sia salvo o dannato -, e
cominciògli a dire el caso. Et venendo alla parte di quello
che fare a·llei bisognava, ella si mostrò molto brusca; et,
abreviando, bisognò che di gratia da·llei in ginocchioni
impetrassi questa gratia. Et poi che l'ebbe fatta contenta,
se n'ando, per più presto potere essere absoluto, a
Francesco, et disse: - Stasera fia tempo. Verrai a cena meco
e poi, col nome di Dio, comincerai âiutarmi sodisfare questo
gran peccato -. Francesco, più che mai lieto, dimostrò nel
viso havere questo per cattiva novella e gittòli questa sua
andata in barbagratia; né per questo però fu che non gli
paressi mille anni che venisse la sera.</p>
<p>La qual venuta, lui a casa di Giacoppo se n'andò, dove,
molto abondantemente cenato, lasciando Giacoppo in sala, con
la sua tanto desiderata Cassandra in camera et poi nel letto
se n'andò; et debbe ognun pensare che altrimenti andorono le
cose che non erono ite quelle di Giacoppo con la Bartolomea.
Fu dipoi necessario, per satisfare a quello resto de'
peccati, che più et più volte vi tornassi; e perché dipoi
Giacoppo andò, sì come ordinato gli fu dal frate, per
penitentia a Roma, rade notte di quelle furono che Francesco
con la Cassandra non si trovasse. Et così finirono e·loro
lungo amore: che a·dDio piaccia dare a noi del nostro el
medesimo fine.
</p></div1>
<div1 type="parte">
<head>La Ginevra</head>
<p>Credo che a ciascuno debba essere noto Pisa essere stata
antica e nobilissima città, imperò che, inanzi che piacesse
alla Fortuna porre fine al suo tranquillo stato et dargli el
suo ultimo exterminio, fece molte cose, et in pace et in
guerra, le quali meritano per la grandezza loro essere
tenute a memoria e per uno buon tempo celebrate apresso e
mortali.</p>
<p>Era adunque in quel tempo in Pisa una famiglia nobilissima
e assai riputata, la quale si chiamava, e ancora si chiama,
la famiglia de' Lanfranchi, nella quale infra molti nobili
huomini era un giovane d'età d'anni venti, chiamato Luigi,
el quale come e di nobilità di sangue, così di ricchezza e
di belezza non solamente quegli della sua famiglia, m'ancora
tutti gli altri giovani pisani excedeva. Et perché e
sopradetti più presto ben' di Fortuna che proprii si possono
chiamare, lui con tante dote e d'animo et di corpo gli aveva
acompagnati, che veramente si poteva chiamare da ogni parte
essere perfetto; imperò che et di lettere e di sonare,
cantare, ballare, cavalcare in modo amaestrato era, che se
avesse a ciascuna di queste cose tutto el suo tempo di sua
vita speso sarebbe stato troppo. Bisognava per questo
seguisse che nella sua terra fusse el meglio voluto e 'l più
amato giovane che non che allora, ma pel tempo passato fusse
mai stato, et così veramente era. Pareva adunque costui
dovere essere el più felice giovane che al mondo si
trovasse, se la Fortuna, ch'è sempre di ciascuno bene
invidiosa, non avesse, sotto spezie di maggiore felicità,
ciascun suo ben turbato et fattolo del più lieto el più
infelice huomo della terra sua. Nacque questa sua
disaventura da quello che apresso si dirà.</p>
<p>È usanza in Pisa, sì come in molti altri luoghi, alcuni dì
inanzi al carnovale stare in feste e in giuochi e in
solazzi, perché men dispiacciono l'abstinenze che la
quaresima si suol fare: benché el più delle volte el
contrario avenga, ché quanto più l'uomo in feste si truova,
tanto men volentieri si lasciono, e più dispiace quella vita
alla quale più presto per necessità che per satietà d'altri
piaceri l'uomo si inclina. Accadde che, infra molte altre
feste, uno molto onorato ballo vi si fece, dove concorsono
tutte le belle e gentile donne pisane, che buona copia di
bellissime ve n'era. Non mi pare necessario narrare se vi fu
giovani o no, perché credo a ciascheduno essere noto che
dove molte belle donne s'adunano, quivi facilmente ancora
molti giovani convenire; perché come naturalmente è ordinato
el ferro alla calamita trarre, così e giovani, non so se per
loro ventura o disaventura, volentieri vanno drieto a quelle
cose che 'l più delle volte più presto di infiniti affanni
sono cagione che d'alcuna co<add resp="ed">n</add>solatione o diletto,
compensando un brevissimo et dolente piacere con lunghissimi
e incomportabili affanni e dispiacere.</p>
<p>Era fra l'altre donne a questa festa una fanciulla d'anni
quindici, chiamata Ginevra de' Grifi, casa antica et nobile;
la quale, benché molte belle donne, <add resp="ed">com'è</add> detto, vi fusse,
tanto d'ogni bellezza tutte l'altre avanzava, che veramente
a ciascuno dava più tosto cagione di credere lei essere
divina che mortale; et non meno di gentili costumi e
donnesche virtù che di bellezze ornata, faceva di sé non
solamente e giovani, che naturalmente a ciò sono inclinati,
inamorare, ma ancora quegli e quali, per avere perduto el
giovinile ardore, e colpi d'amore sogliono, non so <add resp="ed">se</add> o
per più età o per più lunga experientia, spregiare et curare
poco.</p>
<p>Volle adunque la disaventura di Luigi, che trovando<add resp="ed">si</add>
con molti altri a questa festa et lei, sì come gli altri
faceano, guardando, cominciò a sentire e colpi d'amore e a
guatare un cibo non più da·llui gustato, el quale lui
medesimo già in altri biasimato e spregiato havea; né molto
tempo passò che a nessuna altra cosa pensare poteva, né
alcuno altro diletto prendere, se non andare tutte quelle
vie et modi examinando per le quale a questa piacere potessi
et venire in gratia. Et volendo nel principio, sì come e più
fanno, tenere el suo fervente amore celato, gli fu cagione
di raddoppiargli l'amorose pene, perché, come el nostro
messer Francesco dice, «chiusa fiamma è più ardente». Ma
non potendo, in ispazio di tempo, più tenere occulto quello
che mai a nessuno fu concesso celare, come e miseri amanti
fanno andò da uno ad un altro extremo et cominciò
apertamente, et con feste e balli e giostre, a dimostrare
quello che per insino allora, come quello che alquanto
vergognoso n'era, dimostro non havea. E benché a ciascheduno
fussi, com'è detto, noto questo suo ardente desiderio, lui
niente di meno con tale prudentia e sì gentilmente se ne
portava, che non che di carico, sì come a molti è già
sta<add resp="ed">to</add>, ma di raddoppiargli apresso e suoi cittadini la
gratia ch'egli havea fu cagio<add resp="ed">ne</add>.</p>
<p>La Ginevra, di tutte queste cose, perché prudente era,
avedendosi, benché al<add resp="ed">quanto</add> pure, come fanciulla, se ne
vergognassi, pure in sé lo stimava assai et in segreto
onestamente affectione gli portava; della quale non si
potendo Luigi, perché mai più stato era inamorato, avedere,
grandissima passione portava, credendo lei nel cuore quella
medesima durezza havere che nel volto e ne l'apparentia
dimostrava: non sapiendo che <quote>«Amore a null'amato amar
perdona»</quote> et che <quote>«non è sì duro cuore che, lagrimando, / pregando, amando, talor <add resp="ed">non si</add> muova, / né sì freddo voler che non si scalde.»</quote></p>
<p>Sendo adunque, quanto poteva, afflitto et passionato, né
trovando alcuno rimedio a questo suo male, diliberò uno dì a
uno suo grandissimo amico et compagno discoprire el suo
difetto. Era questo suo compagno genovese, chiamato Maffio
Grimaldo, giovane di buoni costumi, el quale a Pisa per
certe sue mercatantie lungo tempo era stato et, per la lunga
stanza, havea con Luigi una vera amicitia contracto, benché
fusse d'alquanto più età che lui, ché forse venticinque anni
havea. La qual cosa fe' che Luigi, grandissima fede in lui
avendo, un giorno l'ando a trovare; et dopo alcune altre
parole, in tal modo gli cominciò a parlare: - Maffio, e' mi
pare che la lunga amicitia et affectione che sempre fra noi
è stata richiegga che ogni nostro caso, o felice o doloroso,
così come uno di noi ne partecipa, ancor l'altro ne debba
sentire, a ciò che de' felici eventi, per conferirne con
l'amico, si radoppi la felicità; agl'infelici, quando si
può, rimedio si ponga; non si potendo rimediare, almeno lo
sfogarsi e dolere con l'amico diminuisca la passione. Et
però io, al presente, cercando a uno mio male rimedio,
crederrei havere fatto contro alla legge d'amicitia se teco
prima non havessi conferito, avendo fede nella prudentia et
experientia tua, ché so che altre volte nel caso dove io mi
truovo ti se' trovato, et non meno nell'amore e affectione
che tu mi porti. Io, come tu ti puoi essere aveduto, da
tutte l'altre cose ho levato l'amore e 'l pensiero, né altro
desiderio in questo momento o cerco se non a una sola donna
piacere, la quale io in tutto ho fatta signora non solamente
d'ogni mia volontà, ma ancora et delle parole et de'
pensieri, perché di nessuna altra cosa posso parlare, né
altro pensare o imaginare, se non costei. Et ha in modo
l'amore preso di me intero dominio, che non basta havermi
fatto lei sopra a ogni altra cosa piacere, ché m'ha fatto
tutte l'altre cose dispiacere et havere in odio. Et per
pruova Cupido che può nelle mente umane tanto quanto apunto
e' vuole, e quanto una volta non credevo, mi fa a una donna
portare affectione, la quale in luogo d'uno sfrenato et
ardente amore a me <add resp="ed">al</add>trettanto odio et malivolentia,
come a me pare, porta; et io in modo sono, e non so come, et
legato <add resp="ed">e</add> accecato, che quanto lei più dimostra ch'io le
dispiaccia, tanto più cre<add resp="ed">sce</add> el mio ardente disio. Et
quello che mostra meglio el mio errore si è che, quando mi
pare lei in qualche cosa faccia quello verso di me che non
si conviene, io sono el primo che fo meco medesimo la sua
scusa et giustifico se alcuna ingiuria l'ha fatto verso di
me. Et per non ti tenere in molte parole, io sto tanto male
quanto io posso, et priegoti, per quella fede che sempre è
stata fra noi, che tu vogli e aiutarmi e consigliarmi.
Perché a me non avviene come a molti altri inamorati, e
quali solamente o per passare tempo o per non avere altro
che fare volontariamente per loro piacere s'inamorano; ma a
me bisogna più tosto cercare in che modo io mi mantenga vivo
che in che modo io viva lieto: della qual cosa oramai io ho
perduto <add resp="ed">ogni</add> speranza, excetto quella ch'i' ho ne' fedeli
e savi consigli e aiuti <add resp="ed">e</add> quali aspetto da·tte; sì che pon
mano a questa tempestata barca et non altrimenti piglia la
cura di questo infermo corpo che se havessi te medesimo, sì
come tu hai me, a governare. Io mi vergogno teco usare molte
parole, <foreign lang="lat">maxime</foreign> bisognandoci più tosto fatti; et oltre a
questo, le parole si vogliono con coloro usare e quali
difficilmente intendono o mal volentieri conscendono a
quelle cose delle quali sono richiesti: le quali cose mai
m'è paruto in te conoscere o vedere. Sì che da ora inanzi io
non metterò più te<add resp="ed">mpo</add> in dirti alcuna delle mie
passioni, ché, sendo stato inamorato, sono <add resp="ed">certo</add> che a
punto le conosci; ma da te aspetterò quelli consigli e
ai<add resp="ed">uti</add>, e quali se non mi gioveranno, crederrò che
nessuno altro mi possa giovare -.</p>
<p>Maffio, havendo le parole inteso le quali lui con molti
sospiri e·llagrime havea detto, et, come quello che pratico
era, compreso onde apunto venivano, cominciò seco medesimo a
sorridere; dipoi, voltosi a Luigi, in tal modo gli cominciò
a parlare: - Tu crederrai, Luigi, che, ridendo io del tuo
male, o che io presti poco fede alle parole tue o che ti
vogli poco bene ridendo di quello di che veggo a te dolere
et piagnere: della quali cose alcuna non è; ma l'essere io
già stato nell'errore nel quale tu al presente se'
aviluppato fa ch'io conosco le tue pene essere molto
maggiore che tu non m'hai detto, et, oltre di questo,
ridermi di quello male del quale si suole el più delle
<add resp="ed">volte</add> campare. Et per seguitare la regola de' buoni
medici, e quali prima a' maggiori inconvenienti et bisogni
dello 'nfermo cercon et debbono rimediare, io dico che
quello male el quale tu stimi maggiore è il minore et quelle
cose le quali al presente difficile, anzi impossibili, ti
paiono, sono quelle che tu più che·ll'altre giudicherai col
tempo essere et possibili et facili, anzi non potere essere
che non sieno. A me pare, s'i' ho bene raco<add resp="ed">lto</add> el tuo
passionato parlare, che la principale et più corale tu<add resp="ed">a</add>
passione sia l'amare tu sanza essere amato. A che io ti
rispondo che veramente <add resp="ed">tu</add> hai ragione di dolerti, quando
così fussi; ma io non credo in alcuno modo che, havendo
Iddio e la Natura ordinato quale habbia a essere la
conditione di tutte le femine, et avendone delle altre a'
miei dì mille pruove vedute, che costei sola habbia a
rompere o mutare quello che da alcuna dell'altre per insino
a ora mai è suto mutato. È natural cosa che ciascuna e
ciascuno che si veda amare ami, e sarebbe natura più tosto
bestiale o di pietra che humana fare el contradio; sì che
conchiudi questo: costei, la quale tu credi essere capitale
tua nimica, non portare nel cuore quella asperità che
l'effigie sua dimostra. Tu mi consentirai che costei in
tutte l'altre cose ti pare di somma prudentia et
discretione, et forse più che a donna non si conviene; sendo
così, non credere che, non avendola tu in alcuna cosa mai
offesa, ma sempre cerco fargli in ogni tuo atto honore, et
portandoli l'amore che mi pare che tu gli porti, che la
i·nessun modo non ti voglia bene. Ma a te adiviene sì come
agli altri inamorati, e quali nelle cose del compagno hanno
sottile e acutissi<add resp="ed">mo</add> vedere et intelletto, et nelle loro
proprie <add resp="ed">son</add>o in tutto orbi e sanza <add resp="ed">alcu</add>na parte di
ragione; tu in questo fai el conto tuo et non fai quello del
compagno. Imperò che non è honesta cosa, sendo lei fanciulla
della qualità ch'ell'è, di parentado ricca, bella come vedi,
ch'ella dimostri essere inamorata; ma tieni a·ccerto che in
segreto ella sempre t'ha nel cuore, ma meglio tien celato
l'amore suo che te, perché più rispetti ha lei da farlo che
tu non hai. E' mi ricorda già, sendo d'una gentile donna
inamorato, che io ebbi un pezzo opinione che lei di me beffe
si facessi e dileggiassimi, et dopo un certo tempo della sua
propria bocca fui chiarito ch'ella, in quello tempo quando a
me essere beffato pareva, per aventura tanto a me portava
affectione quanto io a·llei. È una natura negli amanti che
in tutti gli altri falla: imperò che gli altri huomini
facilmente quelle cose credono che vorrebono, gli amanti,
come quelli che ogni <add resp="ed">dì</add> sentono mille mutationi che
fa·lloro la Fortuna, a quelle cose le quali più desiderano
meno prestano fede; perché veramente la Fortuna in ogni cosa
domina, ma negli amanti ha la intera sua potentia più che in
altra cosa, et benché alcuna volta si mostri contraria, non
è però che poi infine ella non conduca l'uomo al fine
desiderato. Sì che, Luigi mio, dua cose ti ricordo: la
prima, perché io so che tu in questa tua impresa mille casi
avèrsi hai avere, siccome agli altri amanti adiviene, e
quali forse ti potrebbono fare el pensiero rimuovere o
mutare proposito, che facci conto questi mali non essere
fatti a·tte, ma a uno altro, et sempre séguiti sinceramente
et con buono <add resp="ed">animo</add> quello che una volta degnamente hai
cominciato: perché nissuna cosa infine è difficile a chi
vuole, et chi la dura la vince. Noi habbiamo veduto essere
venuto voglia agli uomini di volere et averlo fatto; non è
egli più facile cosa, credendo essere benvoluto, ch'è cosa
naturale fra gli huomini, trovare quello che l'animo cerca?
Sì che el primo precetto ch'io ti do è che tu sia forte alla
tua impresa. El secondo si è che in questo tuo amore tu non
lasci a fare nulla perché tu venga al tuo disio, perché
quando tu non lascerai alcuna cosa intentata, t'averrà
quello ch'io ti dirò: se tu obterrai el desiderio tuo, tu
farai quello che tu cerchi; non l'obtenendo, almanco tu
harai satisfatto a te medesi<add resp="ed">mo</add> e lei te ne terrà
da·ppiù. E in conclusione, a me pare che questa notte che
viene tu e io dobbiamo examinare se alcuno modo via c'è per
la quale tu possi fare asapere a costei l'animo tuo; et
domattina ti tornerò a vedere, forse con qualche buona
conclusione, perché dice el Vangelo che chi cerca truova e
chi picchia gli è aperto. Et anche ho speranza nella
Fortuna, la quale non suole mai abandonare gli amanti, che
ci farà qualche cosa pensare la quale potrebbe levarti una
gran parte de' tuoi pensieri et convertirli in allegrezza sì
grande, come al presente è il dolore, perché siccome gli
amorosi affanni sono maggiori che tutti gli altri, così
ancora l'allegrezze di tutte l'altr<add resp="ed">e</add> maggiore; io ho
speranza, inanzi, molto fartele provare. Et fatti con Dio -.</p>
<p>Havendo Luigi le savie parole di Maffio intese, gli furono
le sue ragioni di tanta efficacia che gli feciono porre giù
una gran parte del peso che prima portava; il perché,
havendo una gran maninconia in gran letitia convertito,
tutto lieto e scarico a casa sua se n'andò. Et benché,
cenato, per dormire a·lletto se n'andassi, pure haveano le
parole di Maffio in lui tale impressione fatto, che non
solamente non si poté adormentare, ma non potette mai nel
letto o in casa contenersi; et parendogli mille anni che dì
venisse, andava tutte quelle cose examinando che gli
potessino fare parere el tempo più breve.</p>
<p>Né apena la mattina fu venuta, che lu<add resp="ed">i</add> a casa di Maffio
se n'ando; el quale, trovato che anche dormiva, destò et
disse: - Fratello, a che siamo? Hai tu pensato cosa alcuna
per la quale tu mi lievi questo resto del male da dosso? - A
che rispuose Maffio: - Io credo per ventura havere trovato
cosa che ti piacerà assai: et questo è che costei ha una sua
balia in casa, con la quale io ho un poco di notizi<add resp="ed">a</add>; et
credo che o per uno modo o per un altro noi faremo che la
farà quello che noi vorremo -. Luigi, più che mai lieto,
disse: - Fratello, io horamai lascio a·tte pensare a'
rimedii della vita mia, et quello che tu farai stimerò sia
ben fat<add resp="ed">to</add>. Fa' ora tu quello che meglio ti pare -.</p>
<p>Nacque da questi loro ragionamenti che Maffio trovò questa
balia, la quale, benché da prima facessi, <add resp="ed">co</add>m'è loro
usanza, un poco dell'oci et dell'onesto, pure infine un dì,
per uno o per un altro mezzo, fu contenta asentire alla
voglia di costoro. Et cominciò alcune lettere e imbasciate
di qua e di là a portare, le quali la Ginevra, perché di
simile cosa schifa era, mostrò in modo tale havere per male,
che se non fuss<add resp="ed">e</add> stato e ricordi che Maffio ogni <add resp="ed">dì</add>
dava a Luigi, credo Luigi più d'una volta hare' lasciato la
'mpresa: perché lei, ogni dì alla balia dicendo villania et
minacciandola di farla cacciare, havea in modo e lei e lui
invilito, che non pareva havessino ardire a tentare alcuna
cosa. La quale cosa a Luigi dava tanto maggiore passione che
la prima, quanto questa seconda era con qualche speranza e
la prima no. Parendoli adunque che la Fortuna troppo a ogni
suo pensiero si contraponessi, come disperato viveva; et
ogni dì col suo Maffio dolendosi di queste sue adversità,
era ridotto a quello che già più morto che vivo pareva, e 'l
viso e 'l suo solitario andare e la sua quasi trasmutata
natura e costumi dimostravano quanta passione lui nel cuore
portava. Le quali cose molto ben<add resp="ed">e</add> conoscendosi per la
Ginevra, non poteva fare che alquanto non si conmovessi a
pietà verso Luigi; pure, dalla paura dell'onore raffrenata,
non poteva fare alcuna dimostratione verso di lui
d'affectione. Per modo che lui, non potendo altro contento
avere, solo d'una cosa prendeva consolatione et conforto: et
questo è che né dì ne nocte mai d'intorno alla sua casa si
partiva, perché grandissimo refrigerio gli era, non potendo
lei vedere, così come voleva, almeno la casa dove e'
l'abitava potere guardare.</p>
<p>Stando così afflitto et passionato, el meschino Luigi,
sendo una sera intorno alla sua tanto amata casa, gli venne
la boce della Ginevra udita; la quale stando diligentemente
a udire, parendogli che di paradiso venisse, interpretò
che·llei, cantando, un tal rispetto o vero strambotto da sé
medesima diceva:
</p>
<lg type="strambotto">
<l>«Amor, io veggo che alla tua saetta</l>
<l>alcuno non è che possa fare diffesa:</l>
<l>benché fanciulla sia et giovinetta,</l>
<l>pur mi sento nel cuor la fiamma accesa.</l>
<l>A' tuoi colpi non posso più far recta,</l>
<l>tanto dell'altrui male mi duole e pesa.</l>
<l>Poi che tu vuoi ch'io venga nel tuo regno,</l>
<l>ecco che volentieri a servire vegno».</l>
</lg>
<p>Al quale Luigi avendo diligentemente posto orecchi, et
seco medesimo quello che gli pareva inportasse
fantasticando, cominciò in su queste parole a riavere
alquanto la perduta speranza e per questo a tentare nuove
vie et modi. Et non ne potendo alcuno a perfectione
condurre, più che mai disperato a Maffio se n'andò et disse:
- Io oramai ho fatto quello ch'i' ho potuto, et non trovando
più alcuna via che mi dia speranza di vivere lieto, delibero
in questa terra non stare più, ma cercare nuovi paesi, acciò
che havendo avuto tanto piacere del mio male, ella non abbi
almen questo di vedermi apresso a·llei morire, et che
l'udire, più presto che vedere, la mia morte gli diminuisca
tanta cons<add resp="ed">olatione</add>, quanto io sono certo ha âvere del
mio doloroso fine -. Alle quali parole Maffio in tal
m<add resp="ed">odo</add> rispuose: - Io veggo che tu non hai tenuto bene a
mente e precepti ch'io ti decti dello essere <add resp="ed">paziente</add> et
dello star forte a tutti e colpi della Fortuna. Tu credi ben
forse avere, sì come t<add resp="ed">u</add> <add resp="ed">mi</add> di', provate tutte le cose,
ma forse ce ne resta qualcuna la quale tu non hai
pro<add resp="ed">vata</add>. Pensa un poco meglio et poi mi potrai più
ragionevolmente parlare; e <add resp="ed">se</add> da ora in<add resp="ed">fra</add> <add resp="ed">otto dì</add>
non truovi qualche altra via, noi piglieremo poi qualche
partito che sarà migliore che quello che al presente tu
vuoli pigliare -. Et con queste parole, tutto pensoso lo
lasciò.</p>
<p>Et non potendo altro o dì o nocte el nostro Luigi pensare,
gli advenne come aviene a chi cerca: che, dopo un lungo
cercare, alfine poi pure quello che per lui si disidera
truova. Et questo fu che, sendo molto bene informato come la
casa della Ginevra stava, deliberò pigliare uno assai
pericoloso partito, più presto da huomo disperato che
ragionevole, volendo più presto con cattivo fine uscirne che
in tanta amaritudine e tormento vivere. Havendo adunque
prima molto bene ciascuna cosa examinato, et più el suo
desiderio che 'l pericolo stimando, una notte, quando ogni
huomo in sul più profondo sonno era, con Maffio a casa della
Ginevra se n'andò; et sapiendo che lei con la madre in uno
letto dormiva, e una certa scala di corda di seta alla
finestra della camera sua apiccò, la quale lui, poi che in
uno pulito giubberello di broccato d'ariento rimase,
cominciò diligentemente a salire. Et benché a ogni scaglione
fusse da molte e varie paure circundato, pure, come quello
che dall'amore fatto era ardito, insino alla finestra si
condusse; et trovandola aperta, ché di state era, vide da un
canto del letto la sua Ginevra suavemente dormire; la quale
vista, tanta alterazione gli dette e tanto lo invilì, che
tre volte rimisse el piè nella scala per tornarsi adrieto.
Ma pensando poi e·lungo tempo ch'egli avea questa comodità
aspettata e quanti ma' dì e male notte avea, per condursi
dove egli era, avute, fece del cuore rocca e, preso partito,
destramente della finestra scese. Et, di principio, al lume
che in camera era se n'andò et spenselo; dipoi, alla proda
dove la Ginevra era accostatosi stette per alquanto tempo
che mai ebbe ardire di toccarla: non tanto per paura che
avesse d'essere sentito, quanto per la riverentia che sempre
essere suole in chi è veramente punto dagli amorosi strali.
Ma cominciando alfine pure a ripigliare alquanto d'animo,
cominciò leggermente sopr'a panni a toccarla; et da' panni
alle dilicate braccia venuto, le quali pel caldo lei
scoperte teneva, quelle leggermente molte volte baciò; e
simile fece el viso. A che la Ginevra si destò, et benché
sognare le paresse, pure, aperti gli occhi, cominciò intorno
a guardarsi. Luigi, che desta era avedendosi, non sapeva che
partito si prendere; alfine, missoli le mani alla bocca, per
modo che niente gridar potesse, in tal modo gli cominciò a
parlare: ......
</p></div1>
</body>
</text>
</TEI.2>
