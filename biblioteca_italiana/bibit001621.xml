<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania (1571)</title>
      <author>Zuan Michiel</author>
    </titleStmt>
    <extent>119 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001621</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-01T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-01T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania (1571)">
<head>1571 adì 24 Novembre
Relazione del nobile huomo s. Juan Michiel Cavalier, 
ritornato Ambasciator dall'Imperatore letta 
nell'Illustrissimo Senato adì sopposto.</head>
<div2 n="Parte prima">
<p>Dovendo Serenissimo Principe, secondo 
l'antiquo et laudatissimo instituto di questa 
Eccellentissima Republica dar relatione alla Serenità 
Vostra della legatione di Germania, appresso 
Massimiliano Imperatore secondo di questo nome; et 
giudicando convenire, nelle relationi d'alcun prencipe, 
non meno di dar conto della natura, qualità et 
dispositione di quello, quanto alla virtù et valore, et 
quanto alli suoi contrarij, che di dare informatione, 
quanto più essatamente si può, così della quantità, 
et qualità delli stati, et forze sue proprie, come di 
quelle, che per adherentia, favori et dependentie con 
altri prencipi saria atto a valersi, per sapere in qual 
conto, et stima meriti d'esser tenuto: perciò dovendo 
sopra questo essere il mio ragionamento, mi forzerò, 
quanto più ristrettamente, et ordinatamente ch'io 
potrò, di satisfare al mio obligo; sperando, sì come 
con benevola, et attenta audientia dover esser ricevute 
le cose ch'io dirò, così dover esser stimate non 
inutili, nè ingrate.</p>
<p>Et affine, che resti impresso, et più facilmente 
conservato nella memoria di ciascuno, il frutto del 
presente officio, sarà il mio ragionamento diviso in 
doi parti. Nella prima, dopo una breve descrittione 
delli stati et delle forze proprie di Sua Maestà 
Cesarea passerò alla persona della Maestà Sua, dando 
conto delle qualità più considerabili di quella. La 
seconda sarà sopra l'intelligentia di Sua Maestà 
Cesarea con tutti li prencipi; ma subdivisa in doi 
parti, come s'intenderà al suo loco.</p>
<p>Cominciando adonque secondo la divisione, et ordine 
proposto, dalli stati in prima et forze proprie della 
Maestà Sua, dico, che la casa d'Austria, lassando 
di parlare dell'origine, et augumento di quella, 
pervenuta (per non dir di humile) di manco, che di 
mediocre stato, nel quale trecento anni sono, ella si 
trovava, a quel colmo di grandezza, che si vede al 
presente, con haver eccesso tutte l'altre case di 
Christianità, lasciando dico di parlarne (benchè fusse 
il suo luogo) per non occupare la Serenità Vostra in 
cose, molte volte riferite, et notissime per tutti li 
historici et scrittori di questi tempi.</p>
<p>La casa adonque d'Austria in Germania (intendendo 
l'Imperatore con li suoi fratelli) et per quantità, et 
per qualità de stati, et di dominio, non solamente 
pareggia, ma di gran longa avanza qualonque altro 
prencipe di Germania; possedendo de stati paterni, et 
materni, repartiti nel modo, che dirò poi, tanto di 
paese, che s'estende di longhezza, pigliando da levante, 
dalli ultimi ciò è confini d'Ongaria, fino alli 
confini della provincia d'Alsatia, contigua al Reno, in 
ponente, poco meno di 300 leghe di Germania, che si 
contano per più di 1500 miglia Italiani; et se a 
questa parte s'aggiongesse la Transilvania, essendo, 
come è, provincia et membro d'Ongaria, sariano più di 
doi mille. Per larghezza poi pigliando dall'lstria, o 
dalli confini di Croatia, qua sopra il nostro Golfo, 
caminando sempre di mezzo di in tramontana, fino sopra 
la Lusatia, presso al paese, et marca di Brandeburg, si 
estende meglio di 160 leghe, che sono più di 800 
miglia; in modo, che vengono ad haver più paese, che 
non è doi volte, o almanco una volta et meza, tutta 
ltalia. Il qual spatio, ancorachè sia diviso in più 
provincie, et in doi regni principali, differentissimi 
di lingua, di leggi, et di costumi, però le provincie 
sono talmente contigue, et congionte l'una all'altra, 
che si può dire, che siano una provincia et stato solo. 
Sono le provincie, come ogn'uno sa, di paterna et 
antiqua possessione, al numero di otto; l'Austria cioè 
inferiore et superiore; dell'una è metropoli la terra 
di Linz, dell'altra la città di Vienna, posta alle ripe 
del Danubio, fatta delle prencipali, et delle più riche 
d'Europa; non solo per essere di longo tempo residentia 
del prencipe, et della corte, dove concorre ogn'uno, ma 
per haver continuo comertio con le provincie orientali, 
et settentrionali, alle quali è scala prencipale. Et 
restando al presente per la perdita d'Ongaria, unica 
frontiera de Christiani contra Turchi, è fortificata di 
fortificatione tale (benchè per ancora non ridotta a 
perfettione) che non cede a qualonque altra d'Italia, o 
d'altra parte di Christianità; et molto ben conviene, 
et si ricerca, che sia tale; perchè perduta 
quella, resteria esposta all'inimico, senza alcuna 
resistenza, quasi tutta la Germania.</p>
<p>È adonque l'Austria, come dico, delle otto provincie, 
possedute per heredità paterna, appartenente tutta 
(tanto la superiore, quanto la inferiore) a Sua Maestà 
Cesarea Vi sono poi la Stiria, la Carintia, la Carniola, 
et una parte del Frioli, nella quale è compreso il 
Contado di Goritia, tutte contermini et subsequenti, 
senza alcuna interpositione, all'Austria; che 
appartengono all'Arciduca Carlo, alle quali s'aggiongono 
le altre tre, il contado cio è del Tirolo, con quello 
di Ferretto, et la provincia di Alsatia; disgiunte da 
quelle di sopra, con pochissimo intervallo, che 
appartengono a Ferdinando; tutte popolate, et proviste 
d'ogni cosa necessaria al vitto, et al nutrimento 
humano; ma grandemente abbondanti d'alcune cose di 
grande importantia, che transmettono alli altri paesi; 
sì come bestiami, formenti, vini, legnami, ferri rami, 
et tutte sorte minere, non tanto di metalli, quanto anco 
del sale; certo a chi le vede, cose meravigliose, così 
per la copia, et abbondantia di quelle, come per 
l'industria et arte, che vi è usata, con grand'utile de 
provinciali, ma con grandissimo del prencipe; così per 
la decima, che ha di tutte sorte minere, oltre il 
pigliarle per un precio limitato, tutte per suo conto, 
come per li datij, che ne cava, accresciuti da trenta 
anni in qua, con eccesso del quadruplo da quello, che 
solevano, et accrescendosi ogni giorno. Provincie dico 
tutte popolate, et habitatissime, dalle quali si cava il 
fiore de soldati, essendo sopra tutti stimati quelli 
d'Alsatia, che sono li medesmi con quelli di Svevia, et 
della selva negra, tanto nominati et apprezzati da 
Cesare, et da Romani. Sono queste provincie tutte feudi 
d'Imperio, et però non solo riconoscono l'Imperatore 
per superiore, ma se li possessori mancassero senza 
heredi, ricaderiano a Sua Maestà. Li doi regni sono 
l'Ongaria et la Boemia, d'heredità materna, pervenuti 
in Sua Maestà Cesarea per la regina Anna sua madre, 
figliola che fu del Re Vladislao, et unica sorella, et 
herede dell'infelice Re Lodovico, che morì in battaglia 
contra Turchi, l'anno 25. Regni, benchè di elettione, 
però si può dire, che siano come di successione, 
passando sempre di primogenito in primogenito, al quale 
nell'elettione non si fa mai torto. Sono al regno 
d'Ongaria annesse alcune reliquie delle provincie di 
Croatia et di Sclavonia, benchè il regno sia per 
miseria de Christiani, ridotto all'estremo, sì come 
mostrerò in altro loco, che delle diece parti (per dir 
così) le otto si trovano in Dominio de Turchi.</p>
<p>Il Regno di Boemia è totalmente intiero, senza 
alcuna diminutione, con le sue provincie antique, 
annesse et dependenti da quello; il Marchesato cioè di 
Moravia; il Ducato di Slesia, superiore et inferiore, et 
la Signoria di Lusatia. Et è questo (per dire il vero) 
il più importante, et il più ricco membro che habbia 
Sua Maestà; fruttuandole fin'hora, meglio d'un million 
di taleri l'anno; et per accrescere di giorno in giorno; 
facendosi ogni di più popolato, più civile, et più 
ricco.</p>
<p>Da questa grandezza et qualità de stati, posseduta da 
Sua Maestà; chi è che non la stimasse molto ricca et 
potente? Potente veramente, et ricca ella sarebbe, se a 
quel gran numero di gente da piedi, et da cavallo, atte 
ad esserle somministrate dalle provincie. et stati 
proprij, come potrei mostrare a provincia per provincia, 
se' l tempo lo comportasse, (che per fuggire la 
curiosità, et la longhezza, lascio di fare) se a quel 
numero dico di gente, con tutte altre provisioni 
necessarie per la guerra, delle quali la Maestà Sua 
potria valersi, tanto per difesa sua, quanto per offesa 
d'altri, vi corrispondesse il danaro; riputato 
necessario egualmente per la difesa, come per l'offesa; 
ma per questa maggiormente; perchè quanto alla difesa 
(per non tacere incidentemente questo particolare) hanno 
special obligo, senza spesa del prencipe, tutti, così 
li nobili et feudatarij delle provincie et delli stati, 
come li populi istessi, d'uscire in persona, et di 
servire alle spese loro, con maggiore et minor numero 
d'homini, et di cavalli armati, secondo la ricchezza, et 
qualità d'ogn'uno, et l'importantia delli feudi; et 
secondo la diversità dell'obligo delle provincie et 
delli stati; essendo in un modo gravati per la difesa li 
Boemi, in un altro li Ongari, et in un'altro Todeschi; 
ma per l'offesa d'altri non hanno obligo alcuno, et 
nissuno vi concorreria, nè feudatario, nè nobile, 
molto manco li estranei, se non fussero pagati.</p>
<p>Hora quanto al denaro le cose vano tanto più 
ristrutte, quanto che ciò che rendono d'ordinario li 
regni et provincie, tutto è alienato, sì, che di doi 
millioni, poco meno, che se ne caveria di fiorini 
l'anno, (importa un fiorino lire quattro et meza delle 
nostre) non ne resta di libero a fatica per 200/m. 
Lascio qui parimente d'entrare in descrittione 
particolare, come, et in qual modo, et d'onde derivino 
queste entrate, rimettendo ad altro tempo, et luogo più 
opportuno di questo, a darne particolar conto, a chi 
fusse disideroso di saperlo. Essendo adonque alienato 
quasi tutto l'ordinario, conviene a Sua Maestà ricorrer 
per necessità all'estraordinario, con gravare li 
populi, et li provinciali, quello che però volentieri 
è acconsentito da loro, conosciuto il bisogno, et 
l'impotentia sua. Ma perchè non possono li sudditi 
esser gravati d'alcuna, <foreign lang="lat"><hi rend="italic">etiam</hi></foreign> minima, 
gravezza, et impositione estraordinaria, se non con il 
consenso et beneplacito loro, conviene che tutto passi 
per via di diete, con la convocatione delli tre stati, 
clero, nobili, et popolari; et per questa causa sono le 
diete così frequenti, usando il prencipe, non di 
commandare, ma di pregare, come quello, che non ha in 
alcuno de suoi stati (il che sia ricevuto per regola 
universale) potestà sopra li sudditi absoluta, ma 
ristretta, et limitata; et in una provincia più, in un 
altra manco, quasi a proportione, secondo che più, et 
manco è amato et temuto; perchè nelli stati 
patrimoniali et hereditarij di Germania, dove è et più 
amato et più temuto, ha anco più auttorità che non 
ha in Boemia, dove è temuto, più che amato, sì come 
in Ongaria dove non è nè amato nè temuto, nè ha anco 
molto manco. Non havendo adonque in alcuno de suoi stati 
potestà absoluta, ma limitata, non sogliono perciò, 
nè vogliono li sudditi obligarsi mai, nè a 
contributioni, nè a tempi perpetui, se non limitati a 
certa quantità, et a certo corso d'anni, per non 
pregiudicarsi alla libertà che hanno; perchè passato 
quel corso, et finita quella contributione, conviene, 
che di novo torni il prencipe a demandarli, et a 
pregarli.</p>
<p>Con l'estraordinario adonque, convertito, si può dire, 
in ordinario, provede Sua Maestà alle spese et bisogni 
suoi; il qual estraordinario, ancorachè per quantità 
pareggi o poco meno l'ordinario, se fusse libero; però 
non è mai tanto, che supplisca a sufficientia alle 
occorrentie sue; perchè essendo la Maestà Sua gravata, 
come sono tutti li prencipi, di spese ordinarie, et 
estraordinarie, queste non solamente absorbono tutte le 
contributioni, ma non è mai, che a capo l'anno, non vi 
sia grosso debito; sì perchè le contributioni non si 
riscoteno mai intieramente, nè alli tempi assignati, 
ma, come occorre per tutto, si vano sempre allongando; 
onde conviene al prencipe ricorrere, et valersi d'usure, 
et d'interessi, che ne mangiano una gran parte; oltre 
quello, che resta in mano de tesorieri, et de ministri, 
che sempre se ne accommodano; et con poco riguardo del 
danno del prencipe, essi si fanno ricchi; sì perchè, 
quando anco si riscuotessero a tempo, et intieramente, 
la spesa tuttavia eccede, di molto più, l'entrata.</p>
<p>Sono le spese ordinarie, il nutrimento della casa 
di Sua Maestà; di quella dell'Imperatrice; delli 
quattro figlioli, li doi maggiori, tornati di Spagna, 
che sono homini, et li altri doi minori, però assai 
grandi; oltre quella delli doi minori che sono in 
Spagna, che importa anco quella; tutte case grandi, et 
regali, come conviene a prencipi della qualità che essi 
sono; servite (per dire il vero) con gran lusso, et 
splendore, secondo l'uso antiquo della casa di Borgogna, 
come ha vivuto l'Imperatore Carlo, et viveva Ferdinando, 
et vive il Re di Spagna; con tale copia di officiali, et 
de ministri, in qualonque sorte d'officio, che per dirlo 
in una parola, populerebbono una città; tutti con 
grossi stipendij, et grosse provisioni, a quali 
s'aggionge un gran numero di consiglieri, assistenti a 
Sua Maestà, et che seguono la corte, parte per li 
consigli di stato, et di giustitia, per quelli della 
camera (che sono assidui) et della guerra, parte 
adoperati, et mandati ogni di per commissarij et 
Ambasciatori in questo, et quell'altro loco, et appresso 
questo, et quell'altro prencipe, tutti parimente con 
grosse provisioni.</p>
<p>Le spese estraordinarie, sono le caccie; le fabriche; 
li viaggi, che occorreno spessissimo; et viaggi longhi 
di 500 et 600 miglia, non pur da stancare, ma da 
consumare ogn'uno. L'alloggiare li forestieri, come 
prencipi, Ambasciatori, et altri personaggi d'ogni 
natione, che capitano ogni di in corte. Li donativi, che 
sono grandissimi, de quali non può Sua Maestà far di 
manco; che se uno dona un fiore (per dir così) bisogna 
contracambiarlo con grossa usura; oltre che non è 
persona così privata, che non ardisca d'invitare Sua 
Maestà overo a sue nozze, overo a suoi battesmi; et 
tutto passa con presenti. Ma quello che importa il 
tutto, sono le provisioni, et spese, per assicuratione 
et custodia de confini alla parte d'Ongaria, 
nell'intertenimento ordinario, <foreign lang="lat"><hi rend="italic">etiam</hi></foreign> in tempo 
di pace, di capitani, et de soldati da piedi, et da 
cavallo, al numero di vinti quattro, et più mille paghe 
l'anno, per relatione di Sua Maestà medesma, fattami 
più volte; havendo la Maestà Sua in quella parte che 
li è rimasta dal regno, più di 200 leghe de confini 
per longhezza; sì, che essendo quel regno come una 
sentina, che tutto si conduce, et tutto si discarrica 
là, non solamente tengono essausto l'erario del 
prencipe, ma non è mai, che li soldati, et tutti li 
altri stipendiati, non siano sempre indietro delli 
stipendij loro 60 et più paghe.</p>
<p>Tale summariamente adonque è il stato di Sua Maestà 
quanto alle forze proprie; ristretto, come si vede, in 
termini assai angusti, non pure da non poter 
intraprendere da se impresa di momento, ma con manifesto 
bisogno d'esser sollevata et aiutata da altri, et male 
ella farebbe, se non fussero li pagamenti, somministrati 
dall'Austria a Giavarino et a Comar, prencipali fortezze 
d'Ongaria; et malissimo haverebbe fatto, se la Maestà 
Sua non havesse ottenuto (sì come ottene, nell'ultima 
dieta di Spira) pur per le reparationi, fortificationi, 
et pagamenti de soldati et altri bisogni d'Ongaria, 
un'aiuto notabile di un mezzo million de fiorini l'anno, 
per cinque anni a venire.</p>
<p>Espedita la parte pertinente alle forze di Sua Maestà, 
vengo all'altra, pertinente alla persona della Maestà 
Sua. Nella quale forzandomi parimente di procedere con 
ordine, anderò in prima considerando quello, che 
appartiene alle cose esterne, quanto alle qualità, et 
beni del corpo di Sua Maestà, per venire poi alle 
interne, a quelle ciò è dell'animo.</p>
<p>Massimiliano adonque (per cominciare dalle cose 
esteriori) ottavo in ordine delli Imperatori della casa 
d'Austria (per non lasciare di dire questo per 
digressione, che è pur degno di notitia) contandosene 
sei successi l'uno dopo l'altro, che sono andando in 
sù, et cominciando da Sua Maestà Massimiliano; 
Ferdinando; Carlo; Massimiliano primo; Federigo et 
Alberto; dipoi con interpositione d'alcuni imperatori, 
fuori di questa casa, si viene ad un altro Alberto, et 
da quello a Rodolfo, che fu il primo della casa.</p>
<p>Quali tutti hanno regnato nel corso di 300 anni, cosa 
non avenuta ad alcun'altro prencipe, nè altra casa che 
si sappia di Christianità.</p>
<p>Massimiliano adonque, nato nel medesmo anno, che naque 
il Re di Spagna, l'anno 27 con tre mesi solamente 
d'intervallo dall'uno, all'altro; essendo il Re nato di 
Maggio, et l'Imperatore il primo d'Agosto, è di età al 
presente di 44 anni; dotato veramente da Dio di molti 
doni; perchè quanto alla presentia, grandemente 
considerata in un prencipe, è di statura honesta, et 
ben proportionata, et di bella dispositione, ancorachè 
habbia le gambe alquanto più sottili di quello, che 
convenga al resto della persona. Retiene nell'aspetto 
una grandezza, et Maestà veramente regia et imperiale; 
havendo la faccia piena di gravità; ma contemperata con 
una tal gratia et amabilità, che sì come a chi la mira 
induce grandissima riverentia, così li imprime 
insieme una dolcezza interna inestimabile. Con un 
colore di carne bianco, et rosso insieme, color naturale 
et proprio d'Alemani.</p>
<p>Ha gl'occhi vivissimi, come doi vivi lumi (che done li 
volge, penetranno fino all'intimo). Ha la barba di color 
castagno, (ma più nel mento assai, che dalle mascelle, 
che però non disdice). Et ancorache nel volto sia 
crespa assai, però non ha fin hora messo alcuno, o 
pochissimi peli bianchi. Veste non pure attilatamente, 
et con gran giudicio, ma pomposa et ricamente. Fa la 
tavola la più sontuosa d'alcun prencipe, che si sappia. 
Servita con gran splendore, et somma politezza; nè si 
può vedere cosa più polita (il che è tanto più raro 
et più considerabile in un todesco) che la Maestà Sua 
a mangiare; per che si serve da sè; et si vale poco, o 
niente del trinzante. Et benchè sia di buon pasto, 
mangiando doi volte al giorno ordinariamente, però beve 
moderatamente, non più di tre volte per l'ordinario, o 
quattro al più; et di quelle una almanco, et qualche 
volta doi, di aqua cotta con canella; eccetto alli 
banchetti, che dove sia compagnia, et numero de convivi, 
non lascia quasi mai alcuno, a chi per honorarlo, 
secondo l'uso di Germania, non beva una volta. È 
grandemente gratiata in tutte le sue attioni; et quando 
si trova in conversatione domestica, o sia tra donne, o 
tra altri suoi familiari, è burlevole, affabile, et 
viva quanto più; ritenendo però sempre <foreign lang="lat"><hi rend="italic">etiam</hi></foreign> 
quando burla, una dolcissima gravità, che la fa 
tuttavia più amabile, et più grata. Sa tutti li 
giuochi, tutte le tavole, tutte le burle, tutte le 
proprietà et diffetti delle nationi; talmente che non 
si può imaginare conversatione pari alla sua; et 
perciò ha nome (et così è in effetto) di cavalliero 
et cortiggiano absolutamente perfetto. Amico della 
caccia non però con quell'eccesso, che soleva il padre, 
usandola più per essercitio, a conservatione 
prencipalmente della sanità, et per una relassatione 
d'animo, dopo li negotij et travagli della mente, che 
perchè vi habbia humore, o piacere estraordinario. 
Amico in estremo della musica, nella quale vi spende un 
grandissimo denaro; perchè ha una capella, et per 
quantità, et per qualità de musici, che senza dubbio 
eccede quella d'ogn'altro prencipe. Et è tanto il 
piacere, che Sua Maestà ne sente, che suol dire, che se 
ella guardasse all'humore et gusto suo, non farebbe mai 
altro; et è musica lei medesima; perchè canta 
sicuramente la parte sua; et lo fa delle volte 
privatamente in camera. Ha la Maestà Sua perduto assai, 
da pochi anni in qua, della sanità et gagliardezza del 
corpo, essendo non solo travagliata dalla podagra; ma 
oltre quella, del suo male antiquo et ordinario, della 
trepidatione, cio è del core.</p>
<p>A questo vi s'è aggionto anco il dolore delle rene, 
cominciato in tempo mio, con principio di pietra; che 
l'assalisce con tanta furia per lo spatio di 30 et 
40 hore, che l'attera grandemente. Questo è 
summariamente quello, che appartiene alle cose esterne, 
quanto a beni del corpo. Venendo hora all'interne, et a 
quelli dell'animo; è la Maestà Sua d'un ingegno vivo, 
et d'un giudicio meraviglioso; perchè subito comprende, 
et scopre la natura et l'humore di qualonque le capita 
inanzi; nè a pena uno le parla, che sa dove è per 
arrivare.</p>
<p>Ha con l'ingegno congionta una felicissima memoria; 
perchè si ricorda di tutto, et se alcuno le capita 
inanzi, <foreign lang="lat"><hi rend="italic">etiam</hi></foreign> privata persona, è 
riconosciuto, anco dopo molto tempo, che non sia stato 
veduto.</p>
<p>Parla quasi tutte le lingue; eccedendo anco in questo 
qualonque altro prencipe di questa età; perchè oltre 
la sua materna lingua todesca, la quale non solamente ha 
nome di parlare perfettamente, ma d'essere in quella 
eloquentissimo, al pari delli più essercitati, sì, che 
nelle diete et publici parlamenti, fa stupire ogn'uno.</p>
<p>Oltre la todesca parla tutte queste altre communi, la 
latina, la italiana, et la spagnola, non altramente, 
come se fusse nato in quelle.</p>
<p>Del francese intende tutto, però non lo frequentando, 
non lo parla sicuramente. Oltre queste intende et parla 
la boema, che è quasi la medesima con la lingua 
schiava; lingua che abbraccia molte nationi, et 
s'estende più di ciascun altra lingua; essendo commune, 
come è, a Boemi, Schiavoni, Crovati, Slesiti, Poloni, 
Litauani, Russi et Moscoviti. Intende oltre tutte queste 
anco assai dell'Ongaro; in modo, che possede il numero 
di sette lingue; ma in qualonque lingua tratti con 
alcuno, specialmente nelle materie di stato, trattando 
con ministri de prencipi, riesce meraviglioso, et si 
può veramente dire, che le materie di stato siano 
propriamente sue; così bene le intende, le discorre, et 
le tratta per li suoi veri termini, o sia nelle 
proposte, o sia nelle risposte, le quali il più delle 
volte suole dare al improviso.</p>
<p>Assiduo et patientissimo alli negotij et audientie, con 
grandissima consolatione de suoi sudditi, et di quelli, 
che trattano seco; conciosia che ogni dì, dopo che ha 
mangiato, come suole, in publico, admette a se 
ogn'uno, per vile et abietto che sia, et con somma 
patientia permette, che alle risposte che dà, li sia 
replicato, et triplicato, con singolar contento, et 
satisfattione di quelli, che le parlano. Et questo 
all'espeditione de negotij, passando ogni cosa per via 
di suppliche in scrittura, intermette spesissimo de suoi 
privati piaceri, per assister nelli consigli, et 
procurar l'espeditioni; le quali espeditioni (sia detto 
con ogni verità) si hano più facilmente et più presto 
a quella corte, con singolar laude di Sua Maestà 
Casarea et delli ministri suoi, che a qualonque altra. 
inimicissimo quanto più dell'ocio; perchè non perde 
mai hora, che non faccia qualche cosa. (Et quando altro 
manca, soleva lavorar di sua mano in cose d'oro et 
d'argento, hora attende a destilationi d'olij, d'acque 
et di minere, nelle quali sa mirabili secreti. Oltre le 
quali occupationi ne ha al presente un'altra, di 
grandissimo suo gusto, nella quale vi mette tutto quel 
più tempo, che può robbare alli negotij, che è la 
fabrica d'un giardino, una meza lega lontana da Vienna; 
cosa per dover riuscire (finita che sia) regia veramente 
et imperiale.</p>
<p>Et passando alle cose più intrinseche et più 
importanti; è prencipe giustissimo, che non si sa che 
habbino mai fatto torto ad alcuno; nè permesso, se l'ha 
saputo, che altri l'habbia fatto. Clementissimo di 
natura, et alienissimo dalla severità, et non solo 
adhorrente dal castigo, <hi rend="italic"><foreign lang="lat">massime</foreign></hi> dove intervenga sangue, 
et privatione di vita, ma propensissimo alla gratia; 
benefico quanto può, et quanto si estendono le sue 
forze. Et se non ha nome di liberale, perchè non dà da 
se, essendo (per dire il vero) parco et assignato, più 
tosto, che altramente, però è escusato, per causa 
della strettezza, nella quale ogn'uno sa, che la Maestà 
Sua si ritrova. È nelli detti et nelli fatti riputato 
prudentissimo, osservando tutto con attentione. Et 
quanto nel parlare, et discorrere, è libero nelle cose 
d'altri, tanto è consideratissimo nelle cose proprie et 
in quello, che tocca a sè, nel tacere, et dissimulare.</p>
<p>Era solito in tempo del padre, di riprendere il modo 
del governo di quello, parendole, che fusse in preda de 
ministri, con concedere loro troppa auttorità, et col 
fidarsi troppo, <hi rend="italic"><foreign lang="lat">massime</foreign></hi> nel maneggio della camera, et 
cose de denari. Hora s'accorge, che non è possibile 
fare altramente; et si sdegna, et ha per male, se alcuno 
le ricorda quello, che diceva all'hora.</p>
<p>Quanto alla religione (per non pretermetter 
quello, che è prencipalmente considerato nelli 
prencipi, <hi rend="italic"><foreign lang="lat">massime</foreign></hi> a questi tempi) nell'esteriore Sua 
Maestà non dà scandalo, nè occasione di mormorare ad 
alcuno, vivendo come gl'altri Catolici, con assister in 
publico alle messe; però li giorni di festa et d'obligo 
solamente; et anco alli vesperi, nelle feste più 
solenni; ma ogni festa alle prediche, le quali non 
pretermete mai; et ha un predicator Catolico, datole 
dall'Arcivessovo Magontino. Honora li preti, et le 
persone religiose; et non comporta, che ricevino danno, 
o offesa da alcuno. Et se bene mangia carne 
indifferentemente tutti li giorni, non lo fa senza 
licentia; ottenuta fino da primi anni, come fa il Re di 
Spagna, l'Imperatrice istessa, li figlioli, et tutta 
finalmente questa casa. Questo è quanto all'estrinseco. 
L'intrinseco lo sa, et lo conosce Dio. Ma sia nel 
intrinseco qual vuole, non può nell'esteriore lasciare 
in alcun modo di non mostrarsi Catolico; perchè 
altramente perderebbe tutta l'auttorità, et quella 
obedienza, che le resta; perchè la parte de Catolici, 
con quelle poche di reliquie, che ne restano in Germania 
(che sono oltre li Vescovi, et alcun'abbate, li tre 
Arcivescovi elettori, et quello di Salzpurg, et de 
prencipi laici, solo il Duca di Baviera) la parte dico 
de Catolici è quella, che sostenta tutta quella poca 
auttorità, che ha Sua Maestà in Germania; et con 
l'obedientia et rispetto di questi, tiene anco più 
stimata, et rispettata dalli altri. Dove se la Maestà 
Sua si mutasse, et si alienasse nella religione, non è 
dubbio, che con l'essempio di lei, così sarebbeno 
forzati, et farebbeno tutti li altri, <hi rend="italic"><foreign lang="lat">massime</foreign></hi> li 
prelati, se non per volontà, almanco per paura, et per 
necessità, di non perdere li loro beni. Et quando nella 
religione fussero poi tutti uno, tanto sarebbe stimata 
la Maestà Sua, non havendo forze proprie, quanto 
ciascun altro prencipe privato. Lascio di considerare il 
rispetto, che Sua Maestà ha al Re di Spagna, <hi rend="italic"><foreign lang="lat">massime</foreign></hi> 
mentre dura la speranza della successione; oltre quello 
che ha anco al Pontefice, se non altro, per non dare 
occasione, che si procedesse a scomuniche, et 
privationi, che sebene non subsistessero, darebbeno 
nondimeno causa di divisione et di gran travaglio alla 
Maestà Sua et a tutta la Christianità.</p>
<p>Queste per la maggior parte sono le doti, et beni del 
corpo, et dell'animo di Sua Maestà Casarea, con tutti 
li quali doni, ricevuti da Dio, non è però, che anco 
la Maestà Sua, ancorachè sia prencipe, manchi 
d'imperfettione, et non habbia li suoi diffeti, come 
tutti li homini; conciò sia, che intrinsecamente è 
fumosa et altiera assai più del padre, che era 
alterissimo. È sdegnosa assai, et diviene ogni di più, 
turbandosi d'ogni minima cosa, che non proveda a suo 
modo. Sarebbe a chi l'offendesse anco vendicativa; 
perchè non così facilmente si domentica le ingiurie; 
non manca anco d'esser tenuta artificiosissima, et che 
altro habbia nell'intrinseco, altro nelle parole. Che 
sebene co 'l riso, et con quella dolcezza, che dimostra 
nell'esteriore, pare che dia inditio di natura ingenua 
et aperta (come per il più mostrano li Alemani) però 
è interpretata al contrario, che sia, come li Spagnoli, 
doppia et simulata. È anco chi la riprenda, che sia 
nelle parole più larga al promettere, di quello, che 
convenga a prencipe. Attissima a far fare di grandi 
errori, tanto ad Ambasciatori, quanto ad altri, che 
trattano seco; a chi attendendo a parole, et a quella 
impressione, che si riceve da principio, non andasse 
intertenuto nel progresso de negotij; perchè non sta 
sempre in un termine; et chi non vi attenderà, et non 
starà bene sopra di se, si prometterà et aspetterà 
sempre più di quello, che al fine ne riporterà. Et per 
dar fine a questo ragionamento della persona di Sua 
Maestà, dico, che ha perduto del tutto quella grandezza 
di spirito. et de pensieri alti, che prima soleva 
havere, di guerre, et di grandi imprese; perchè conosce 
molto bene di esser cascata assai nell'opinione delli 
homini, et di non haver sostenuta quella grande 
espettatione, data nelli primi anni di sè, con l'essito 
dell'ultima guerra co' l Turco l'anno 66 per il mal 
governo, che fu tenuto in quella, tutto attribuito a Sua 
Maestà: perciò la Maestà Sua desinganata di sè 
medesma, come per inanzi le paresse piccola ogni grande 
impresa, che havesse tentata, (tanto poteva in lei 
l'opinione di se stessa, et l'adulatione degl'altri) 
hora che ne ha fatto prova, ha mutati pensieri, 
risolvendosi ancor lei, con l'essempio, et uso del 
padre, se non sarà più che stimolata, et se 
l'occasione non serà più che grande come la presente, 
di vivere in quiete et di andar scorrendo. Ma di questo 
più a longo ne parlerò qui indietro.</p>
<p>Havendo detto di Sua Maestà resta a dire una parola 
(essendo qui luogo suo) dell'Imperatrice, delli figlioli 
et fratelli di Sua Maestà. È figliola la Serenissima 
Imperatrice, nominata Maria, di Carlo Quinto, et sorella 
del Re di Spagna; donna benchè di piccola statura, 
però senza alcuno, <foreign lang="lat"><hi rend="italic">etiam</hi></foreign> minimo, diffetto 
nella persona; non bella, ma di buona gratia; et benchè 
sia entrata in 42 anni, et habbia partorito 16 
volte, havendo 10 figlioli vivi, doi dispersi, et 
quattro morti, però si conserva ancora assai bene. 
Sanissima, et senza ponto d'indispositione, et talmente 
forte di complessione, che anco adesso, non lascia 
di continuare nel suo uso, come quando era giovanetta, 
di mangiar tre, et quattro volte al giorno. Beve aqua 
naturalmente, et più fredda che può, et col giaccio, 
nell'estate. Di costumi, et di vita santissima, non 
altramente come una vera religiosa. Assidua nelli divini 
officij, alle prediche, confessioni, et communioni, 
frequentate spessissimo, per il manco una volta al mese, 
come vuole che frequenti tutta la sua casa. Causa 
prencipale della conservatione della religione catolica, 
sostentata, fomentata, et difesa quanto più con 
l'auttorità sua; et male farebbeno quelli monasterij, 
che vi sono, di monache et de frati, senza la sua 
protettione; in somma Signora pia, clemente, et liberale 
quanto più; et gratissima ad ogn'uno; et perciò sempre 
in debito; ancorachè habbia da spendere poco meno di 
100/m. scudi l'anno; perchè dona, et dà con 
grandissima larghezza, o sia per elemosine, le quali non 
intermette mai, o sia per diverse sorte di mercedi, che 
fa a servitori et altri. Et sì come è amatissima et 
stimatissima dal marito; perchè, oltre le altre sue 
qualità, non s'intromette mai in cosa de negotij, ma 
attende solamente all'educatione de figlioli, et al 
governo della casa sua, a ponto, come farebbe una donna 
privatissima: così per converso, è talmente lei 
inamorata del marito, come fino dal primo giorno, che si 
conobbero; dal quale non si parte, nè si allontana mai. 
Et per la verità non si può imaginare convenientia 
maggiore, nè pari a quella, che si vede tra di loro. 
Amica in estremo della sua natione Spagnola, la quale 
defende, et porta quanto può. Ardentissima, et 
tenerissima del suo sangue, sì come della sorella, la 
prencipessa di Portogallo, ma sopra modo del Re suo 
fratello, amati l'uno et l'altra al pari delli figlioli, 
et del marito. Ma delli figlioli, dicono, che ami sopra 
gl'altri la regina hora di Spagna. Questo è quanto 
all'Imperatrice.</p>
<p>Li figlioli di Sua Maestà sono 10, come ho già 
detto, quattro femine, et sei maschi. Delle femine, le 
doi sono già maritate, l'una regina di Spagna, per nome 
Anna, la maggiore. La seconda Isabella, regina di 
Francia, delle quali al loro ritorno daranno relatione 
li Ambasciatori appresso quelli prencipi. La terza 
Leonora (che ha finiti quattro anni) pare che resti con 
un poco di diffetto in un piede. La quarta 
Margarita è di doi anni. Li maschi sono sei, 
Rodolfo il primogenito, entrato in 20 anni. Hernesto 
il secondo, entrato in 18. Delli quali (non facendo 
hora, che venire di Spagna) a pena si è potuto haverne 
una semplice vista. Ma nella effigie sono riusciti molto 
differenti da quello s'aspettava; somigliando poco al 
padre et alla madre, perchè hanno fatezze grosse, et 
niso a ponto di Alemani; però mostrano di esser forti, 
et di buona complessione, sì come si è veduto nelle 
giostre, et tornei alle nozze dell'Arciduca Carlo. 
Mediocri di statura. Humani quanto al procedere, et 
nella connersatione; Rodolfo di poche parole.</p>
<p>Hernesto pare più domestico, et più trattabile. Li 
quattro minori sono per nome Mattia, Massimiliano, 
Alberto et Vincislao (questi doi ultimi sono in Spagna) 
tutti gratiosi, et amabilissimi, et d'indole veramente 
regia, da non ignorare ponto l'espettatione, che 
promettono.</p>
<p>Li Arciduchi, fratelli di Sua Maestà sono Ferdinando 
et Carlo, patroni delli stati sopranominati d'entrata di 
un 400/m. fiorini, poco più per uno; cavati però la 
maggior parte dell'estraordinario; essendo parimente 
l'ordinario di quelli stati, quasi tutto impegnato, et 
alienato. Ma di giorno in giorno ne vano pur redimendo, 
con li aiuti et donativi, che a questo fine cavano dal 
paese. Ferdinando ha havuto tanto miglior condicione di 
Carlo, quanto che ha li stati, lontani da confini de 
Turchi; onde li suoi sudditi restano sgranati dalle 
spese de fortificationi et contributioni, per 
l'assicuratione de contini, come sono per necessità 
gravati quelli di Carlo.</p>
<p>È Ferdinando minore di doi anni dell'Imperatore onde 
è in 42 anni; di faccia allegra et gioviale; di pelo 
bianco; et di un color di carne più bianca, et più 
colorita di Sua Maestà; simile (dicono) alla madre più 
di tutti li altri. Piccolo di statura, ma grosso, et ben 
formato, ancorachè si faccia molto corpulento. 
Fortissimo a cavallo et a piedi, in ogni essercitio. 
Questo è sempre stato in nome di essere tutto soldato 
(di che fa gran professione) et tutto todesco, cio è 
libero, et aperto, et senza cerimonia; però 
all'incontro è sospettoso et ostinato (vitij della 
natione) et perciò intrinsicamente vuole non solo 
essere rispettato, ma temuto; et bene si è veduto 
dall'obedientia, et giuramento di Vassallaggio, che si 
è fatto fare dalli Conti d'Arco, et di Lodrone, che si 
facevano sudditi et feudatarij Imperiali, et non suoi; 
oltre la guerra che ha fatto, et fa al Cardinal 
Madruccio Vescovo di Trento, per impatronirsi del 
Dominio di quella città, et sebene procede con Sua 
Maestà (almanco nell'estrinseco) con grande riverentia, 
però è all'incontro anco rispettato da lei 
estraordinariamente, con una gelosia estrema, che ha Sua 
Maestà di non darli causa di turbatione; con segni per 
dire il vero, che dà la Maestà Sua non meno di 
stimarlo, che di temerlo; tutto causato per interesse 
proprio; perchè havendo Ferdinando, come ha doi 
figlioli maschi, nominati Andrea, et Carlo, d'una sua 
donna, et dicendo fin hora liberamente, che sono 
incapacci delli stati, come fatti legitimi per 
<foreign lang="lat"><hi rend="italic">subsequens matrimonium</hi></foreign>, (et per tali pare li 
habbia anco dechiarati nel suo testamento l'Imperator 
Ferdinando) dovendo perciò li stati ricadere a Sua 
Maestà Cesarea da qui viene il rispetto così grande, 
che la Maestà Sua gli ha. Ma se morisse l'Imperatore 
Dio sa cio che saria.</p>
<p>Intanto esso Ferdinando va accumulando, et mettendo da 
banda quanto può, vivendo in Ispruch retiratissimo, et 
con pochissima famiglia; con fine d'acquistar tanto per 
questi suoi figlioli, che habbiano da vivere 
honoratamente; fino alla somma cio è d'un 30 o 
40/m. fiorini d'entrata l'anno per ciascuno; perchè 
dice, che non vuole, che eccedano il stato di semplici 
baroni, et non tengano stato di prencipi a modo alcuno. 
È questa sua donna (per non lasciare di dire questo per 
digressione) d'Augusta, et nobile, de Belzeri chiamata 
la Filippina; di longo tempo cosa sua; ma nel modo, che 
la tratta, et vive con lei, ogn'uno è più che chiaro, 
che sia sua moglie; perchè oltre l'admetterla in 
publico alla presentia delle prencipesse sue sorelle (il 
che non saria tolerato da loro, se fusse concubina) et 
lei, et lui si confessano et communicano spesso; quello 
che non farebbe, essendo tanto catolico, quanto si 
dimostra, et quanto in effetto è, et sì come vuole, 
che parimente siano catolici tutti quelli de suoi stati; 
altramente chi non vuole, gli concede di vender quanto 
ha, et d'andarsene, sì come fanno molti, che abbandonano 
il paese.</p>
<p>Carlo l'altro fratello è di età di 31 anno, molto 
bene conosciuto, quanto alla statura, effigie et altre 
qualità della persona, dalla Serenità Vostra, quando 
nel ritorno di Spagna capitò in questa città. Questo 
quanto a se è di natura placida, et quieta, (se non 
fusse guasto, o alterato da ministri) et sopra tutto è 
di ottimi costumi, come allevato dal padre, con ottima 
educatione. Catolico quanto più, quanto alla persona 
sua; ma ha quasi tutti li sudditi de suoi stati con gran 
parte della corte sua, di quelli cio è, che più 
prossimamente li assisteno, come camerieri, consiglieri, 
et tali, non solo contaminati, ma del tutto guasti: ma 
havendoli trovati tali, se non vuole dessolar li paesi, 
et restare, senza chi lo serva, conviene 
tolerarli; forzandosi con l'essortatione et con 
l'essempio, indurli, come fa, a mutatione. Dimostra 
assai buono ingegno, ancorachè fin hora sia senza 
alcuna esperientia; et non havendo all'intorno altri, 
che suoi todeschi, et per natura, et per habito si 
confermerà nelli usi della sua natione; quello che fin 
da hora si conosce molto bene; perchè, oltre l'essere 
ostinato nelli suoi propositi, è intrinsecamente 
superbo, et altiero assai più del fratello Ferdinando; 
ancorachè nella conversatione si dimostri trattabile, 
et faccia assai del domestico come quello. Amico in 
estremo della caccia, con grandissimo eccesso dalli 
altri fratelli, perchè prima, che si maritasse, stava 
sempre nelli boschi. Ma non è manco amico, et si 
diletta della musica dell'Imperatore, nella quale vi 
spende anco lui grossamente. Era questo inanzi il 
matrimonio grandemente amato da Sua Maestà, la qual, 
parlando di lui, soleva dire, et ha detto più volte a 
me: Carlo et io non solo siamo fratelli, ma grandissimi 
amici; tenendolo la Maestà Sua più che da figliolo. Ma 
dopoi questo matrimonio, successo non solo contra 
l'espettatione, ma senza participatione di Sua Maestà 
Cesarea ogn'uno attende a se, et alli fatti suoi. Il 
qual matrimonio se bene da principio mettesse in grande 
alteratione l'Imperatore che non solo disiderava, ma 
procurava quello d'Inghilterra, lasciato dall'Arciduca, 
parte per poco animo, et per paura di non poter 
comportarsi con quella natione Inglese, parte per 
parerli d'essere sprezzato da quella Regina, con il 
longo silentio, che ella tenne di tre anni, dopo che 'l 
matrimonio fu pratticato, a mandar la risposta,con la 
resolutione: se bene, dico, da principio l'Imperatore si 
turbasse, però si è poi andato accommondando alla 
volontà di lui, et dimostra esser tornato nella prima 
buona volontà; facendolo altretanto per rispetto del 
socero il Duca di Baviera, et della Duchessa, sorella di 
Sua Maestà, quanto per rispetto suo, et a questo fine 
volse la Maestà Sua far le nozze a sue spese con ogni 
solennità, che è opinione, che le habbiano costato 
più di 100/m. fiorini. Dell'animo, et intelligentia 
di questi doi fratelli verso la Serenità Vostra 
all'hora ne parlerò, quando parlerò di quella di Sua 
Maestà Cesarea. Et con questo terminando questa prima 
parte, (dopo dato un poco di spacio alla Serenità 
Vostra di ripossare) passerò all'altra.</p></div2>

<div2><head>Parte seconda</head>
<p>Contenirà Serenissimo Prencipe questa seconda parte, 
et sarà tutta posta, come dissi da principio, intorno 
al dar conto alla Serenità Vostra et all'Eccellentie 
Vostre della buona, o mala intelligentia, con le 
dependentie, d'amicitia, o inimicitia, che habbia 
l'Imperatore con altri prencipi; parte essentialissima, 
et da non essere ignorata da Senatori; dando questa la 
norma, et la vera regola nelli giudicij, che occorreno 
delle materie di stato. Et sarà questa parte (come 
dissi anco da principio) subdivisa in doi; contenendo la 
prima quello, che appartiene alla consideratione in 
universale, et in particolare del stato della Germania, 
et dell'Imperio, come patria, sede et Dominio proprio 
della Maestà Sua, di donde derivano et sono in gran 
parte considerate le forze delle quali potria Sua 
Maestà valersi, o per difesa propria, o per offesa 
d'altri. (Al qual discorso di Germania sarà similmente 
[come cosa propria, appartenente a Sua Maestà Cesarea 
più di nissun altra] aggionto un'altro breve discorso, 
sopra l'intelligentia della Maestà Sua col Signor 
Turco, con una breve espositione del stato presente 
d'Ongaria, et di Transilvania come stati annessi, et 
dependenti da Turchi). L'altra parte sarà tutta posta, 
sopra l'intelligentia di Sua Maestà con li potentati et 
prencipi, che habbiano communicatione con la Maestà 
Sua.</p>
<p>Della Germania adonque parlando in generale; rimettendo 
quella parte (ancorachè fruttuosissima) che appartiene 
alla descrittione del sito; delle regioni; delle terre, 
et città; della diversità de costume; della qualità 
et quantità de Dominij, stati et Signorie; et delle 
cose più notabiti di quella; rimettendo dico questa 
parte, a quella cognitione, che a piacere d'ogn'uno si 
può havere essatissima da diversi scrittori, mi 
basterà di dire, questo in universale: che sì come la 
Germania, quando fusse unita et sotto l'obedientia d'un 
prencipe, che havesse l'auttorità et potestà absoluta, 
et non il nome et la dignità solamente et nudamente, 
come ha l'Imperatore; con essere, quanto al grado, non 
altramente capo di quella, che un semplice capo di 
Repubblica, sarebbe non pure invitta et formidabile, ma 
attissima a sottomettersi tutte l'altre provincie; 
perchè nella militia, et nelle provisioni della guerra, 
non solamente pareggia, ma eccede di gran longa 
ciascun'altra natione, tanto per la quantità 
grandissima, che ella ha di homini, tutti per natura, et 
per habito gente bellicosa; parimente per il numero, et 
quantità de cavalli, et tutte sorte d'armi; quanto, per 
quello che più importa, et in che consiste il tutto, 
per copia di danari; non essendo città, o terra alcuna 
di qualche conto, che non habbia publico deposito, et 
provisione di danari.</p>
<p>Ma, sì come dico, unita sarebbe formidabile; così per 
contrario, divisa come ella è, non pur non saria 
formidabile, ma non sarebbe difficile da poter esser 
debellata. Nasce la divisione, fatta immutabile, dal 
sospetto, et diffidentia, passata poco meno che in 
inimicitia, delli tre stati, ne quali è partita, non 
solo di un stato con l'altro, ma di un stato medesmo, 
tra se, et di tutti insieme, con il capo.</p>
<p>Sono li tre stati (come ogn'uno sa) l'uno de prencipi 
et signori, parte laici, parte ecclesiastici, chiamati 
in generale con titolo di prencipi d'Imperio (tra quali 
il primo loro tengono li sei elettori) ciascuno de quali 
prencipi ha nelle diete noto speciale et proprio; et in 
questi consistono le determinationi delle proposte, che 
si fanno nelle diete.</p>
<p>Il secondo stato è de nobili, che abbraccia tutti 
quelli, che hanno titolo de Conti et de Baroni, quali 
nelle diete non hanno voto proprio, ma tutti insiemi 
fanno un voto solamente. Il terzo è delle città et 
terre, che chiamano franche, che non hanno altro voto, 
se non consultivo; onde per necessità convengono 
accettare tutto quello, che viene deliberato dalli 
prencipi. È tra questi stati (come dico) perpetua 
diffidentia, per non dire inimicitia. Conciosia, che li 
prencipi et signori volontieri, se potessero, 
occuperebbeno quello delle proprie città, come quelli, 
che partecipando, come fanno nelle heredità et 
successione delli stati et signorie per capita, et non 
<foreign lang="lat"><hi rend="italic">per stirpem</hi></foreign>, dividendosi perciò le Signorie 
in molte parti, vengono a restar poveri.</p>
<p>Et tanto più sono poveri, quanto che ordinariamente 
spendendo molto più, di quello che habbiano, come 
avezzi a vivere con grandissima larghezza, si ritrovano 
tutti in debito et in disordine; però non mirano ad 
altro, che all'occupatione di quello d'altri. Ecco qui 
il sospetto et diffidentia dell'un stato con altro.</p>
<p>Li nobili parimente et li prencipi, oltre che tra li 
laici et li ecclesiastici, sia si può dire perpetua 
inimicitia, non solo per la diversità della religione, 
ma per le insidie et occupationi che li laici con 
ogni piccola occasione farebbeno se potessero, delli 
beni de ecclesiastici; oltra questa inimicitia de laici, 
con li ecclesiastici, li medesmi laici sono tra loro 
divisi, et inimici; così per l'emulatione, et 
concorrentia dell'uno con l'altro, come per la 
diversità d'humori, et delle dependentie, et per le 
private ingiurie et pretensioni, che hanno insieme. Il 
medesmo aviene delle città, et terre franche, piene tra 
di loro d'emulatione, d'invidia, et conseguentemente 
d'odio, et di diffidentia; sì come et di questi, et di 
quelli, se 'l tempo et il loco lo comportassero, 
descendendo a particolari, ne addurrei molti essempij. 
Ecco qui parimente la divisione di un stato medesmo tra 
sè.</p>
<p>Ma oltre che li stati siano, come ho già mostrato, 
diffidenti, et divisi l'uno con l'altro, et un stato 
medesmo sia diviso tra se, tutti insieme sono, come 
dissi poco fa, diffidenti co' l capo, che è 
l'Imperatore.</p>
<p>Nasce la diffidentia co'l capo, dall'essere a tutti 
loro sospetta la grandezza di quello, per la paura che 
haveriano se' l capo fusse grande, di non essere 
abbassati, et ridotti ad intiera obedientia, da poterne 
disponer come piace a lui, et non come piace a loro.</p>
<p>Per questi rispetti adonque l'unione delli stati, così 
tra di loro, come con il capo, è da esser riputata non 
pur difficile, ma impossibile; et perciò non potendosi 
unire, non saria in effetto tanto formidabile, quanto in 
apparentia a chi non considera più oltre, pare che sia 
tenuta. Et tanto vi basterà per hora haver brevemente 
detto del stato della Germania in universale.</p>
<p>Venendo hora al particolare, et al stato presente di 
quella, dico; che ancorachè esteriormente la provincia 
si trovi tutta in pace, et in quiete, (però vi restano 
pur de semi, et delle faville di discordia; sì come tra 
li Re di Datia, et di Svetia, che ancorachè siano in 
tregua, però da un'hora all'altra, secondo 'l solito 
loro, tornano a rottura, interessandovi, oltre il Re di 
Polonia, cognato di Svetia, et il Duca elettore di 
Sassonia, cognato di Datia, interessandovi, dico, oltre 
questi, tutte o la maggior parte delle città maritime 
di Germania, del mar che chiamano Baltico, città 
potentissime; oltre quelle della provincia di Livonia, 
adherenti o all'uno, o all'altro. Ma oltre queste 
faville vecchie, pare che se ne vadano suscitando anco 
di nove, tra 'l Duca Augusto di Sassonia l'elettore, et 
li figlioli et nipoti del <foreign lang="lat"><hi rend="italic">quondam</hi></foreign> Duca Giovan 
Fedrigo, per causa d'alcuni castelli di esso Giovan 
Fedrigo, quali il Duca Augusto per ricompensa delle 
spese, fatte nella guerra di Gotta, si è 
appropriati, per un pretio, et una stima fatta a modo 
suo; et ancorachè l'Imperatore gliene facesse render 
parte, però l'elettore, di quelli, che gli sono 
restati, et forse anco delli altri, che confinano co 'l 
suo stato, ha ultimamente cacciati li predicatori, come 
contrarij alla sua religione, la quale è pura 
confessione Augustana; predicandola quelli, et 
essercitandola altramente di quello, che si faccia nelli 
stati dell'elettore. Ma ne anco questo principio di 
moto, con la diligentia, et sollecitudine di Sua Maestà 
passerà inanzi; perchè, per causa di religione, con il 
trattato, che chiamano di Passao, concernente la pace 
publica di Germania, è provisto ad ogni disordine, che 
per questa causa potesse nascere; non dovendo esser 
tolerate, se non le doi religioni, de Catolici et 
protestanti, cio è confessionisti; restando tutte le 
altre sette prohibite et escluse; benchè sotto titolo 
et nome de confessionisti, si ricuopra ogni altra setta; 
sì come copre l'elettor Palatino la sua, che è pura 
Calvinista; essercitata per commandamento suo, nel 
Palatinato et tutti li suoi stati; senza che per questo 
s'intenda infrattura della pace publica, nè si venga a 
moto, o a romore d'arme, talmente, che non si vede, che 
per causa di religione, nè per altro, habbia a 
suscitarsi per hora moto alcuno; già essendo mancati 
tutti li seditiosi, con il castigo, che fu dato al 
Grombach, et altri suoi adherenti nella presa di Gotta; 
et con la prigionia, che tuttavia continua del Duca Giovan 
Fedrigo di Sassonia; et con la morte in Francia del Duca 
Volfango de Doiponti, et altri, quali come poveri et 
seditiosi, non pensavano in altro, che in qualche 
commotione. Ma ancorachè esteriormente la provincia sia 
pacifica non è però intrinsecamente ponto megliorato 
il stato di quella, sotto questo Imperatore di quello, 
che fusse sotto Ferdinando suo padre; restando li 
medesmi disordini, che erano all'hora, tanto 
dell'oppressione de grandi, et de potenti, sopra li 
impotenti et minori (non altramente, come se la 
provincia fusse ridotta in una Oligarchia) quanto delli 
abusi et confusioni, così nelle monete, deteriorate 
grandemente dal vero valor loro, con grave detrimento de 
populi; come per li estimi, (che essi chiamano 
matricole) sopra le quali si fanno le contributioni, 
delle impositioni, che si mettono; molti trovandosi 
gravati più di quello, che convenga; et molti 
disgravati, oltra quello, che convenga.</p>
<p>Ma quello, che più importa, per il disordine, che è 
grandissimo nelle cose de giudicij, et della 
giustitia, solita administrarsi a nome di Sua Maestà, et 
di tutto l'Imperio, nella camera di Spira; che se bene 
nell'ultima dieta, tenuta in quella città, se ne 
parlasse, come si fece anco nell'altra d'Augusta, però 
le provisioni, sono sempre state rimesse a particolari 
conventi, che vuol dire, come a niente; procedendosi in 
infinito da un convento all'altro; onde li atti 
giudiciarij passano tuttavia, senza alcuna, o poca 
obedientia, tutto causato dalla poca auttorità di Sua 
Maestà Cesarea, et dal poco rispetto conseguentemente, 
che le è portato; solo per non haver il modo da poter 
con le forze proprie castigare et reprimere l'insolentia 
de grandi; (fatti tanto più arditi, et più sicuri in 
far ciò che vogliono, quanto che confidano sopra 
l'intelligentia, et le leghe particolari, che a mutua 
difesa hanno li prencipi, et le città, et stati delli 
circoli circonvicini, l'uno con l'altro; sotto titolo et 
colore di quel nome speciosissimo, della conservatione 
della pace publica di Germania. Per occorrere alle quali 
insolentie, et oppressioni, sì, che non fusse lecito a 
ciascuno, di far ciò che nolesse, havea Sua Maestà 
proposto nella Dieta di Spira alcune provisisioni, tutte 
pertinenti alla quiete publica, et al castigo delli 
insolenti, specialmente di quelli, che senza alcun 
riguardo, levavano soldati da piedi, et da cavallo, in 
favore, et contra di chi più li piaceva; conducendoli 
per mezo tutta la provincia, con notabilissime rovine et 
danni, non pur de paesani, ma delli prelati, et delli 
prencipi istessi; (come bene lo provò l'Arciduca 
Ferdinando in Alsatia, con la cavalleria, che condusse 
per di là il Volfango in Francia, che li depredò tutta 
la provincia).</p>
<p>Però tutte le provisioni et ordini, proposti da Sua 
Maestà, et di un publico armamentario; et d'un publico 
erario; et di un Capitano generale, con altri capi 
inferiori, non solo furono regette, sotto colore, che 
venisse impedita l'antiqua libertà di Germania, ma Sua 
Maestà per questo incorse in una grave, et universale 
indignatione delli stati contra di lei; onde la Maestà 
Sua haveria pagato assai a non ne haver parlato; (et ne 
furono grandemente imputati, come auttori di questo, il 
Suendi, et il dottor Zasio; questo vicecancelliero et 
consigliero di stato di Sua Maestà Cesarea, et quello 
di suprema auttorità appresso la Maestà Sua nelle cose 
della guerra; tenuto, che occultamente per suo 
interesse, et per propia ambitione aspirasse a 
questo generalato). Da questo si conobbe, quanto poca 
auttorità habbia Sua Maestà in Germania. La quale se 
bene in tutti li tempi, per l'impotentia sua, fusse poco 
temuta, come aveniva anco a Ferdinando suo padre, però 
pareva pure, che fusse amata, et conseguentemente 
rispettata. Hora è mancato assai, et ogni di va più 
raffreddandosi quell'amore, et rispetto, che prima le 
era portato; perchè pare, che restano inganati del 
procedere di Sua Maestà in tutto quello, che 
aspettavano, et si promettevano di lei, et per conto 
della guerra, et per conto della religione, conciò sia, 
che nel fatto della religione, la tengono per persona, 
che proceda con dupplicità; havendola intrinsecamente 
per Papista (così chiamano quelli, che noi chiamamo 
Catolici) con opinione, che hanno, che la Maestà Sua a 
distruttione della loro religione, et con fine di 
sottometterli, habbia occulta intelligentia, et con il 
Pontefice, et con li Re di Francia, et di Spagna, hora 
che l'uno et l'altro sono fatti soi generi, et che per 
scoprirsi, aspetti tempo et occasione. Et tanto più lo 
credeno, quanto che hanno veduto per rispetto del Re di 
Spagna, non solo disfavoriti, ma abbandonati in tutto 
quelli di Fiandra et delli Paesi Bassi, ricorsi a Sua 
Maestà Cesarea, come sotto la protettione et membri che 
sono dell'Imperio, et della Germania, tenendosi tutti di 
una natione; havendo la Maestà Sua mostrato (dicono 
loro) di tener più conto, et haver più rispetto 
all'interesse del Re di Spagna, che al publico di 
Germania.</p>
<p>Questo è quanto alla religione.</p>
<p>Quanto alla guerra, nella quale sta tutto 'l fine, et 
il dissegno loro, per il guadagno, che ne cavano; sono 
chiari, che Sua Maestà ne sia di natura alienissima, et 
la tengono in opinione di un'eccellente cortiggiano, ma 
non di Capitano, nè di guerriero; et che però non 
possino sperarne alcun'utile; parlo de particolari 
soldati, et capitani; et di quelli, che viveno di 
questo; soliti a servire per premio et per pagamento; 
quando a questo, quando a quello; che quanto alli 
prencipi et stati, non solo non hanno discaro, che Sua 
Maestà non sia guerriero, et poco inclinata a guerre, 
ma l'hanno carissimo; perche tanto manco la stimano, et 
conseguentemente la temeno. Et quando, anco l'havessero 
per tale, come poco inclinati, anzi inimici della 
grandezza sua (come dissi di sopra) nè da loro, nè 
ricercati (come ben lo mostrarono nell'ultima dieta di 
Spira) concorreriano ad imprese, che si facessero 
per offesa; eccetto se non si facesse impresa, 
appartenente all'Imperio, et che tocasse a tutti loro; o 
venendosi in Italia contra 'l Papa, et Duca di Fiorenza 
(che in questo si mostrorono ardentissimi et arabbiati) 
o andandosi in Francia per la recuperatione di Metz; o 
contra altri prencipi esterni.</p>
<p>Conosce tutte queste cose Sua Maestà Cesarea 
dell'animo de Germani verso di lei; aggionte le cause 
vecchie, della poco buona volontà loro; così per la 
grandezza, che ogni di vedeno maggiore della casa 
d'Austria; essendo in quella l'Imperio fatto hormai 
hereditario; con molto sdegno, invidia et odio delle 
altre, che non si tengono da manco, come per le 
pretensioni, che restano più che mai vive, con diversi 
prencipi, per causa de confini, di giurisditioni, et 
cose tali; et quello, che non importa manco, per la 
fresca memoria della guerra di Carlo V con la captura, 
et rovina, che ne seguì dell'elettore Giovan Fedrigo di 
Sassonia, li figlioli del quale, fatti generi 
dell'elettor Palatino, piglieriano, se potessero, ogni 
occasione contra questa casa; ancorachè, mentre Giovan 
Fedrigo il maggiore sta tuttavia prigione, faccino 
dell'humile, et del basso, et si mostrino molto 
obsequenti alla Maestà Sua. Conosce dico Sua Maestà 
tutte queste cause, et vecchie et nove, 
dell'alienatione, et poca buona volontà verso di lei; 
et ne restò totalmente chiara, dalli scritti, et 
trattati, che furono trovati in Gotta; et ultimamente se 
n'è andata certificando, con il parentado, che si può 
dir lega, successo tra la casa di Sassonia et quella 
dell'elettor Palatino; havendo Casimiro figliolo del 
Palatino, sposata la figliola dell'elettor di Sassonia; 
dalle quali doi case depende quasi tutta Germania. 
Conciosia, che dal Palatino dependano, oltre li doi 
generi, Duchi Vinariensi, li quattro figlioli del 
Lantgravio, tutti prencipi grandi, et di seguito; et il 
Duca giovane di Virtemberg, che è per essere uno de 
più richi di Germania, et 'l figlioli del <foreign lang="lat"><hi rend="italic">quondam</hi></foreign> Duco 
Volfango et altri.</p>
<p>Et da Sassonia dependono, oltre il Duca Erico di 
Brunsvich (suo cognato, marito della sorella) et il re 
di Datia (fratello della moglie) suoi cognati, li 
prencipi Analtini, et la maggior parte delli Duchi di 
Luneburg, che sono li medesmi con quelli di Brunsvich. 
Vi sono oltre questi, il Marchese di Brandeburg, che 
chiamano di Aspach, nepote dell'elettore (figliolo cioè 
della sorella) et il novo elettore di Brandeburg, con il 
figliolo; nel quale ricaderà, insieme con l'elettorato, 
tutta la successione, et richezza della casa di 
Brandeburg; havendo questo heredi, et gl'altri 
mancandone; onde è per essere non solo de più richi, 
ma il più ricco di Germania. In modo, che questi 
abbracciano, et con questi concorre, si può dire, tutta 
Germania.</p>
<p>Però, conoscendo questo Sua Maestà, ella non resta 
per contra, con ogni sua industria, d'opponerseli, et di 
guadagnarli quanto può; mediante le carezze et li 
honori, che fa a ciascuno di quelli per minimo che sia, 
che capiti in corte; fortificandosi dalla sua parte con 
l'unione de fratelli, et delli cognati, li Duchi di 
Baviera et di Cleves (essendo Baviera signor tanto 
prencipale, et di tanta stima); et oltre questi, con li 
elettori ecclesiastici, et con tutti li prelati, tutte 
persone potenti; specialmente con l'Arcivescovo di 
Salzpurg, creatura sua, prelato ricco, di più di 
150/m. taleri d'entrata l'anno. Ma con il Duca di 
Sassonia l'elettore Sua Maestà non lascia, nè 
pretermette alcuna sorte d'officio, per tenerlo 
confirmato nell'unione, et buona intelligentia prima; 
solita, per dire il vero, esser grandissima; perchè sa 
la Maestà Sua, che da lui dependono quasi tutti li 
altri; et che guadagnato questo, non è difficile 
guadagnare li altri, con promesse, et con doni; essendo, 
per la verità, tutti corruttibili et venali; come è in 
universale tutta la natione. Con queste vie et 
demostrationi spera Sua Maestà Cesarea che le riesca 
d'ottenere l'elettione del figliolo in Re de Romani; 
perchè per dire il vero, non può haver competitore, 
nè alcuno, che habbia modo di concorrer seco in 
guadagnare li elettori ecclesiastici, che sono la metà 
de voti. Ma per venire a questa elettione; ancorachè 
sia da credere, che Sua Maestà niente habbia più a 
core di questo; però ci vorrà tempo et occasione; 
perchè per la bolla aurea, non si può venire ad 
elettione de Re de Romani, mentre è vivo l'Imperatore, 
se non per causa più che urgente, o di necessaria 
absentia di Sua Maestà dall'Imperio, come allegava, et 
con ragione, l'Imperator Carlo Quinto, per li molti 
stati, che havea; o per inhabilità di poter 
essercitarsi, per causa di molta vecchiezza, o di 
gravissima infirmità; nissuno delli quali impedimenti 
per ancora appareno nella Maestà Sua. Et questo è 
summariamente quanto in universale, et in particolare mi 
occorre dire del stato presente della Germania, et 
della buona et mala intelligentia di Sua Maestà in 
quella.</p>
<p>Dirò hora, prima ch'io passi all'intelligentia di Sua 
Maestà, con li prencipi christiani, dell'intelligentia 
co'l Turco, come prencipe, che non meno, anzi molto più 
appartenga, et tochi a Sua Maestà Cesarea, et per 
vicinità, et per potentia di quello, che le appartenga, 
et le tochi la Germania.</p>
<p>Con il Signor Turco adonque, naturale, et hereditario 
inimico della Maestà Sua, come è di tutta la 
Christianità; ancorachè ella habbia tregua, per dover 
continuare per quattro anni ancora, delli otto 
accordati; però lei medesma confessa, di non haverla in 
effetti, ma in nome solamente; tante, et tali offese 
ella riceve ogni giorno; non essendole mantenuta cosa, 
che sia stata capitolata; et starebbe a lei da un'hora 
all'altra, con giustissime cause, se volesse, il 
romperla.</p>
<p>Anzi se ella guardasse, et tacesse stima dell'honore, 
et dignità sua, come s'appartiene fare alli gran 
prencipi, ricevendo ogni di nove ingiurie, et novi 
affronti, sarebbe tenuta a farlo; dico, anco senza 
l'occasione presente, di valersi della lega. Ma della 
volontà di Sua Maestà nel rompere, certo chi 
dubitasse, dubiteria del vero; perchè troppo bene ella 
conosce quello, che se le appartinerebbe; ma tutto sta 
nel potere, non havendo la Maestà Sua da sè il modo, 
et havendo già provato quanto vagliano, et quello, che 
possa promettersi delle forze ausiliarie, <hi rend="italic"><foreign lang="lat">massime</foreign></hi> di 
Germania; o siano in denari, come hebbe nell'ultima 
guerra l'anno 66, che ancorachè promessi, però fino 
al di d'hoggi, non sono pagati; restando ancora a 
riscuotersi quelli delli anni 68 et 69; o siano dico 
li aiuti in denari, o siano in homini, et genti pagate, 
le quali tanto serveno, et niente più, quanto hanno 
havuto il pagamento, et se questo fusse intertenuto pur 
un giorno, l'altro, se n'anderiano, senza che alcuno li 
potesse ritenere. Il medesmo aviene de genti commandate, 
per dover servire a tempo limitato, come a dire per 
quattro, o sei mesi, che finito quel spacio, che sono 
tenuti di servire, non si fermerebbeno un'hora, sì come 
si vede tutto 'l dì nelle nationi de Polachi, de 
Inglesi, de Scocesi, et in tutta la militia, che serve 
commandata.</p>
<p>Questo sa, et lo conosce Sua Maestà per prova, però 
per entrare in guerra con uno inimico così potente, 
ella, non senza ragione, diceva, di haver molto che 
pensare; perchè il cominciare le guerre (aggiongeva Sua 
Maestà) è bene in poter suo, et d'ogn'uno, ma non già 
il finirle; perchè spesso, et per il più, con le 
gran potentie la guerra offensiva, si converte in 
defensiva. Et tanto maggiormente vi andava la Maestà 
Sua ritenuta, quanto che vedeva l'animo, et la volontà 
di tutti li suoi, alienissimi dalla guerra; et sapeva, 
et haveva visto, che 'l nome solamente de Turchi è 
tanto formidabile a Todeschi, che more loro il core 
subito in sentendoli; onde non si può imaginare gente 
più avilita di loro; et non senza causa; conciosia, che 
da 40 anni in qua, hanno sempre perduto; nè si sa, 
che in alcuna, <foreign lang="lat"><hi rend="italic">etiam</hi></foreign> mediocre fattione, 
habbiano guadagnato. Testimonio è la perdita delli 
quatro quinti d'Ongaria, tutta sotto capitani todeschi; 
sì come il Baron di Felz, Rocandolfo, Conte di Salma, 
Marchese di Brandeburg, et altri. Questo ha fatto, et 
faceva, che Sua Maestà desinganata di se medesma, non 
solo havesse perduto (sì come dissi da principio) 
quella ferocità di spirito et di ardire, che mostrava 
inanzi la guerra; ma havea mortificato in tutto il 
senso, quanto al desiderio, et fine di vendicarsi con 
Turchi, come seria tenuta; per ristorarsi, non che 
altro, dalla vergogna, oltre il danno ricevuto, con la 
perdita di Giula, et di Zighet in quest'ultima guerra; 
havendo con quelle piazze, perduto tanto paese, che 
secondo dicono, abbraccia più di 60 lege Ongaresche; 
che vuol dire, poco meno di 400 miglia ltaliani; con 
questo, si fusse perduta, che più importa, anzi importa 
il tutto, la riputatione appresso li soi, et altri; 
però prima che succedesse questo accidente della 
vittoria, la Maestà Sua dava inditio, anzi certezza, di 
voler intertenersi; non solo per goder più in longo, 
che havesse potuto, del beneficio del tempo, ma per 
stare a vedere l'effetto della lega; et dove fusse per 
riuscire il progresso della guerra. Et hora con tutta la 
vittoria, è anco dubbio, et periculoso, se non si viene 
seco ad offerte, et a partiti, che le parino ben 
assicurati, et fondati, che la Maestà Sua non 
contentandosi di questo così felice principio della 
vittoria, non sia consigliata dalli suoi Thodeschi a 
dover tuttavia scorrere, per star a vedere quello, che 
partorirà la vittoria; et se da quella, ne conseguirà 
quel frutto, che con ragione si può aspettare; 
essendosi veduto molte volte li effetti delle vittorie, 
a chi non le ha sapute usare essere riusciti vani 
et di poco giovamento. Riservo di dire il resto delle 
cause, che habbiano fin hora alienata Sua Maestà, et li 
suoi dalla resolutione al presente, quando parlerò 
dell'intelligentia della Maestà Sua con Spagna, et con 
Polonia, et con questa republica. Et perchè dalle cose 
de Turchi dependeno quelle d'Ongaria, et di 
Transilvania, stimate di tanta consequentia, non 
lascierò di dire del stato presente dell'una, et 
l'altra.</p>
<p>Quanto adonque all'Ongaria, si può ben dir di lei, con 
ogni verità, quel verso: <foreign lang="lat"><hi rend="italic">Fuimus Troes, fuit 
Ilion</hi></foreign>, essendo ridotta in somma infelicità et 
miseria; non solo perchè di regno, et di regno il primo 
di Christianità (havendo competito quelli Re di 
precedentia, con il Re di Francia) di regno dico sia 
ridotto in provincia; cosa tanto più misera a loro 
Ongari, quanto che vedeno la provincia soggetta, et 
dominata da quella natione (la todesca ciò è), con la 
quale et per natura, et per elettione, hanno havuto, et 
hanno odio implacabile; non solo adonque per questa 
soggettione a Todeschi, è la provincia misera et 
infelice, ma per il vedersi estinta, et mancata tutta la 
nobiltà antiqua, nella quale consisteva la forza, et la 
grandezza loro; conciosia, che da sette anni in qua, 
dopoi ciò è, che io fui Ambasciator a Ferdinando, sono 
mancate per diffetto di successione 10 o 12 case 
delle più principali, sì come Battori, Pereni, 
Orsaghi, Botiani, Turachi, Banfi) et simili; oltre molti 
altri homini signalati et grandissimi guerrieri, non 
restando al presente, nè essendo in essere, se non 
alcuni pochi giovani, che il più provetto non arriva a 
26 anni, tutti senza alcuna esperienza, et 
conseguentemente di poca stima, et di poca auttorità; 
ancorachè per necessità (per non ne esser d'altri) 
siano stati admessi da Sua Maestà nel conseglio, et 
dato loro titolo di conseglieri; in modo, che non 
solamente quanto alla perdita del paese, ridotto, come 
ho già detto, per li quattro quinti in poter del Turco; 
ma quanto al mancamente d'homini, si può dire, che 
hormai vi manca più poco, a finire di far del resto.</p>
<p>Dell'Ongaria adonque non occorre di parlare, se non 
come di cadavero, et di cosa estinta; perchè essendo 
mancati li grandi, sono mancati anco in gran parte li 
inferiori, ciò è li buoni soldati; come allevati, 
intertenuti, et portati inanzi dalli grandi; restandone 
hoggidì così pochi, che di cavalleria Ongara, 
stimata, et temuta sommamente da Turchi (non essendo per 
dire il vero, stata mai superata da altro, che dal 
numero) non saperia Sua Maestà valersi, nè metterne 
insieme un numero di 4/m., dove nelli tempi passati 
haveria potuto arrivare, et passare a 20 et più 
mille. Il medesmo occorre anco delli homini da piedi, 
che chiamano Aiduchi, homini fortissimi et animosissimi, 
et da tenerne gran conto, se fussero disciplinati, che 
non se ne metteriano insieme la quarta parte di quelli, 
che si soleva per inanzi.</p>
<p>Non è in tutto discara a Todeschi questa diminutione 
di forze, et estintione de nobili, et de soldati in 
Ongaria; perchè (lasciando stare, che in generale siano 
stati sempre tenuti di fede dubbia, <foreign lang="lat"><hi rend="italic">etiam</hi></foreign> alli 
proprij, et naturali loro Re) desidereriano li Todeschi, 
che il regno si riducesse ad una solitudine, che come un 
deserto, restasse nel mezzo tra li Turchi et loro; 
affine, che con tanto maggior impedimento non ardissero 
Turchi di accostarsi alli paesi loro.</p>
<p>Ho detto dell'Ongaria; dirò della Transilvania; 
provincia, come ogn'uno sa, fertilissima, et 
abbondantissima sopra l'altre d'Europa, di qualonque 
cosa necessaria al nutrimento humano; et quelle in somma 
eccellentia, et perfettione. Copiosa non che altro, 
d'oro purissimo et finissimo, oltre tutte altre sorte di 
minere; di grandissimo utile; et di maggiore ancora, a 
chi v'attendesse con più diligentia, come si potrebbe; 
se non fusse la paura, che hanno li provinciali, che non 
fussero poi occupate da Turchi. Habitata da tre nationi.</p>
<p>Ongari (che sono li nobili) Siculi (che sono li 
soldati) della medesma lingua con Valachi et Moldavi; et 
Sassoni (che sono Todeschi) questi tutti artisti, et 
homini popolari, habitatori delle città. Fortissima per 
natura di sito; essendo circondata da montagne 
asperrime, con doi sole entrate, et quelle angustissime. 
Atta quando sia unita, da potersi difendere da se, per 
il numero d'homini da piedi, et da cavallo, che potrebbe 
mettere insieme; quando però alli confini fusse 
aiutata, et havesse spalla d'un conveniente numero di 
gente esterna; senza il qual aiuto, affermano quelli che 
sano, non potrebbe sostenersi, nè resistere a chi 
l'invadesse. Di questa provincia non occorre dir altro; 
se non che essendo quella la chiave d'Ongaria, conviene 
che Sua Maestà habbia il medesmo pensiero della 
conservatione sua, che non caschi in mano de Turchi, che 
ha del resto del regno; perchè, mentre quella si 
mantiene, si può sempre sperare di ricuperare il 
regno; sì come per contrario, perdendosi quella, 
è perduto il regno, senza alcuna speranza di potersi 
più ricuperare.</p>
<p>È stata questa provincia dominata fin'hora dal 
figliolo del re Giovanni, con Dominio absoluto; con 
titolo, che egli si dava di eletto Re d'Ongaria; con 
recognitione però al Turco di 12 o 16 mille ducati 
l'anno; hora con la morte di quello, ha Sua Maestà 
guadagnato la competentia de titoli. Alli quali titoli, 
benchè quello havesse ceduto, per l'ultimo accordo, che 
restò impedito per la morte sua; però l'Imperator 
acconsentiva, che li restasse il Dominio absoluto della 
provincia, con titolo di prencipe, con mero et misto 
Imperio, senza altra recognitione; et se bene per 
tolerantia hora Sua Maestà comporti il medesmo alli 
provinciali; havendo acconsentito, che come liberi, 
faccino loro l'elettione del Vaivoda; però la Maestà 
Sua lo ha fatto per fuggire, che non entrasse disunione 
fra loro, sì come erano in propinquissimo pericolo, con 
la competentia, che vertiva tra questo Battori novo 
Vaivoda, et il Bechiez, persona appresso 'l prencipe 
morto, et appresso quelli del suo consiglio, di somma 
auttorità, et in sommo favore; onde essendo divisi, 
introducessero Turchi. Non è però che il Vaivoda 
presente, non habbia, secondo dicono, occulta et ottima 
intelligentia con Sua Maestà et se osserverà quanto ha 
scritto, può la Maestà Sua promettersi, che la 
provincia, quando che sia, torni a sua obedientia, Et 
forse hora nella dieta presente d'Ongaria, si farà 
qualche atto dalla parte del Vaivoda, di recognitione 
verso Sua Maestà.</p>
<p>Questo Vaivoda, al mio partire di corte, si diceva, et 
affirmava per vero, che se Sua Maestà si dechiarasse 
inimica del Turco, il medesmo farebbe lui; et con 
l'essempio suo, così farebbeno li suoi vicini; il 
Valacco ciò è, il Transalpino, et il Moldavo; perchè 
così danno intentione; anzi si lasciono intendere 
apertamente; benchè li Todeschi credessero poco, o 
niente, nè a questo, nè a quelli. Et con questo 
essendomi espedito di Germania, et d'Ongaria, stati 
proprij di Sua Maestà; con l'haver dato conto 
dell'intelligentia della Maestà Sua, et con quelli, et 
con il Turco, terminata questa parte, dopo dato spacio 
anco qui alla Serenità Vostra di riposarsi, passerò 
all'altra, et ultima, dell'intelligentia di Sua Maestà 
con li potentati et prencipi Christiani.</p></div2>

<div2><head>Parte terza</head>
<p>Fra li prencipi Christiani è il primo in ordine, et 
per dignità, et per auttorità il Pontefice; co 'l 
quale non può Sua Maestà intrinsecamente star bene; 
essendo stata sempre antiqua, et quasi naturale 
competenza, tra li Pontefici et Imperatori sopra 
all'auttorità; volendo l'uno prevalere all'altro; et 
ciascuno ha li suoi elettori, che sostentano le sue 
ragioni, che non è qui luogo da trattarne; la qual 
competentia ha spesso dato travaglio al mondo: et hora 
con li novi titoli di Fiorenza, ne darebbe più che mai, 
se non fusse questo accidente della guerra Turchesca. Ma 
lasciato questo generate, et venendo alle cose più 
prossime. Ancorachè Sua Maestà non possa 
intrinsecamente star bene con questo Pontefice, per il 
mal concetto, nel quale sa di essere appresso Sua 
Santità nel fatto della religione; et che per contra 
Sua Maestà habbia il Pontefice in bassissimo concetto, 
tenendolo non pur per vilissimo di sangue, et per 
persona di poca esperientia delli governi, et maneggi 
publici; ma quello che più importa, tenendola per 
colerica, et per vendicativa; per ostinata nelle sue 
impressioni; per nimica naturalmente de nobili, et de 
prencipi; nondimeno la dignità del Pontificato, et il 
rispetto di non offender li altri prencipi, con 
l'opinione universale, che si ha della buona vita di Sua 
Santità, mantiene Sua Maestà in officio, si che ella 
mostra in apparentia verso la Santità Sua ogni segno di 
riverentia; honorando come fa li suoi noncij. Et lo fa 
anco per mantenersi grato delli beneficij ricevuti, con 
li aiuti somministratili nella ultima guerra, et con 
quelli, che spereria d'havere, se tornasse l'occasione. 
Et nel negotio di Fiorenza, non si duole l'Imperator 
tanto del Papa, quanto del Duca, che sa quello che il 
Papa ha fatto, l'ha fatto per ignorantia, inganato et da 
altri; et è stato scritto a Sua Maestà, il Papa 
essersene pentito, et che se fusse a farlo, non lo 
faria; il che mitiga assai il sdegno della Maestà Sua 
(Concludo che,ancorachè intrinsecamente l'Imperatore 
tenga forse altro animo di quello, che dimostra 
nell'esteriore, della persona di Sua Santità; però, 
per non voler rompersi, va comportandosi seco con ogni 
desterità).</p>
<p>Dopo il Pontefice, tra li Re et prencipi secolari 
è il primo in ordine il Re di Francia. Con il Re 
presente, hora che co 'l parentado restano sopite, o 
almeno suspese le querele dell'Imperio,sopra Metz, Tul 
et Verdun, città Imperiali, occupate dal Re, non 
essendo più, almanco per un pezzo, chi sia per 
riscaldarsene, come inanzi il parentado, in ogni 
convento et dieta, che si faceva, veniva grandemente 
sollecitato l'Imperatore; cessando perciò tutta quella 
instantia, et sollecitudine, si può conseguentemente 
credere, che tra Sua Maestà et il Re, sia quella buona 
intelligentia, che ragionevolmente debba essere tra 
socero et genero; tanto maggiormente, havendo il Re et 
la regina madre desiderato et procurato con tanto ardore 
il parentado; et facendo, come fanno, l'uno et l'altra 
tanto dell'obsequente di Sua Cesarea Maestà, con 
ricercare il consiglio et parere di lei, in tutte le 
loro attioni; in tanto che l'Imperatore si promette del 
re, <foreign lang="lat"><hi rend="italic">etiam</hi></foreign> in materia d'aiuti contra 'l Turco, 
forse più di quello, che facendone prova gli 
riuscirebbe; perchè all'ultimo l'emulatione antiqua, et 
hereditaria fra queste doi case, passata in occulto 
odio, et coperta inimicitia, se bene co 'l vincolo del 
parentado, si può mitigare, non si può levare. 
Sapendosi molto bene, che li parentadi fra prencipi, non 
sono fatti ad altro fine, che per haver de figlioli, et 
posterità, a chi piace a Dio di darla; nel resto, 
quanto alli interessi loro, <hi rend="italic"><foreign lang="lat">massime</foreign></hi> in cose grandi, et 
di stato, non ci è parentado, nè affinità che tenga. 
Tiene il re un gentilhuomo residente appresso 
l'Imperatore, ma con titolo di agente, non di 
Ambasciatore, per rispetto della competentia di Spagna; 
poichè Sua Maestà Cesarea non ha voluto, nè vuole 
alterar l'uso del padre, in dare il luogo a Spagna, 
sempre che si trova suo Ambasciatore in corte; et 
poichè l'Ambasciator di Francia, fino da principio, non 
volse accettar l'alternativa.</p>
<p>A questo gentilhomo del re è però fatto ogni sorte 
d'honore; admesso nell'anticamera di Sua Maestà; luogo, 
dove non si admetteno, se non signori graduati, et di 
titolo, oltre li Ambasciatori.</p>
<p>Viene dopo Francia, Spagna; hora di questo, che (come 
ogn'uno sa) è cuggin germano, et cognato, et genero, 
dell'Imperatore, non bisogna parlarne, se non come di 
Monarca, che da il temperamento, et la legge 
absolutamente; et non che si faccia, non si pensa pur, 
dal canto dell'Imperatore cosa, nè piccola, nè grande, 
che non sia partecipata, consigliata, et poi esseguita, 
o al sì, o al no, secondo che viene di là. Così si è 
fatto, et si farà nel negotio di Fiorenza, così in 
questo della lega, et in tutti li altri, che siano 
di momento; et con molta ragione; conciosia che quanto 
l'Imperatore conosce la debolezza sua, tanto per 
contrario conosce la potentia di quello; et con quella 
si fortfica, et si auttoriza in tutte le sue attioni, et 
con suoi medesmi Todeschi, et con altri; et io posso 
dire con ogni verità, d'havere in questa ultima 
legatione, conosciuto una gran mutatione in Sua Maestà 
Cesarea da quello, che ho veduto nell'altra; perchè 
dove per inanzi, fino al tempo della morte del prencipe 
Carlo di Spagna, si vedeva manifestamente una occulta 
emulatione, che teneva l'Imperator con quel re, 
parlandone con li confidenti, quando le occorreva, con 
non troppo honore, per non dir dishonore di quello; hora 
mutato stilo, non ne parla, se non con grandissimo 
rispetto. Et se bene Sua Maestà Cesarea sa di essere in 
mala opinione, et in mal concetto de Spagnoli, però 
sapendo insieme, che il re si rimette al voler di 
quelli, lo passa con dissimulatione; et lo passerà 
così, almeno fino che resti viva una minima scintilla 
di speranza della successione di quelli stati; se 
avenisse, come può avenire, che 'l re non havesse 
heredi maschi. Per questo rispetto, importando troppo 
all'Imperatore a non rompersi, nè a slargarsi, lo fa, 
et vi attende con ogni diligentia. Nasce il mal 
concetto, et la mala opinione, che hanno dell'Imperatore 
quelli di Spagna (intendo di quelli del consiglio del 
Re) non solo per il rispetto della religione, non 
restando ben edificati del proceder suo in quella; ma 
per la mira, et disegno, che hanno visto, et si hanno 
dati ad intendere, che tenga l'Imperatore (quando non li 
riesca per via di successione, et per heredità) di 
occupare per altra via li stati del re, <hi rend="italic"><foreign lang="lat">massime</foreign></hi> quelli 
di Fiandra, et anco quelli d'Italia; sapendo essi, che 
in ogn'uno di questi stati l'Imperatore ha de occulti et 
grandissimi parteggiani, et servitori; con grande 
inclinatione delli populi; et che ha havuto, et ha delle 
offerte, et delli inviti. Ne fa fede il sdegno, che 
riceverono dell'officio, che mandò l'Imperatore a fare 
per l'Arciduca Carlo in Spagna, a nome suo, et 
dell'Imperio, a favore delli ribelli di Fiandra, quando 
aspettavano, che Sua Maestà se li cacciasse dinanzi, et 
li perseguitasse come proprij ribelli; onde l'officio in 
Spagna fu ricevuto in tanto mala parte. Questa mala 
opinione di sè, che habbiano li Spagnoli, lo sa come 
dico l'Imperatore, et non solo la dissimula, ma va 
sopportando ogni dì delle ingiurie, et delli 
affronti, che li vengono fatti; sì come oltre li 
altri, è stato quello dell'haver rimandati li prencipi 
suoi figlioli, senza alcuna provisione, o intertenimento 
pur minimo, come ogn'uno aspettava, che li fusse 
assignato; eccetto che di un semplice donativo in 
contadi, per aiuto di costa, per le spese del viaggio. 
Cosa tenuta da Todeschi, et da tutti della corte per una 
irrisione; et interpretata per un sprezzamento troppo 
grande del Re verso di quelli, et verso di Sua Maestà, 
di che ne hanno parlato a tutte l'hore ad alta voce in 
corte. A questo s'aggionge l'haver quel re negate quasi 
tutte le gratie, che l'Imperatore fece ricercare per la 
regina sua figliola, quando andò a marito. Ma oltre 
questi, et altri, l'ultimo che più importa è stato, 
dell'occupatione del stato del Marchese del Finale, 
feudatario di Sua Maestà, che quanto alla dignità, et 
auttorità dell'Imperatore non potria esser stato 
peggio; essendo li Spagnoli venuti all'occupatione di 
quel stato con l'arme, et con la forza, senza haver 
fatto inanzi alcuna sorte di officio, et senza haverne 
detto pur una minima parola; come se l'Imperatore fusse 
o loro vasallo, o loro nimico. Da questo si vede quanto 
li Spagnoli s'assicurino, in fare con Sua Maestà 
Cesarea tutto ciò che vogliono. Et per mettere anco Sua 
Maestà, in maggior sospetto, et gelosia della 
successione (se pure avenisse il caso, che il re non 
havesse maschi) affine di mantenerla tanto più in 
officio, et in rispetto verso di loro, consigliano, et 
procurano quanto più possono, di promovere ad ogni 
sorte di grado, et di grandezza, questo Don Giovanni 
d'Austria, al quale Dio sa se veramente, et con effetto 
non volessero più tosto che 'l re maritasse la 
principessa sua primogenita, che al Prencipe Rodolfo, 
primogenito dell'Imperatore; per il qual sospetto, et 
gelosia, non si può dire quanto sia essoso, et 
abhorrito in corte Cesarea il nome di questo Don 
Giovanni; et con quali orrechie s'oda nominarlo; tanto 
maggiormente si farà adesso, dopo questa vittoria, che 
lo haverà fatto invidioso a tutto 'l mondo. Hora quanto 
al negotio della lega, non solo li Spagnoli non hanno 
fatto fino al mio partire, nè facevano alcuna sorte 
d'officio, perchè l'Imperatore si movesse; ma 
tacitamente lo facevano in contrario, perchè non si 
movesse; et quando io era in corte, era tenuta cosa (lo 
dirò liberamente) ridicola, di vedere un Cardinal 
legato far officio per la lega, et l'Ambasciator di 
Spagna non parlare; non havendo esso Ambasciator, dopo 
la conclusione della lega, havuto di Spagna in 
commisione pur una parola da dire all'Imperatore. Ma 
senza questi officij troppo ben comprendono, et da molti 
segni hanno prima che hora compreso li ministri, et 
consiglieri Cesarei, con Sua Maestà medesma, a che 
camino vadino seco li Spagnoli; di non voler ciò è 
vedere la Maestà Sua un pelo più grande di quello, che 
ella è; et però non si curando, anzi abhorrendo la 
grandezza, et prosperità sua, è da temere, che non 
veniranno nella lega mai ad offerte, et partiti che 
rilevino; essendo per escusarsi con le grave spese, 
sostenute, et che sostengono in Fiandra, et alle 
frontiere di Francia, per sospetto de Ughenotti, et di 
pratiche occolte de Francesi; oltre quello, che spendono 
nella guerra presente. Et se nella guerra defensiva dal 
canto dell'Imperatore per l'aggressione fattale dal 
Turco l'anno 66, guerra di tanta consequentia alli 
Spagnoli medesmi, non passorono 100/m. scudi, manco 
passeranno nell'offensiva, che voglia fare l'Imperatore. 
Et con questi suoi 100/m. (disse un dì il signor 
Lazaro Svendi a me) che cosa vogliono li Spagnoli, che 
possa fare l'Imperatore! Mostrando di quanto poco rilevo 
siano simili aiuti al bisogno di Sua Maestà. Rimetto 
alla parte di Vostra Serenità di dire le cose, che 
andassero riccordando, et mettendo inanzi 
all'Imperatore, sopra questa republica, di grandissimo 
pregiudicio al negotio della lega; <hi rend="italic"><foreign lang="lat">massime</foreign></hi> appresso una 
natione, quale è l'Alemana; sospettosissima di natura, 
et appresso un prencipe timido, oltre l'esser 
sospettoso, come è Sua Maestà. In somma mostravano 
chiarissima la intentione loro, che quello, che per 
ragione di stato, et per interesse loro, vorriano 
vedere, et di Vostra Serenità et di tutti li altri 
prencipi, vorriano di Sua Maestà Cesarea medesma; che 
ella fusse cio è, non già consumata, et destrutta, 
(che questo non faria per loro) ma sì bene posta in 
perpetuo bisogno, et necessità; acciochè havendo la 
Maestà Sua bisogno di ricorrer a loro, per esser 
sollevata, essi siano li dominatori, et datori della 
legge; et vengino essi a tenere il freno in bocca alli 
altri, et non a portarlo.</p>
<p>Queste sono quelle cose, che conosciute dall'Imperatore 
non solo lo intepidivano, et lo raffreddavano; ma quello 
che è peggio raffreddavano; anzi alienavano tutti li 
suoi, nelli quali stava tutta la resolutione; dependendo 
ancor Sua Maestà Cesarea in resolutione tanto grande, 
et di tanta importantia, da quelli del suo consiglio, et 
(dalli altri) di sua natione.</p>
<p>Però se di Spagna, donde sono mossi li impedimenti, 
non vengono anco levati; et se in questo negotio della 
lega, non viene di Spagna più che grave, et urgente 
commissione, o per lettere, o per alcun homo 
espresso, invano al mio giudicio, et la Serenità 
Vostra, et il Pontefice s'affaticheranno con 
l'Imperatore, troppo prevalendo alli officij dell'uno, 
et l'altro, quelli di Spagna. Mi sono forse più del 
dovere allongato in questa parte di Spagna; ma li 
negotij presenti tanto importanti a questo stato, me ne 
hanno dato occasione.</p>
<p>Con Spagna per adherentia, et affinità seguiterebbe 
Portogallo benchè Polonia pretenda seco di precedentia, 
ma per espedirmi di Spagna, essendo Portogallo parte di 
quella; mi basterà di dire, che l'istessa affinità, 
che ha l'Imperatore con Spagna, la medesma, o poco 
minore ha con quel re, vivendo tuttavia l'avia di esso 
Re, sorella dell'Imperatore Ferdinando, et zia 
dell'Imperatore presente; oltre che il re sia figliolo 
della sorella dell'Imperatrice, et nipote 
conseguentemente di Sua Maestà Cesarea, et per esser 
stato anco in propinquissima potentia di esser suo 
genero, in luogo del re di Francia; però tra la Maestà 
Sua Cesarea et quel regno, non vi essendo nè 
competentia di stati, nè di heredità, nè pretensione 
de confini, o cosa simile; essendo le provincie con 
tanto intervallo digionte l'una dell'altra, è quella 
buona intelligentia, che conviene a così stretta 
parentella, come è tra loro.</p>
<p>Ho detto di Portogallo, per espedirmi di Spagna; ma il 
luogo dopo Spagna era d'Inghilterra; benchè vertisca 
anco controversia di precedentia tra quello, et 
Portogallo, cominciata da che l'Inghitterra, alienatasi 
dalla chiesa divenne scismatica. Hora con la regina 
presente, mostra l'Imperatore haver buona intelligentia, 
et ella seco; et benchè non sia seguito il parentado di 
lei con l'Arciduca Carlo, sa molto bene la regina il 
diffetto non esser venuto dall'Imperatore, che lo 
disiderava, et procurava; essendole la pratica costata 
molti migliaia di fiorini, con l'intertenimento fatto 
nel tempo mio così longamente all'Ambasciatore della 
regina. Ma il diffetto è stato (come dissi nella prima 
parte) dell'Arciduca. Però havendo l'Imperatore, 
conosciuto, almeno esteriormente la buona volontà della 
regina, et la stima che mostrava fare della casa sua; et 
dall'attra parte havendo la regina conosciuto il 
buon'animo et inclinatione più che ordinaria della 
Maestà Sua Cesarea verso di lei; sapendo anco la 
regina, quanto dispiacesse all'Imperatore quell'atto 
publico della scomunica, fatto contra di lei, et quanto 
ne riprendesse li auttori di quella; perciò tra loro 
non correno se non complimenti, et officij di buoni 
amici; se bene per rispetto dell'Arciduca, parendo alla 
regina di esser stata negletta, sia forse male affetta 
verso di lui; se pur è vero, che essa regina non 
fingesse, sì come tuttavia si crede; et che in 
effetto fusse alienissima dalla conclusione, et con 
l'Arciduca, et con altri; essendo proceduta in tutta 
quella pratica con duplicità, con fine d'intertenere, 
et dar pasto (come si dice) alli suoi Inglesi, che la 
sollecitavano o al maritarsi, o al declarare l'herede, 
non volendo lei fare nè l'uno, nè l'altro.</p>
<p>Vengo hora a Polonia, non solamente zio 
dell'Imperatore, cio è cugino germano della madre, nati 
di doi fratelli, ma doi volte suo cognato; havendo il re 
sposato doi sorelle di Sua Maestà Cesarea benchè con 
questa ultima, maritata in primo matrimonio al Duca di 
Mantoa, fino dalli primi anni, che il re si congionse 
seco, facesse divortio, allegando alcuni diffetti di 
quella, sì come, che ella patisse di mal caduco, et 
d'haver guasta la matrice, con essere inhabile alla 
concettione.</p>
<p>Morto poichè è stato l'Imperator Ferdinando, havendo 
lei, co'l mezo dell'Imperatore presente, et delli 
fratelli, procurato, et ottenuto di poter tornare in 
Germania, con la partita sua di Polonia, è poi tra 'l 
re et lei successa totalmente la separatione; senza che 
le resti più speranza da poter tornarvi; sì come ella 
dipoi (ma in vano) ha più volte tentato. Doverebbe 
adonque questa separatione haver, con ragione, causato 
grave inimicitia tra l'Imperatore et li fratelli, con il 
re; ma l'Imperatore per altri suoi rispetti, et fini 
più importanti, lo ha dissimulato, et tuttavia va 
dissimulando. Li rispetti sono la speranza che ha Sua 
Maestà Cesarea (essendo il regno di elettione) che 
mancando il re senza heredi legitimi, sì come va a 
camino (già havendo passati li 52 anni, et restando 
senza moglie) che la elettione possa cascare in casa 
sua, in uno de suoi figlioli; alche la Maestà Sua 
Cesarea vi attende con ogni diligentia, passando tra Sua 
Maestà et il re spesso presenti di cavalli, dell'uno 
verso l'altro, con ogni sorte di domestichezza. Oltre il 
re, intertenendosi Sua Maestà Cesarea con quanti 
signori di Polonia le capitano inanzi; honorandoli, 
presentandoli, et non lassando con loro officio alcuno 
indietro; tanto con li laici, sì come co'l signor 
Laschi, persona di gran seguito, et molti altri; quanto 
con li ecclesiastici; ma con questi sopra tutto, come 
più inclinati alli figlioti dell'Imperatore delli 
altri; per la conservatione che spereriano della 
religione catolica. Con questo fine, et intentione, ha 
fin'hora proceduto, et procede ancora l'Imperatore con 
quel Re; et era questi anni passati talmente ristretta 
l'unione di questi doi prencipi, che haveano accordato 
d'abboccarsi insieme nelta provincia di Slesia, dominio 
dell'Imperatore, nella città di Vratislavia. Il 
qual abboccamento restò poi impedito, con le molte 
occupationi di Sua Maestà Cesarea nella dieta, che 
all'hora si teneva d'Ongaria; o che si dicesse così; et 
che in effetto fusse il rispetto della spesa, che 
l'Imperator conveniva fare grossissima, non tanto nel 
viaggio, che pur era longo, et dispendioso molto; 
conducendovi Sua Maestà l'Imperatrice, con tutta la 
corte; ma quello che più importava (dovendo l'Imperator 
esser l'hospite) nell'alloggiare, spesare, et presentare 
il re, qual veniva pomposissimo, et con grandissima 
compagnia.</p>
<p>Hora quanto all'unione, che era tra questi doi 
prencipi, dico che era tale, che l'Imperator si 
prometteva del re (<foreign lang="lat"><hi rend="italic">etiam</hi></foreign> in materia di leghe, 
et di romper con il Turco) quello, che si prometesse di 
sè medesmo, et ne parlava come per affirmatione, si 
come più volte ne ha parlato meco. Al presente, da 
circa un mezo anno in qua, pare, che le cose siano molto 
mutate; et che l'unione si vada molto allargando; 
conciosia che l'Imperatore non parla più con 
quell'affirmatione, della volontà del re, come soleva, 
et lo disse un giorno a me con queste parole. 
Ambasciator non l'haveremo così larga con questi 
Poloni, come si promettevano. Ma non volse la Maestà 
Sua uscire, ancorachè invitata da me, a dir perchè; et 
io per riverentia non ardì di passar più oltre.</p>
<p>Ma si va giudicando, che l'allargatione nasca, dapoi 
che si sa, che quel re, rinovato l'humore di voller far 
declarare al tutto il divortio con la regina, come 
legitimamente fatto, vuole passare ad altre nozze; 
conciosia, che intertenga (si crede a questo fine) in un 
luogo retirato, poco discosto dalla corte, una giovane 
Polacca, nobile, ma di casa privata; facendola servire, 
et trattare non altramente, come se fusse sua moglie, et 
regina; et la cosa è stata, et è tuttavia così 
publica, et scoperta, che avertitone il Papa dal suo 
nontio, et forse anco dal Cardinal Varmiense, che è in 
Roma, et da altri ancora occultamente, mandò 
espressamente a farne officio co 'l Re, per rimoverlo da 
un pensiero tale. Però quanto più il re con quelli, 
che hanno fatto seco officio, è andato negando, che non 
sia niente, tanto più ha fatto crescere la sospittione, 
che sia più che mai per farlo, et che habbia dato 
così, per levarsi d'attorno tutti quelli, che cercano 
d'impedirlo. Per questa causa adonque, et a questo fine, 
si crede, che s'affretti il Legato Commendone, et 
solleciti quanto può, l'andata sua in Polonia, per 
trovarsi inanzi la dieta generale, et per prevenire, che 
non segua (come si afferma essere in molto pericolo) 
alcuna mutatione nella religione, fomentata per aventura 
dal Re medesmo, come fece il re d'Inghilterra, per 
venire, come quello, al suo disegno, di haver sopra il 
divorcio una declaratione del regno a favor suo; poichè 
dal Pontefice non può sperar d'haverla. Per il medesmo 
effetto pare fusse anco mandato in Polonia 
dall'Imperatore ultimamente il Marescial di Moravia, 
persona tanto domestica, et confidente di quel re, se 
bene fusse mandato per altri negotij, ancora; sì come 
era quello di Transilvania, et questo della lega, al 
ritorno del quale affermano habbia riferito, di non 
haver trovato nel re, sopra le cose trattate, nè quella 
prontezza, nè quella resolutione, che Sua Maestà 
Cesarea si stimava. Preme grandemente (come è da 
stimare) questo negotio del divortio all'Imperatore, se 
l'intentione di quel Re si effettuasse; perchè per il 
torto grande, che si farebbe alla regina sua sorella, 
sarebbe Sua Maestà Cesaea forzata d'alienarsi, et di 
romperla del tutto; non solo con il re, ma con tutto 'l 
regno, prestandovi il consenso, con la qual alienatione 
resteriano impediti, et rotti conseguentemente tutti li 
disegni della Maestà Sua dell'elettione in quel regno 
d'uno de figlioli; perchè non è dubbio, se 'l re 
venirà a questo, non ci venirà prima, che non veda 
gravida questa giovane, che disegna sposare, per esser 
ben sicuro della successione. Et già si va dicendo, per 
occorrer al dubbio, che si ha dell'inhabilità di quel 
re a poter generare (non l'havendo mai fatto in tanto 
corso di tempo, et con la pratica che ha havuto con un 
tanto numero di donne, che si sa esser infinite, et 
d'ogni età et conditione) si va dico dicendo, che 
adesso ultimamente gli sia, d'un altra donna, nata una 
figliola. Un altro segno ancora si è veduto, di non 
troppo buona dispositione del Re, verso questa casa, che 
alle nozze dell'Arciduca Carlo, tenute dall'Imperatore, 
con tanta solennità in Vienna, ancorachè fusse come 
cognato invitato tanto a tempo, che bene haverebbe 
potuto complire all'uso di là, di mandare alcun 
presente, come fecero tutti li altri prencipi invitati, 
però non lo fece, con meraviglia universale di 
ciascuno; ma suplì con una semplice lettera al suo 
Ambasciatore, che dovesse congratularsi, et assistere a 
suo nome alle nozze; affronto stimato non meno fatto 
all'Imperatore, che teneva le nozze in casa sua, 
quanto all'Arciduca. Con il quale Arciduca può essere, 
che il re havesse, et habbia sdegno particolare, per 
haverli offerto una sua sorella, ma donna, come si sa, 
di 46 o 47 anni, et perciò ricusata.</p>
<p>Ho detto, che al Marescial di Moravia, mandato 
dall'Imperatore al re, fu fra gl'altri negotij commesso, 
che parlasse anco di lega, et di unione contra 'l Turco. 
Questo ritornato riferì, come ho già detto, che, come 
nelle altre cose trattate, non havea trovato nel re 
quella dispositione, che l'Imperator si prometteva, 
così non havea trovato specialmente in questo della 
lega; onde egli teneva questo negotio per molto 
difficile. In conformità di questo, dico a Vostra 
Serenità, che dove questi mesi passati, non solo li 
Ambasciatori Poloni, ma tutti li altri di quella natione 
(che ne capitano assaissimi a Vienna) dicevano 
conformemente, che risolvendosi l'Imperatore alla lega, 
si risolveriano loro ancora, non dicevano più così; o 
fusse per questo allargamento, che vedevano tra li 
prencipi; o fusse per essere, come erano, grandemente 
impauriti, et aviliti, delli felici progressi del Turco, 
questi doi anni continui, et delli infelici per la 
Christianità, specialmente per questa Republica, della 
quale, quanto per inanzi mostravano d'havere ottima 
opinione, tanto poi mostravano il contrario; attribuendo 
a quella la colpa d'ogni danno. Così è stato scritto, 
et si scriveva del continuo in Polonia, con quel peggio, 
che si potesse imaginare, del termine, a che fusse 
ridotta questa republica; interpretando come meglio 
pareva a quelli, che scrivevano, quello, che vedevano 
delli progressi di qua: che vi fusse ciò è (per non 
tacere li particolari) divisione grandissima tra quelli 
del governo; che tutte le città del Dominio, per le 
gravi impositioni, che si mettevano, fussero alienate, 
et stessero per levarsi; che qui nella città fusse 
mancato ogni traffico, et comercio; onde li forestieri, 
et mercanti, se ne fussero andati, et a tutte l'hore se 
ne andassero; et che finalmente la republica fusse 
ridotta a termine, per cadere ad hora per hora; et 
quello che più importava, che la lega non poteva 
durare, per rispetto che la Serenità Vostra non solo 
consentiria, ma procureria qualonque sorte d'accordo, 
che potesse co 'l Turco; accusandola manifestamente 
d'inconstantia, et d'infidelità, oltre di una viltà 
inestimabile. Ma come che tutte queste cose fussero 
scritte da ogn'uno, tanto alla corte di Polonia, quanto 
alla Cesarea, anco il Vescovo di Posnania, tornato 
ultimamente da Padoa, senatore de primi di Polonia, et 
di molta auttorità appresso il re, et di molta fede 
appresso l'Imperatore, le haveva talmente impresse in 
Sua Maestà Cesarea et suoi consiglieri, che niente era 
più creduto di questo; così è da stimare havesse 
scritto in Polonia et anco peggio. Con la qual 
testificatione, sì come si alienava in tutto l'animo 
dell'Imperatore, et delli suoi, così molto più è da 
credere si fusse alienato l'animo di quel re, et di 
quella natione. Però hora con la vittoria, et con 
l'andata del Cardinal Commendone, le cose saranno in 
altro essere.</p>
<p>Havendo detto delli re, et prencipi esterni; restano li 
prencipi d'Italia, Mantoa, Ferrara, Parma, Savoia, 
Fiorenza, et Urbino, li quali essendo tutti, et per 
parentella, et per antiqua et domestica servitù, 
congionti come sono, con l'Imperatore, oltre l'esser 
quasi tutti, eccetto Parma et Urbino, feudatarij 
dell'Imperio; (ma questi sono stipendiati, et dependenti 
dal re di Spagna, che vale quasi tutto uno) essendo dico 
tali, si possono per adherentia, et per ragione di 
vassalaggio, riputar come sono, sudditi di Sua Maestà 
Cesarea, alla quale non ardiriano di opponersi, nè di 
contradire; tanto più sapendo di essere amati, stimati, 
et honorati dalla Maestà Sua come sono. Non vuole 
entrare tra questi per obligo, ma per volontà, il Duca 
di Fiorenza; pretendendo per il stato di Fiorenza, esser 
libero. Ma non solo Sua Maestà et quelli del suo 
consiglio, ma tutti li stati, et prencipi dell'Imperio, 
non lo tengono manco suddito per Fiorenza, che per 
Siena. La qual resolutione, si vedrà co'l fine del 
negotio delli novi titoli del Duca; andando la cosa a 
camino, (poichè il re di Spagna vi si è declarato con 
li prottesti fatti in Roma, et si è interessato ancor 
lui) di finirsi più tosto con l'armi et con la forza, 
che co 'l negotio; persistendo il Duca, come si dice, 
che persiste, in voler ostinatamente più tosto perder 
lo stato, et quanto ha, che cedere a niente di quello ha 
ottenuto. Negotio, per la verità, tanto odioso 
all'Imperatore et che l'ha posto in tale indignatione, 
per la poca stima, et negletto, che il Duca ha mostrato 
fare della Maestà Sua; non solo non havendo voluto, 
pregato da quella, con lettere di sua mano, et con 
efficacissimi officij del suo Ambasciatore in Roma, 
astenersi da quell'atto della coronatione (che è stato 
tutto 'l tosico) ma come se si burlasse di Sua Maestà; 
havendo negato impudentemente, che di coronatione non 
sapeva niente; che non era venuto a Roma per questo, ma 
semplicemente per ringratiare il Papa: negotio, 
dico, riputato tale, et di tale offesa di Sua Maestà, 
che non credo si possa sperarne compositione, poichè 
non è più in mano, nè in poter solo di Sua Maestà il 
farlo; ma di tutto l'Imperio, a chi la Maestà Sua lo ha 
rimesso. Et ancorachè il Duca si disponesse a 
rinonciare intieramente a quanto ha ottenuto, con 
rimettersi liberamente alla volontà, et buona gratia di 
Sua Maestà Cesarea, Dio sa se li valesse; et se fusse 
più a tempo a farlo; se è il vero, che il re di 
Spagna, con questa occasione, habbia disegno, et voglia 
di rihaver Siena. Rimosso adonque Fiorenza, odiosissimo, 
come dico, et riservato a demostratione severa contra di 
lui; o di privatione, come decaduto dalli stati che 
tiene, o di cosa simile (la qual demostratione si farà, 
quando ne parerà il tempo, et l'opportunità al Re di 
Spagna, che ha da essere l'essecutore; et forte si saria 
fatta, se non fusse la guerra presente del Turco; et il 
voler intertenersi, fino dopo fatti li officij, mandati 
a fare dal Pontefice con Sua Maestà Cattolica dal 
Cardinale Alessandrino; et con l'Imperatore dal 
Cardinale Commendone) Rimosso dico Fiorenza, tutti li 
altri, et per obligo, et per elettione, si possono 
riputare una cosa medesima con Sua Maestà Cesarea, per 
dover esser amici, o nemici a chi la Maestà Sua si 
scoprisce, et per correr seco la medesma fortuna.</p>
<p>Sopra li quali prencipi, vi sariano da dire molti 
particolari, per diverse pretensioni, che hanno, l'uno 
con l'altro, le quali si trattano in corte Cesarea; si 
come della precedentia tra Ferrara et Fiorenza, sopra la 
quale è già contestata la lite; ma non si procede, per 
causa dell'inhibitione fatta dal Pontefice a Ferrara; 
attendendo Ferrara a fare che sia levata; et sì come 
della lite sopra 'l petitorio, tra Savoia et Mantoa per 
il Monferrato, li quali particolari pretermetto 
studiosamente, riputandoli fuori della presente 
consideratione, quanto a buona, o mala intelligentia, 
che habbiano con Sua Maestà, et ella con loro.</p>
<p>Ho parlato, et dato conto dell'animo di Sua Maestà 
Cesarea con tutti li prencipi, con li quali ella può 
havere comertio, et communicatione; havendo riservata 
per ultima la Serenità Vostra, verso la quale, se si 
guarda all'esteriore, non si può conoscere se non buona 
volontà della Maestà Sua; perchè ella non fa alcuna 
distintione in honorare li suoi Ambasciatori da quelli 
de Re; procedendo con loro (parlerò di quello, che ho 
veduto in me) con ogni demostratione di confidentia; et 
tanto maggiore, quanto che con la divisione fatta con li 
fratelli, cessano in Sua Maestà quelle pretensioni de 
confini, et delle tre materie publiche, di Marano cio 
è, de Porti, et della Navigatione; non havendo la 
Maestà Sua eccetto che per Fiume, et Segna, 
luoghi della Croatia, posti al mare, più alcun confine 
con questo Dominio; onde non essendovi interessi, non 
può venir manco causa di querela, nè ragionevolmente 
mutatione di volontà. Et nelli travagli presenti di 
Vostra Santità, ha l'Imperatore mostrato, almeno con le 
parole, di sentire come suoi proprij, tutte le 
disgratie, et danni successi. Et è da credere, che 
quando non lo dicesse, et sentisse, per amore della 
republica, lo dicesse et sentisse per interesse suo 
proprio; perchè conosce molto bene, che non saria ponto 
di suo servitio, non dico la rovina, ma la debolezza di 
questo stato, aggrandendosi con essa il Turco, suo 
perpetuo, et hereditario inimico. Quanto adonque 
all'esteriore, non ci era in Sua Maestà che desiderare; 
il medesimo dimostravano quanto alle parole li doi 
fratelli, correndo come fanno la istessa fortuna con Sua 
Maestà quanto al bene et al male. Però intrinsecamente 
con l'Arciduca Carlo la cosa va altramente verso la 
Serenità Vostra; perchè stimandosi d'havere (per 
quello, che gli han fatto credere li ministri, et 
conseglieri suoi) grandissima ragione, nelle 
controversie sopranominate, che vertiscono con questo 
stato, fatte sue proprie, per li lochi, che possede, 
fino che sopra quelle non vede resolutione, non può 
haver buon'animo (sopra 'l particolar delle quali 
controversie, rimetto di parlarne, come cosa d'altro 
luogo, et d'altro tempo). Ma quanto all'animo 
dell'Arciduca, che non possa esser buono, non è perchè 
di sua natura sia tale; perchè, come dissi, è buono, 
et di natura quieta, ma per esser così persuaso dalli 
suoi, in poter de quali è dato absolutamente, quali 
tutti (per dirlo in una parola) sono capitali nimici di 
questo stato; sì come in universale sono quasi tutti li 
sudditi di Ferdinando, et dell'Imperatore, essendo 
passata l'indignatione, et odio loro da quella prima 
età delle prime guerre, successivamente, di padre in 
figliolo, et in nipote, fino all'età presente, come 
cosa hereditaria. Ma lasciati questi, che sono di poca 
stima, da non sperar in alcun modo nè di raddolcirli, 
nè di placarli, torno all'Imperatore per concluder, che 
dell'animo di Sua Maestà nell'estrinseco, non ci sia 
che poter disiderare; ancorachè la Maestà Sua (se bene 
con dissimulatione et con riso) dicesse, che le veniva 
scritto (et specificava da Giovan Miches) che hora era il 
tempo da voltarsi contra questa republica, con esserle 
offerti aiuti, per recuperar quello, che le veniva 
occupato; intendendo di Marano; et accennava Sua Maestà 
di cose anco più vecchie, sì come Padoa, Vicenza, 
Verona, che chiamano città dell'Imperio.
Ma se le parole possono dar inditio dell'animo, 
certo quelle di Sua Maestà erano tali, che davano a 
credere, se la Maestà Sua havesse il potere, conforme 
al volere, non lascieria l'occasione d'unirsi con la 
lega. Ma ho già a sufficientia narrato li impedimenti, 
et rispetti suoi, fatti tanto maggiori, se è vero 
quello, che hora dirò, communicatomi quando io era là, 
da persona di molta auttorità, attissima a saperlo. (Il 
che io rimessi quanto parlai di Spagna, di voler dire in 
questo loco) Et questo è, che veniva scritto di Spagna 
a Sua Maestà Cesarea (ma non mi fu specificato, se da 
suoi ministri che sono in Spagna, o da quelli del Re) 
che la Maestà Sua andasse bene intertenuta; perchè dal 
proceder et dalli modi tenuti da Vostra Serenità nella 
trattatione et conclusione della lega, non si poteva 
tener la lega per cosa stabile, ma temporanea; perchè 
del certo la Serenità Vostra si accorderia, come 
meglio, et come prima ella potesse. Onde se la Maestà 
Sua si declarasse, porteria pericolo, che rompendosi la 
lega, non restasse adosso a lei tutta la piena della 
guerra.</p>
<p>Veda Vostra Serenità se questi officij sono veri, se 
erano sufficienti, o no, ad alienare Sua Maestà 
sospettosa, et timida di natura, dalla resolutione; et 
ad haverla confirmata nel consiglio, che le era dato, di 
star prima a veder qual frutto, et effetto fusse per far 
la lega. Però hora che è piacciuto alla bontà di Dio, 
co 'l successo della vittoria, di haver prevenuta Sua 
Maestà con haverle già mostrato l'effetto di essa 
lega, et effetto tale, che non solo non era sperato, ma 
era desperato da ogn'uno; lo stimo, se si continuerà 
nella pratica con la Maestà Sua, et che dalla parte di 
Spagna non vi sia posto impedimento; ma siano fatti 
quelli officij, che per la molta auttorità di quel re, 
si possono fare (non essendo alcun altro, non bisogna 
inganarsi, più atto di quel Re a mover Imperatore, anzi 
niun'altro che lui è atto a poterle fare) si può 
credere, et sperare, che anco l'Imperatore si moverà, 
se vi concorreranno quelli aiutti, senza li quali la 
Maestà Sua Cesarea non può fare; et movendosi 
l'Imperatore, se le cose tra Sua Maestà et il Re di 
Polonia non peggiorano, si può tener per fermo, si 
moverà anco quel Regno; potentissimo, et opportunissimo 
sopra qualonque altro. Dietro al quale venirà in 
consequentia (come ho detto ancora) li adherenti suoi; 
il Moldavo, il Valacco, et il Transalpino, oltre il 
Vaivoda di Transilvania, tutti prencipi grandi, che 
essendo come sono nelle viscere del Turco, sono 
attissimi a poterli fare gran danno. Ma oltre questi 
(quello che più importa) saria atto l'Imperatore a 
movere anco il Moscovito, prencipe di quella 
potentia, et forza, che si sa. Con il quale Sua Maestà 
Cesarea ha frequente comercio, et buona intelligenza, 
tutta a questo fine. Et è da credere, che il Moscovito 
saria tanto più pronto a farlo, quanto che riconosce da 
Turchi, tutta la ingiuria, et il danno così notabile, 
ricevuto ultimamente dalli Tartari Procopensi, 
feudatarij et stipendiati del Turco; instigati da lui di 
andar ad abbrusciarli, (come hanno fatto) la propria 
città di Mosca, metropoli et prencipal sua residentia, 
con una gran parte della provincia, con haverli levate 
più di 60/m. anime; onde è da credere desideri di 
vendicarsi, et renderli la ingiuria; et sempre che 
l'Imperatore si risolverà di mandar al Moscovito, saria 
di gran servitio di Vostra Serenità et della lega, di 
congiongere con li Ambasciatori di Sua Maestà Cesarea, 
uno Ambasciatore della Serenità Vostra, et che Spagna 
facesse il medesmo; et per quella via mandar a 
sollecitare anco il Persiano. Il che piaccia a Dio, che 
come è desiderato, et non disperato, così per 
beneficio universale della Christianità, et particolare 
di questa Eccellentissima Repubblica sia per succedere.</p>
<p>Questo Serenissimo Prencipe è tutto quello, che in 
universale, et particolare, ho per il carrico mio 
stimato più degno d'essere riferito in questo 
Eccellentissimo luogo. Nel resto, di quello che 
appartiene a me, et al particolar mio, non mi occorre 
dir altro, se non che havendo servito la Serenità 
Vostra nella presente legatione per 62 mesi, che si 
può dir che sia, anzi è, il corso integro di doi 
legationi, mi sono in tutte le attioni mie forzato, 
quanto meglio ho saputo, di sostenere il grado come io 
sosteneva la persona di Vostra Serenità, conforme al 
stato, et qualità di lei; senza riguardo di spesa, come 
può esser ben noto a molti, che sanno, et hanno veduto 
nel modo, che io vivesse. Gloriandomi di questo; non 
solo di non haver ceduto, ma in molte cose d'haver 
superato li Ambasciatori de Re, residenti a quella 
corte; benchè havessero il doppio di provisione, di 
quella di Vostra Serenità; essendo la mia casa, come 
una publica hosteria, stata aperta a tutte l'hore ad 
ogn'uno; con universal concorso di tutti li cortiggiani 
d'ogni natione, et di quanti vi sono capitati; sì, che 
il più delle volte nè il secretario, nè alcuno delli 
mei capivano alla tavola. Oltre l'haver seguitato Sua 
Maestà in continui viaggi; tre volte in Moravia, in 
Slesia et Boemia, per occasione delle Diete; tre in 
Ongaria, et ultimamente nell'Imperio alla dieta di 
Spira; viaggi longhissimi di 600 et più miglia; con 
quel dispendio, che si può imaginare, in anni così 
penuriosi; conducendomi dietro sempre 24 et 25 
persone, che tante erano la mia casa, tutti (dal 
secretario in poi) con grossi salarij, et 
provisioni, per haver persone, che sapessero ben 
servire, (con robbe et cariaggi, come è necessario, et 
ben sano li pratichi) la qual spesa però è stata, et 
sarà sempre sopportata da me non solo patientemente, ma 
allegramente et volontieri, per l'obligo mio verso la 
patria, et verso la Serenità Vostra (in servitio della 
quale havendo destinata la vita, non debbo 
conseguentemente tener conto della robba. Non considero 
oltre la spesa li incommodi, et li pericoli corsi, se 
non d'altro, della peste, perpetua in quella provincia, 
oltre li travagli assidui del corpo et della mente) non 
havendo havuto mai altro fine, che 'l servitio publico, 
nel quale mi par di poter dire, senza iattancia, non 
esser stato inutile, tanto con l'Imperatore, et 
fratelli, che mi hanno sempre veduto con quel meglior 
occhio, che si possa imaginare, et admessomi, a molte 
loro domestichezze; quanto con li prencipali 
consiglieri, et ministri suoi; fatti mei domestici, come 
li più domestici amici, et con tutti li altri 
finalmente d'altre nationi, che vi sono capitati; tutto 
sia ad honore et laude di Vostra Serenità, non a mio 
particolar merito. Che, se bene sia piacciuto alla 
benignità di Vostra Serenità et di questi Signori 
Illustrissimi con il grado presente, che indegnamente 
sostengo, compensare le fatiche mie, honorandomi con 
larga usura sopra ogni mio merito (Di che le ne ho reso, 
et ne rendo a tutte l'hore quelle più affettuose, et 
humili gratie, che io possa) però nè per questo grado, 
nè per qual si voglia maggiore, si può accrescere in 
me, nè volontà, nè ardore maggior di servirla, di 
quello, di che mi accendessi fino dal primo giorno 
(seranno adesso 20 anni et più) che io fui impiegato 
in suo servitio. Piaccia pure al Signor Dio di mandare 
occasione, nella quale potesse esser buona l'opera, et 
la persona mia, come non mi ritarderà mai nè spesa, 
nè fatica, nè pericolo, nè eccetione di loco nè di 
tempo; riputando non potere, nè più honoratamente, nè 
più gloriosamente finire il corso mio. Lasciai in luogo 
mio il Clarissimo messer Giovanni Correr datomi per 
successore, ricevuto da Sua Maestà, et veduto, per quel 
tempo siamo stati insieme, con molta satisfattione della 
Maestà Sua, et di tutta la corte, per accrescere ogni 
giorno più, per le honorate sue qualità, et per il suo 
buon procedere. Dalla virtù, prudentia, et diligentia 
del quale, come di persona già provetta et veterana in 
questo essercitio, la Serenità Vostra può aspettarne 
ottimo servitio.</p>
<p>Mi ha servito per secretario, anco in questa 
legatione di 5 anni, come fece nell'altra 
all'Imperator Ferdinando di 3 anni, et più, messer  
Francesco Meraveglia qui presente, che sono il spatio di 
otto anni, che si può dire una età. Certo con quella 
fede, et diligentia, et con quel rispetto et obedientia, 
che si possa aspettar maggiore da nissun'altro par suo; 
non havendo perdonato nè a fatica, nè a spesa, per 
componer quanto più honorato, con molto dispendio della 
casa sua, gravata di molta famiglia. Et veramente 
essendo di quella virtù, et di quelle buone qualità, 
che convengono alla sua professione; et sopra tutto di 
quel merito, per la longa et assidua servitù sua 
essendo andato anche secretario al presente col 
clarissimo messer Leonardo Contarini K. destinato per la 
Vostra Serenità ambasciator al Signor Don Giovanne 
d'Austria. Et le sarà sempre degno, et utile al pari di 
qualonque altro di esser admesso in questo loco, perciò 
lo raccommando con quell'affetto, che io posso maggiore, 
alla buona gratia di Vostra Serenità.</p>
<p>Piacque a Sua Maestà Cesarea mandarmi al mio partire 
secondo l'ordinario, quel presente di coppe, secondo 
l'uso d'Alemagna, che è a piedi di Vostra Serenità; il 
qual dono ancora che in vero fusse una debile 
compensatione delle spese mie, havendo io per tre anni 
continui servito con il semplice salario, senza alcun 
donativo, delli soliti ad esser dati alli Ambasciatori, 
non dimeno essendo il presente, come è, cosa sua, se le 
piacerà di farmene gratia, lo riconoscerò sempre dalla 
liberalità, et benignità di lei; non restandole meno 
in obligo per la demostratione, che per l'effetto; 
affine, che sì come mi fu dato per testimonio della 
satisfattione ricevuta da Sua Maestà Cesarea del longo 
servitio mio, così mi resti per memoria, et per un 
visibile segno, della satisfattione parimente di Vostra 
Serenità, et della buona gratia sua; desiderata, 
stimata, et procurata da me sopra ogni altra cosa.</p></div2></div1></body></text></TEI.2>
