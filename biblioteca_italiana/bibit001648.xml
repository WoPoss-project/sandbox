<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>I tre libri d'amore e il Panegirico all'amore</title>
      <author>Francesco Cattani da Diacceto</author>
    </titleStmt>
    <extent>131 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2007</date>
      <idno>bibit001648</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>F. Cattani da Diacceto. I tre libri d'amore con un Panegirico all'amore.</title>
        <author>Nanni, Eliana</author>
        <publisher/>
        <pubPlace/>
        <date/>
        </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>Roma</name>
      </respStmt>
      <item>Correzione linguistica</item>
    </change>
    <change>
      <date>2005-07-21T00:00:00.000+02:00</date>
      <respStmt>
        <name>Laura Sarzi Braga</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-07-21T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1>
<head>Proemio</head>

<p><hi rend="sc">IO NON DUBITO</hi>
dover'essere molti, 
e quali dannino me
havere in lingua volgare trattato de pro
fondi misterii dell'amore, opponendo il decreto de gli antichi 
Pitagorici, secondo il quale non era lecito comunicare al vulgo, come inetto, le cose divine, non sentendo
d'esse rettamente; il quale per non
havere servato Hippaso Pitagorico,
fu morto. Noi rispondiamo esser di
due nature nomi: altri formati nell'animo da esse cose, et interiori: altri fabricati dall'artificio humano,
et esteriori. Questi essere a placito, et però diversi, appresso diverse nationi. Quelli per natura, et appresso ciascuno e medesimi. De nomi interiori comporsi lo eloquio interiore. Delli esteriori formarsi lo
esteriore. Et questa crediamo essere la sententia del divin Platone consentientissima ad Aristotele, come
altrove dichiararemo. Sendo adunque il sermone esteriore imagine, et
nota del sermone interiore: non
veggo, perché cagione si debba sott'entrare a maggiore calunnia, parlando, et scrivendo delle cose divine
in lingua Toscana, che in qualunque altra lingua. Crediamo più tosto, che sia da riguardare al modo
del trattare. E però li Egitii sotto forme di diversi animali nelle colonne
di Mercurio, da chi et Pittagora, et
Platone imparorno la Filosofia, et
Pittagorici sotto velami Matematici, et li antichi Theologi sotto mostruosi figmenti occultorono le cose divine, et la natura. Noi, benché habbiamo trattato delle medesime cose fuori di velami, et di figmenti, non di manco ci confidiamo
non dovere essere giustamente dannati del peccato della profanatione.
Tu adunque leggerai quanto c'è occorso al presente dire de misterii dello amore: et penserai le cose divine
tanto superare le menti nostre, che
spesso ci sia necessario altrimenti parlare d'esse, altrimenti intendere.</p>
</div1><div1 n="Libro primo">
<head>I</head>


<head>IL PRIMO LIBRO
D'AMORE,
DI M. FRANCESCO CATTANI
DA DIACCETO FILOSOFO, ET
GENTIL'HUOMO FIORENTINO.
A PIERO RUSCELLAI.</head>
<div2>
<head>Capitolo primo</head>
<p><hi rend="sc">LA NATURA</hi> corporale nulla contenere
in sé di vero, ma al tutto essere imaginaria, et
vana, chiaramente dimostra la perpetua varietà, et mutatione; la quale in essa appare. Imperoché la
verità delle cose si ditermina una fermezza, et una permanentia. Per la quale essa sempre stando ferma in uno essere quelle medesime, et nel medesimo modo in nulla variate s'offeriscono, a chi le contempla,
et la natura corporale per un solo momento di tempo non conserva l'esser suo facendosi in essa continua generatione, et corruttione. Il che Heraclito non solo attribuisce a tutti i corpi, che sono sotto la Luna, ma ancora al Cielo, et alle stelle: le
quali sono tanto più perfette, che gli altri corpi, quanto più si apropinquono alla
natura dell'anima. Onde come vicini alla
divinità, hanno meritato d'esser chiamati
corpi divini. Et però riguardando alcuni
sottilmente affermorono tale openione essere approvata dal divino Platone nel Timeo. Quasi esso voglia non si potere attribuire al corpo l'essere, ma più tosto il
flusso, et la generatione. La cagione di 
tal flusso, è la materia, dalla quale sono
composti tutti e corpi così celesti come terreni. La quale qualche volta ci s'appresenta, come partecipe dello stato, et permanentia: In quanto dalla forma, che si
riceve in essa in un certo modo è contenuta qualche volta come del moto: in quanto
per sua natura fugge l'essere, et la cognitione, havendo sempre seco la contrarietà,
l'instabilità, la varietà. Il che forse significorno li antichi Theologi per la favola di
Proteo: quasi come Proteo si mutava in
diverse forme, hora in fiamma, hora in
acqua, hora in leone, hora in forma di
qualche altro animale: così la materia sia
atta, et pronta al ricevere tutte le forme,
non si partendo però mai dalla sua natura. Et però gli antichi Pitagorici, considerato tal proportione haver la materia a
corpi; quale ha la dualità a numeri non
dubitorono chiamare la materia dualità.
La quale sendo la prima divisione, et
principio d'essa, ancora chiamorono Iside,
et Diana. Perchè come Diana, è sterile, secondo dice Platone nel Theetheto,
così ancora la prima dualità, sendo principio della diversità, della inequalità, della dissimilitudine, è privata d'ogn'attione; ove consiste la fecondità di tutte le cose. Se adunque la natura corporale è partecipe di tanta imperfettione, chi non vede esser necessario sopra essa essere un'altro
principio, il quale la regga, et la contenga: pendendo sempre l'imperfetto da quello, che è perfetto ? Et però Democrito, et
gl'altri, che l'hanno seguitato, cioè Leucippo, et l'Epicuro, secondo il mio parere, meritano non esser uditi. E quali ponendo principii corporali indivisibili, ma
di diverse figure chiamati da loro Atomi,
vogliono tutte le cose esser composte d'uno
fortuito concorso d'essi. Dicono adunque
di quegli, che hanno figura circulare, esser composta l'anima: de gl'altri Triangulari, Quadrangulari, et simili essere
composta la varietà delle altre cose: riservando ciascuna cosa la Natura, et la potentia simile a quegli atomi, di che essa
fussi composta. Dicono ancora le cose per
tanto spatio di tempo conservarsi in essere, per quanto in luogo di quelli atomi, che
continuamente si partono, succedono altri
della medesima Natura. Noi al presente pretermetteremo dichiarare esser'impossibile il Cielo, gl'Elementi, gl'animali, le
piante, et tutta la Natura, o vuoi secondo l'essere, o vuoi secondo la conservatione
pendere da alcuno fortuito concorso: sempre apparendo manifestamente per tutto
ordine, et ragione. Solo diremo noi vedere di tanto maggiore potentia, et di tanto
maggiore efficacia esser le cose, quanto sono
più unite; et quelle essere di massima potentia, et di massima efficacia, che sono massimamente unite: onde per questo essa unità havere infinita potentia, et infinita efficacia: come autore, et principio d'ogni
unione. Sendo adunque la moltitudine infinita al tutto opposita alla simplicissima
unità, et però privata d'ogni modo d'attione come potrà dire rettamente Democrito l'infinita moltitudine delli atomi esser principio delle cose: determinandosi infinita debilità: della quale nulla, è più
opposito alla Natura del principio ?</p>
</div2><div2>

<head>Capitolo secondo</head>
<p>Nel numero de corpi alcuni si muovono per Natura,
come il fuoco, l'aria, l'acqua, et la terra et quegli,
che son composti d'essi, de quali il fuoco,
et l'aria, come leggieri, si muovono in su,
discostandosi sempre dal centro; l'acqua,
et la terra si muovono in giù cercando
sempre il centro. Alcuni altri non solo si
muovono come quelli, ma ancora vivono;
et questo per virtù d'un principio, il quale essi hanno dentro chiamato meritamente anima. Fra i corpi, che hanno la vita,
alcuni son contenti della virtù nutritiva,
come sono le piante, le quali non hanno bisogno della potentia del sentire, come necessaria alla loro salute, ma fitte in terra
colle radici, quali hanno in luogo di bocca
tirano il suo nutrimento; alcuni sono dotati della potentia del sentire, per la quale conoscono quello, che a sé è delettabile,
o tristifico; et della facultà, perché essi
da un luogo a un'altro si tramutano. Imperoché havendo a cercare l'alimento, è
necessario essi havere una virtù: per la
quale possino, o fuggire, o seguire quello,
che giudicono essere in suo danno o salute.
Sono ancora altri posti in  mezo delle piante; et di quelli, che hanno il senso, et la
facultà del tramutarsi come ricchi, et simili chiamati Zoofiti, quasi sieno partecipi della natura de gli animali, et delle
piante; i quali contenti solo del senso del
tatto; sendo loro somministrato competente nutrimento, stanno sempre, come
immobili, in un medesimo luogo. Oltre a 
tutti questi è l'huomo grandissimo miracolo, come dice Mercurio, animale
veramente degno d'esser honorato, et adorato; il quale aggiugne alle predette potentie la facultà dell'intendere: per la quale
ripieno di divinità spesso diventa simile a
gli Dij: ma, se noi considereremo rettamente, diremo insieme col divin Platone
il Cielo, et le stelle esser donate della vita,
et dell'intelletto. Questo dimostra un perpetuo tenore di fare sempre le medesime
cose, et nel medesimo modo, già incominciato per grandissimo spatio di tempo, et
per durare per l'avenire senza errore, senza impedimento, quale è nel Cielo, et nelle
stelle; le quali col suo divino moto, quasi un
ballo magnificentissimo di tutti e balli, a tutti gli altri animali donano la generatione,
l'essentia, et la vita. Oltre a questo ancora
lo dimostra la maravigliosa bellezza, et
perfettione, la quale in essi veggiamo affermare l'huomo, il quale ha il corpo caduco,
et sottoposto a infinite offese; haver la vita, et lo intelletto; e'l Cielo, et le stelle,
onde pendono gli altri corpi esserne privo; è d'huomo al tutto stolido, et insensato. Ma chi considera la grandezza loro,
chiaramente conosce essere impossibile essi
potere essere mossi per tanto tempo o dal
caso o da impeto alcuno corporale o da cagione estrinseca et violenta: anzi movendosi tanto esquisitamente, è necessario tal
moto procedere dall'anima divinissima.
Onde sicuramente si può affermare il Cielo, et le stelle esser composte di corpo, et
d'anima: né da altri, che dall'anima il 
corpo loro esser prodotto, et governato. Et
però giudicheremo essi doversi chiamare
non solo cose divine, ma ancora Dij. Ma
se noi pigliamo solamente il corpo loro, separandolo dall'anima, affermeremo essere statue degli Dij, fabricate da loro, et
di materia prestantissima, et con maraviglioso artificio, le quali per esser poste in
luoghi nobilissimi sendo bellissime, et ripiene di vita, debbono essere in maggiore veneratione, che qualunque altra statua come esquisite imagini della divinità. Se adunque il corpo animato è più perfetto, che
quello, che non ha l'anima: perché questo non vive, quello vive; et fra gli animali quello, che ha facultà di intendere è
più prestante, che gli altri; et quello, che
intende massimamente è prestantissimo:
Vivendo, et intendendo il Cielo, le stelle,
et l'huomo, saremo costretti confessare
essi esser più prestanti, che chi non vive,
et intende. Onde se l'universo è privato della vita, et dello intelletto, gli animali
verranno ad esser più nobili, che l'universo; di che nulla può essere più assordo. Per
la qual cosa come l'universo è
prestantissimo di tutti i corpi non lasciando fuori di sé
corpo alcuno. Ma come suoi membri contenendoli tutti. Cosi è necessario esso havere nobilissima anima, capo, et guida di 
tutte le anime: per beneficio della quale sia
partecipe di prestantissima vita, et di
prestantissima intelligentia. Et però li antichi Teologi di Fenicia ( come dice Iamblico, et Iuliano Imperadore ) affermarono esser infusa per tutto una Natura lucida, pura, calda, vehiculo dell'anima
divinissima: per la quale dall'anima sia
concesso allo universo il pretioso dono della 
vita, onde esso meritamente sia appellato
uno animale; la qual cosa ( benché oscuramente ) significa Timeo Pittagorico, et
Platone nel Timeo, et nel decimo della 
Republica. Ma di questo nella concordia
fra Platone, et Aristotile diffusissimamente parlaremo, ove dimostreremo
chiaramente secondo la mente d'Aristotile il
primo motore non essere Dio, ma l'anima
divinissima dalla quale penda il Cielo, et
tutta la natura. Adunque insieme col
divin Platone diremo essere il corpo, essere
ancora, et l'anima certamente molto differenti fra loro. L'anima haver l'intelletto, il corpo nollo havere. L'anima, come
madonna, havere imperio sopra il corpo;
questo, come servo, esser suddito, et retto. L'anima esser fontana della vita, et
del senso, et di tutte l'altre affettioni,
quali noi veggiamo nel corpo: questo per
sua natura esser atto a ricevere, et patire, di che possiamo conchiudere l'anima,
come di gran lunga più perfetta, havere
grado migliore nell'universo.</p>
</div2><div2>
<head>Capitolo terzo</head>
<p><hi rend="sc">SE  L'ANIMA</hi> non solamente dona la vita, ma ancora contiene, et regge la
natura corporale ( come disopra è dimostrato ) è necessario essa havere una affinità naturale col corpo, per la
quale naturalmente l'anima possa dare la 
vita: e'l corpo la possa ricevere. L'anima
possa reggere, et contenere. Questa non
è altro, che una naturale inclinatione per
la quale noi possiamo dire l'anima essere 
anima, et veramente distinta da qualunque altra cosa: Di che appare manifestamente nell'anima esser due proprietà
per Natura; una, per la quale essa inclini a produrre, et reggere i corpi
(altrimenti non sarebbe chiamata meritamente
anima) l'altra, per la quale essa non solo
comprenda la Natura, che debba esser
retta, ma ancora sé medesima, et le cose superiori: quale poco avanti fu chiamata
Intelligentia. Questa intelligentia se noi rettamente considereremo, vedremo esser nell'anima non per sua natura, et in quanto anima; ma più tosto per beneficio d'altri. Imperoché se l'anima, in quanto anima, et secondo la natura sua havesse l'intelligentia, ogni anima intenderebbe: come ogni fuoco sempre è caldo: sendo la calidità nel fuoco per sua natura; et noi
veggiamo manifestamente non ogni anima havere facultà d'intendere. Imperoché chi direbbe gl'animali bruti havere intelletto, e quali non per altro sono
chiamati bruti: se non per esser privati
della intelligentia ? molto meno è da dire
delle piante, le quali sono animate d'anima molto più imperfetta, che i bruti;  
et però come il lume è molto più perfettamente nel sole che nelle stelle, sendo nel sole per sua natura, nelle stelle per
dono, et beneficio del Sole: così noi diciamo la intelligentia esser molto più perfettamente, in cui essa sia per propria natura, che nella anima, ove è per participatione; di che noi concludiamo ancora quella sustantia esser più prestante, che l'anima: sendo in essa la fontana dello intendere, principio, et Idea d'ogni cognitione,
imperoché la nobilissima operatione procede da nobilissima substantia, et la intelligentia supera tanto l'altre operationi: almanco quanto il lume l'altre qualità sensibili. Questa sustantia non è altro, che la
Natura Angelica, la quale meritamente
è denominata Intelletto, havendo per propria operatione l'intendere. Et per questo
noi concludiamo l'anima essere ordinata,
et retta dalla natura Angelica, come il
corpo è ordinato, et retto dall'anima.
Onde apparisce l'Angelo tanto più esser
prestante dell'anima, quanto l'anima è
più nobile, che il corpo: et però l'anima
non tenere il primo grado nell'universo.
Adunque diremo essere due nature nell'anima: una per la quale rappresenta la
Natura angelica; l'altra, per la quale
inclina al corpo. Onde è detta dal divin
Platone nel Timeo, sustantia meza, come quella, che posta in mezo fra l'Angelo, et il corpo partecipa dell'una, et dell'altra natura. Questa anima meritamente chiamorono i Magi in parte lucida, in
parte oscura, come posta in mezo di quello che è al tutto lucido, e di quello che è al
tutto oscuro. L'Angelo è al tutto lucido,
perché sendo la prima essentia; et la prima essentia sendo essa firmità, sempre
simile a sé medesima è accompagnata da essa verità, la quale è essa luce intelligibile;
et però l'angelo è tutto lucido. Il corpo sendo opposito secondo la sua natura allo angelo, è tutto oscuro, l'anima posta in mezzo fra la natura corporale, et l'angelo,
in quanto partecipa dello Angelo è veramente lucida, in quanto inclina al corpo,
si può dire oscura. Chi adunque dubiterà sopra l'anima non esser l'angelo: fontana di ogni luce intelligibile ?</p>
</div2><div2>
<head>Capitolo quarto</head>
<p><hi rend="sc">SALITI</hi> allo splendore della verità intelligibile, quale
noi chiamiamo al presente
Angelo, forse potremo credere haver trovato il padre dell'universo.
Imperoché quivi ogni cosa è vera; esenza,
ogni cosa è vita, ogni cosa è intelletto, verità, et scientia: sendo principio dell'essere,
et della vita a qualunque altro si dice essere, et vivere per questo nella natura contiene l'università di tutte le cose, sendo il loro essere perfettissimo. Imperoché, benché
le cose in esso sieno distinte, et non confuse, come dimostra la intelligentia operation sua principale, la quale definitamente comprende tutte le cose, nondimeno hanno essere unitissimo. Imperoché nulla può
essere più unito, che quello, in chi ciascuna parte in un certo modo sia quel medesimo, che il tutto, come è nell'Angelo; dove la vita, benché in quanto vita è deffinita, nondimeno per partecipatione è tutto
l'Angelo. L'intelletto ha il suo proprio
modo d'essere: perché è detto intelletto. La
verità il suo modo d'essere particolare: per
lo quale è essa verità: parimente
adiviene in qualunque altra parte. Nondimanco questo non fa che lo intelletto, la verità
per sé, non sia tutto l'Angelo per partecipatione: in modo che nell'Angelo non
si può trovar parte, la quale non conservi
in sé la natura del tutto. Questo credo havere inteso Parmenide; et Melisso antichi Pittagorici, quando affermorono tutte le cose essere un'Ente: cioè, essere una cosa, una sustantia, quale noi al presente
chiamiamo Angelo: nella quale tutte le cose habbino il suo primo essere, cioè perfettissimo essere. Come adunque nelle cose artificiate sono due esseri, l'uno nella mente dell'artefice, inanzi, che habbia prodotto fuori la cosa artificiata, l'altro in
essa cosa artificiata ? Verbigratia la statua di Minerva ha il primo essere nella
mente di Fidia, l'altro in esso marmo: de
quali quello che è nella mente dello
artefice, è primo essere; et però molto più nobile; che quello, che è nel marmo: così tutte le cose hanno duoi esseri; uno nella essentia dell'Angelo, il quale, è primo, et
perfettissimo essere; l'altro in esse cose; il
quale, è participatione del vero essere. Dico adunque secondo il loro esser primo perfettissimo, non solo constituire una sustantia; ma ancora ciascuno d'esse esser tutta
quella università; et però meritamente si
può dire una sussistentia; et questa è la
sententia di Parmenide, et di Melisso
della unità dell'Ente, come io stimo. Questo Ente, o vuoi Angelo è chiamato da
Plotino mondo intelligibile: mondo, perché è pieno di elegantia, havendo tutte
le cose in esso il suo essere vero; Imperoché
mondo significa ornamento: intelligibile, perché è compreso solamente dall'intelletto, il quale riguarda essa
verità. Dal divin Platone è chiamato nel
sesto della Republica figliuolo di Dio. Ma
di questo più diffusamente in quello, che
segue, parleremo: Nondimanco se noi considereremo, che il primo principio è simplicissimo, et potentissimo: altrimenti
non sarebbe sopra ogni altra cosa: chiaramente conosceremo questo mondo intelligibile, o vuoi Angelo non potere esser primo. Imperoché nell'Angelo sendo moltitudine, ancora v'è compositione; et per questo imperfetione, imperoché ogni cosa composta ha in sé una parte, come potentia,
una parte, come atto: la potentia ha seco imperfetione: l'atto la perfetione. Et
però ogni cosa composta ha mescolato in sé
l'imperfetto col perfetto. La potentia non
è altro, che quello, pel quale la cosa può
essere, non sendo ancora. L'atto aggiugne
l'esser al potere; et però la potentia è
imperfetta, la quale gli antichi Pittagorici
chiamorono infinita, come per sua natura
indeterminata. In quanto adunque l'Angelo ha compositione non è simplicissimo:
in quanto ha imperfetione, non è potentissimo. Imperoché qualunque imperfetto
viene alla perfetione coll'aiuto d'altri: et
però quello è più potente, per beneficio di
chi conseguita la sua perfetione. Per la
qual cosa sendo l'Angelo né semplicissimo,
né potentissimo, non può esser ancora primo, et però Parmenide Pittagorico affermò il primo Ente, qual noi al presente
chiamiamo Angelo, esser simile a una sfera, et per questo haver parte, havendo
la sfera mezo, et estremi. Di che ne seguita esso non potere esser la semplicissima
Unità, come divinamente dice Melisso:
la quale al tutto esclude ogni parte, et ogni
moltitudine, et ogni imperfettione; et però
come veramente capo di tutte le cose, è autore della perfetione dell'angelo; il quale meritamente è chiamato universo intelligibile.</p>
</div2><div2>
<head>Capitolo quinto</head>
<p><hi rend="sc">ESSO</hi> Iddio sendo principio
et autore d'ogni perfettione
nelle cose, che sono, non è
capace d'imperfetione alcuna, di qualunque natura essa sia. Et però noi possiamo dire simile proportione havere alle cose create; quale ha la semplicissima unità a numeri. Tutti i numeri hanno moltitudine, hanno ancora unità. Moltitudine secondo che noi diciamo il numero ternario havere tre unità; il quaternario haver quattro unità, et così gli altri
numeri nel medesimo modo. Unità, perché il numero Ternario, è uno Ternario,
et una Trinità. Il quaternario è uno
quaternario, et una quatrinità: adunque tutti i numeri hanno moltitudine, hanno ancora Unità. La moltitudine dice
imperfetione, et divisione. L'Unità dice
coniuntione et perfetione. Et però tutti i
numeri participano della perfetione, et
della imperfetione. Della perfetione, in
quanto ogni numero è un numero. Dell'imperfettione, in quanto ogni numero
ha moltitudine. L'unità ancora de numeri non è assolutamente perfetta, cioè
quella Unità, per la quale il numero Ternario è un Ternario; et il numero Quaternario è un Quaternario. Imprima,
perché tale unità ha convenientia, et affinità colla sua moltitudine; come l'unità
del Ternario ha affinità con le parti del
Ternario. Altrimenti di essa vita, et
delle parti sue non si farebbe un tutto; et
questa è una spetie d'imperfetione. Dipoi
perché l'unità d'ogni numero è diffinita
in modo, che l'unità del numero Ternario
è diversa dall'unità del Quaternario, et
ciascuna di loro ha la sua potentia determinata; per la quale esso produce il suo
numero. Questa non è propriamente imperfetione, se non perché l'unità del Ternario benché secondo che è unità del Ternario, sia perfetta, nondimanco non contiene la perfetione, et virtù in sé dell'altre unità: come la perfettissima Iustitia, 
benché in quanto Iustitia non ha difetto alcuno; nondimeno non contiene in sé la perfetione della sapientia, et così la perfetione diterminata ha seco in un certo modo la imperfetione. Adunque la semplicissima unità
in prima non ha moltitudine alcuna: sendo
al tutto indivisibile. Oltre a questo non ha
affinità con alcuna moltitudine numerale
non potendo haver suo coniugio. Non è
ancora diffinita, et particolare unità, ma
semplicissima unità, eminente unità; et
però Pittagora affermò essa contenere in sé
la potentia, et i semi di tutti i numeri.
Riduciamo il numero al processo delle cose
dal primo principio, secondo il costume
Pittagorico. Nelle cose create si truova
potentia; trovasi ancora atto. La potentia, in quanto potentia, è imperfetta, l'atto, in quanto atto, è perfetione, adunque
la prima imperfetione delle cose, nasce dalla potentia, della quale sono partecipi, nasce ancora imperfetione in esse per cagione
dell'atto. Imperoché l'atto si chiama atto,
in quanto è perfetione di potentia, et in
questo modo viene a participare della imperfetione congiungendosi seco. La forma
è atto della materia, et però facendosi
della forma, et della materia un
composto: la forma partecipa delle conditioni
della materia. L'operatione è atto della
potentia attiva, come la calefatione è atto
et perfetione della potentia calefattiva:
nondimanco ha conformità colla potentia
dipendendo da essa. Oltre a questo, l'atto
dice perfetione definita, et terminata. La
forma del fuoco dice una perfetione terminata: cioè essa natura del fuoco; La terra
dice perfetione definita, cioè, essa natura
della terra, et così è proprio d'ogni altro
atto. Et però l'uno atto non include la perfetione dell'altro. Adunque escludendo esso Iddio ogni imperfetione, esclude l'imperfetione, che si trova per cagione della potentia. Imperoché Iddio non ha potentia
alcuna, sendo semplicissimo: Esclude ancora l'imperfetione, che è per cagion dell'atto. Perché Iddio non ha conformità,
et proportione con alcuna potentia: non
sendo perfetione di potentia attiva, né si
potendo d'esso, et della potentia constituire un composto. Non è ancora di perfetione definita, et particolare, come ciascuno atto, procedendo da lui ogni atto, et
ogni potentia. Adunque in Dio, è ogni
perfetione, esclusa ogni imperfetione; et però in lui ogni cosa, è per modo di Unità
simplicissima. Non è in lui distinta la sapientia dalla Iustitia, non è in lui distinta
la bontà dall'essentia, et dalla vita. Ma
è unicamente l'essentia, la vita, la sapientia: Et però il divin Platone disse nel Parmenide, non esser di Dio nome, non diffinitione, non scientia, non senso, non opinione: come quelli, che dicendo perfetione
determinata, attribuirebbono a Dio imperfetione, dalla quale al tutto abborisce.
Et però Plotino, et gl'altri Platonici niegono Iddio esser essentia, o intelletto: ma
come molto più prestante, esser contento
delle sue ricchezze; ricco della sua semplicissima Unità. Solamente noto a sé medesimo, solo amiratore, et cultore dell'abisso della sua divinità. Questa è quella divina caligine, la quale tanto celebra Dionisio Areopagita splendore della Christiana Theologia, alla quale non aggiugne virtù alcuna rationale, o intellettuale. Imperoché, come il rationabile non può esser penetrato dal senso: né lo intelligibile dalla
potentia rationale: né le cose incorporee, et
semplici da i corpi, et dalle cose composte;
così quello, che eccede ogni modo d'essere,
esclude al tutto la intelligentia, o qualunque altra cognitione, quasi un Profano
delle cose sacre. Ma è nelle cose create un
Caractere, et una similitudine di Dio,
fiore, et capo d'esse: per benefitio della 
quale si congiungono a Dio, quasi non sia
lecito aggiugnere al suo creatore con parte
alcuna di sé, ma più tosto con tutto sé. Onde il Profeta ratto dal divin furore esclama, o Signore la tua laude, è il silentio, significando ogni potentia, o vuoi rationale, o
vuoi intellettuale, dover cessare dalla sua
operatione, quando si fa l'ultima unione delle cose create con esso Dio. Adunque molto
più appropinqueremo a Dio procedendo
per le negationi, che per l'affermationi: purché sempre intendiamo esser meglio, che quello, che noi neghiamo di lui. Nondimanco
possiamo usare ancora l'affermationi, non
derogando alla sua divinità: pur che intendiamo esse havere rispetto, et comparatione alle cose create. Come quando noi diciamo Dio esser principio, mezo, et fine. Imperoché per il principio intendiamo
le cose da lui procedere; per il mezo a lui
convertirsi: per il fine esser da lui donate
della ultima sua perfetione; la quale consiste nella vera unione seco. Questo significorono gli antichi Pittagorici quando dissono, la Trinità esser misura di tutte le cose. Questo significò ancora Orfeo quando
disse Giove esser Principio, mezo, et fine,
et però ( come dice Dionisio Ariopagita )
in questo modo Iddio è splendore a gli illuminati, perfetione a perfetti; a Deificati divinità, a semplici semplicità; Unità a quelli, che partecipano dell'uno; vita
de viventi; essentia di quelle cose, che sono; di tutta l'essentia, di tutta la vita principio, et causa. Et però ogni cosa creata,
o vuoi eterna, o vuoi mortale, o vuoi rationale, o vuoi Angelica, può esclamare insieme col Profeta, Signore lo splendore della faccia tua, è segnato sopra noi.</p>
</div2><div2> 

<head>Capitolo sesto</head>
<p><hi rend="sc">GLI</hi> antichi Pittagorici chiamorono esso Iddio per sé uno,
et per sé bene, come autore della semplicità alle cose
create, quanto di essa possono esser capaci: aggiungono Siriano, et Proclo per
questo nome esser significato, non esso Iddio; ma quanto noi di Dio participiamo, quasi noi crediamo havere espresso esso Dio, quando noi esprimiamo Caractere della divinità, col quale noi siamo segnati. Per sé bene, perché non solo esso
non niega a ciascuno il suo grado di perfetione; ma ancora, perché, come fine, è
desiderato da tutte le cose: il quale poi che
hanno conseguito, secondo il modo della sua
natura, si quietano. Adunque cioché
procede da lui si fa partecipe della sua
simplicità, et della sua perfetione. Ma perché qualunque cosa procede da altri, per
necessità degenera dalla perfetione di colui, da chi procede; altrimenti l'effetto
non sarebbe di minore perfetione, che la
cagione; sendo esso ( come dicono e Pittagorici, et Plotino ) veramente uno: quello
che procede da lui, è non uno, et però ha
seco moltitudine. Onde habbiamo a dire
havere ancora imperfetione. Questa imperfetione è per la digressione, et partita
da esso Dio, incontrandosi sempre nell'imperfetto quello, che parte, et si allontana dal perfetto: nondimanco ritornando
a quello, donde procedeva, acquista la
perfetione. Per la qual cosa rettamente si
dice, ogni cosa composta esser composta di
imperfetto, et di perfetto. Questo intendono e Pittagorici, quando dissono per il processo dall'uno prodursi il dua; il quale
ritornando a l'uno, donde s'era partito, constituisce il tre prima figura: l'essentia di
cui contempliamo nel triangulo, come dice
Teone. Imperoché quello, che procede da
Dio, partendosi dalla infinita sua perfetione, cade nello imperfetto, quale è la natura del dua; ritornando a Dio per la sua
interiore attione participa del perfetto,
quale è la natura del tre. Imperoché come
il tre è composto della progressione dell'uno,
et della rigressione a l'uno, così quello,
che procede da Dio, è composto dell'imperfetto, in quanto da lui procede, et del perfetto in quanto a lui ritorna. In somma da
Dio procede l'Angelo: il quale nella prima
misura di suo processo è imperfetto. Ma
come imperfetto ? certamente imperfetto,
perché, sendo l'Angelo il primo vivente,
et il primo intelligente; et ogni vivente,
et intelligente essendo composto della
potentia vitale, et della sua operatione, cioè
del vivere; et della potentia intellettuale,
et della sua operatione, cioè dello intendere
la potentia come antecedente alla operatione fu prima prodotta, la quale ha imperfetione, secondo che noi intendiamo essa
ancora non operare. L'angelo adunque
nella prima misura del suo essere, sendo 
una essentia con facultà di vivere, et di
intendere; et non vivendo, et non intendendo, ancora si può dire imperfetto. Et
perché la potentia attiva riguarda la sua
operatione; altrimenti sarebbe vana, se
non operasse; et operando conseguita il suo
fine, et la sua perfetione, la quale per
natura intensamente desidera: è necessario nello Angelo esser naturalmente un'intentissimo desiderio di vivere, et d'intendere. Questo desiderio nondimanco antecede una certa fermezza, et una certa
constantia, per virtù della quale mai l'angelo parte da sé, et dalla sua natura, ma
sempre sta quel medesimo. Quella fermezza dal divin Platone nel Sofista è chiamata stato. L'operatione, che seguita quel
desiderio, è chiamata moto. di qui possiamo vedere quello, che significa il divin Platone nel Simposio, nell'oratione di Fedro,
quando dice l'amore esser del numero degli
Iddij antichissimi; affermando secondo
l'opinione delli antichi Teologi dopo il Chaos esser la terra, et l'amore, imperoché il
Chaos non è altro, che la essentia dell'angelo secondo, che è considerata nella prima
misura del suo essere, come imperfetta, et
come potentia, moltitudine, et infinito a
chi meritamente si conviene questo nome
Chaos, significando indigestione, et confusione. L'amore non è altro, che quello
ingenito desiderio, principio del vivere, et
dello intendere. La terra significa la fermezza, et la stabilità, per virtù della
quale l'angelo non mai parte dalla sua natura. Rettamente adunque è detto l'amore essere antichissimo, imperoché esso antecede ogni operatione sendo principio d'esse, per virtù delle quali, le cose divine meritano d'essere chiamate Iddij.</p>
</div2><div2>
<head>Capitolo settimo</head>
<p>Ogni appetito, et ogni desiderio si può chiamare amore in un certo modo benché pigliando propriamente; l'amore sia solamente desiderio di bellezza, come dichiareremo in quello, che segue. Onde non immeritamente il desiderio, il quale muove tutte le cose al suo fine, et al suo
bene, è detto amore; et Platone nel
simposio nell'oratione di Fedro per l'amore
non intende altro, che l'appetito, che è
nell'Angelo; per il quale si muove a conseguire la sua perfetione. Sì che pigliando
in questo modo amore, diciamo essere in
ogni cosa creata insino all'ultima materia,
nella quale è ancora l'appetito alla forma
la quale è cosa divina, et buona, et appetibile, come dichiara Aristotele. Adunque l'amore è cagione, che l'angelo, il quale è prodotto imperfetto, conseguiti la sua
perfetione ma come diciamo l'amore esser
cagione di tale perfetione ? certamente perché quello ingenito appetito, quale al presente chiamiamo amore, quasi uno stimolo, spinge l'angelo a l'operatione. Imperoché qualunque cosa subito, che ha l'essere
è inclinata all'operare, et quanto ha più
perfetto essere, tanto ha maggiore inclinatione all'operare, onde perché l'angelo ha
perfettissimo essere, anzi è esso essere; sendo
lo essere la prima cosa creata; per questo
ha grandissima inclinatione all'operare,
questa operatione si chiama vita: sendo
la vita il primo moto interiore, et primo
atto, et perfetione dell'essentia, come dice Plotino, et quelli che l'hanno seguitato, cioè Porfirio, et Amelio: benché Siriano, et Proclo credino altrimenti; i quali al presente dimetteremo. Sendo adunque la vita la prima operatione dell'angelo, è manifesto essere il primo suo atto, et
la prima perfetione. L'angelo adunque
nella prima misura del suo processo è detto
essentia; la quale è non uno procedendo da
Dio, che è perfettissimamente uno: et
però ha moltitudine, anzi in essa ( come dice il divin Platone nel Parmenide ) è esplicata tutta la natura de numeri, mediante
i quali procedendo nella vita distingue sé
medesima ne modi particolari et dell'essere et come in più essentie, dando secondo
il suo numero a ciascuna essentia le sue proprietà, come, se tu pensassi la Geometria
per una atione interiore distinguere sé medesima ne Theoremi particolari: la quale è
una in tutti e teoremi; perché ciascuno è
Geometria: nondimanco è ancora moltitudine, sendo l'uno Theorema distinto dall'altro, et però Plotino dimostra divinamente dopo l'uno, cioè Dio, essere l'essentia;
dopo l'essentia i numeri, dopo i numeri, e
modi particolari dell'essere, cioè le essentie.
In somma l'Angelo mediante il numero
come esattissima regola per benefitio della
sua atione interiore, quale si chiama primo moto, et prima vita, distingue, et
diffinisce sé medesimo in tutti i modi particolari dell'essere, onde l'essentia dell'angelo è come un tutto. L'essentie particolari
sono le parti, non come il capo, o la mano
è parte di Socrate: ma come il Leone, o il
cavallo è parte dell'animale. di questo più
diffusamente habbiamo detto nel libro del
Pulcro: et diremo nella concordia fra
Platone, et Aristotile. Di qui chiaro apparisce quello, che vuole il divin Platone,
quando dice le cose divine produrre sé medesime. Imperoché non significa altro, che
le cose divine esser composte dell'atto primo
et del secondo, cioè della potentia attiva,
et della sua operatione: la quale pende dalla potentia attiva, come l'angelo, il quale
è composto della potentia vitale, et della
sua operatione, et della potentia intellettuale, et della sua operatione; per benefitio della quale l'angelo è attualmente vivente, et intelligente. Onde è chiamato il
primo animale, et il primo intelletto; et
chi intende altro atto, et altra potentia
nelle cose divine, non intende la sententia
di Platone, né forse la natura di esse nel
modo del processo loro dal primo principio.
Quelle essentie, et quelli modi particolari
dell'essere diffiniti nell'Angelo dalla vita
sono chiamati spetie, et Idee, le quali sono
in tanto intelligibili, in quanto hanno lo
essere vivo, et la vita. Onde il divin Platone dice nel Timeo, che l'opefice del mondo
fece tante forme nel mondo, quante l'intelletto vide nel vivente, significando l'Idee
esser nel primo animale. Et però io mi
maraviglio assai, come qualcuno habbia
detto, che la forma, che esso Dio dà alla
materia angelica, sono esse Idee, come se
l'angelo, in quanto procede da Dio, fussi
potentia passiva, la quale diventi ricettacolo delle Idee. Né forse maggiore errore
si può commettere nelle cose divine, che pensare in esse esser potentia passiva simile al
la materia de corpi sensibili: perché cioché
procede da esso Dio immediate, procede
più simile a lui, et più perfetto, che è possibile. Onde sendo molto più perfetta la
potentia attiva, che la passiva, è conveniente immediate procedere da lui la potentia attiva, et non passiva. Adunque
noi diremo da Dio procedere immediate
un'atto primo: il quale si può chiamare
essentia prima, sendo la prima cosa, che
ha l'essere; la quale in quanto essentia è perfettissima: ma bene nel suo primo processo
ha seco congiunta potentia d'operare, non
operando ancora: et secondo, che ancora
non opera, ha seco l'imperfetto: Et questo è quello, che dice il divin Platone nel
Filebo, da Dio essere dua elementi, cioè
l'infinito, et il Termino della mistione; de
quali si constituisca una Terza natura,
cioè l'essentia. Imperoché quello, che
procede, in quanto è atto, et diffinito si può
dire haver termino: in quanto ha seco congiunta la potentia, et l'imperfetione si
può dire infinito: e l'uno et l'altro insieme
sono la Natura della prima essentia: la
perfetione, et atto, della quale è la sua
operatione interiore, et non Idee. Come
dal termino proceda lo stato, et la identità: da l'infinito, il moto, et la diversità; Et come tutte le cose sotto il primo sieno composte d'essentia, di stato, di moto, di
Identità, di diversità altrove habbiamo
detto, et diremo diffusamente nella concordia fra Platone, et Aristotile; ove dimessa l'opinione di Siriano, et di Proclo
dichiareremo, come ciascuno d'essi è elemento, et come è genere dell'Ente. Al
presente si conviene più tosto accennare,
che esplicare simili materie.</p>
</div2><div2>

<head>Capitolo ottavo</head> 
<p><hi rend="sc">E MODI</hi> particolari dell'essere nell'Angelo distinti
per beneficio della vita al
presente chiameremo Idee;
benché secondo diverse considerationi si
possino chiamare per diversi nomi, come è
dichiarato brevemente nel primo libro del
nostro Pulcro, et altrove più diffusamente si dichiarerà. Onde si solvono facilmente tutte le obietioni contro a l'Idee fatte da
Aristotile in diversi luoghi: ma principalmente nel primo libro dell'Etica, et nel
sesto delle cose divine, il quale comunemente si reputa il settimo. Questa distributione sendo con ordine, misura, proportione,
se già quello, che dà l'ordine all'altre cose
non è d'esse privato, come le cose divine,
le quali producono, et reggono le
inferiori, e per necessità accompagnate da una
certa gratia, da un certo splendore, da
un florido colore, il quale si può chiamare
rettamente essa bellezza. Imperoché ( come divinamente dice Plotino ) benché la
prima bellezza non sia un'altra cosa dalla
serie d'esse Idee, come adventitia, et estranea; nondimanco quella gratia, quello
splendore, quel fine, che in su la prima
giunta apparisce all'aspetto di coloro, che
raguardano tutta la serie dell'Idee, quasi
come il colore nella superficie, è chiamata
essa bellezza; la quale non seguita la natura di parte alcuna, ma più tosto del tutto.
Onde è manifesto la prima bellezza procedere dalla perfetione interiore dell'Angelo, quale dicemo essere suo atto. Et però
chi dice che'l bello è distinto dal bene come
l'estrinseco dall'intrinseco, secondo il mio
parere dice rettamente, et chi lo riprende
per questo, merita esso più tosto esser ripreso, perché se noi compariamo il bello al bene, assolutamente confesseremo il bello
essere come spetie; il bene, come genere. O
vero forse più rettamente, il bene essere
per sé, et imparticipato, e'l bello essere una
certa participatione del bene, ma se noi
non compariamo il bello al bene assolutamente, ma quello, che è proprio bene a ciascuno, diciamo esser il bello differente dal
bene, come l'estrinseco dall'intrinseco. Imperoché la sustantia, et diffinitione, è, il
proprio, et primo bene di ciascuno; et
nessuno dubita la sustantia essere intrinseca. Il bello, sendo per modo d'accidente, come estrinseco seguita la sustantia,
e la diffinitione. Rettamente adunque è
detto, il bene esser separato dal bello, come
l'intrinsico dall'estrinseco. Ma ( per tornare onde noi partimmo ) sendo la prima
bellezza una gratia, uno splendore, un
fiore della perfetione interiore, la quale meritamente chiamiamo bontà; che maraviglia è se nella potentia intellettuale dell'Angelo eccita un'intenso appetito, et desiderio non solo di fruirla, ma d'esprimerla, per modo di semi, et di Natura ? Onde l'Angelo si fa tutto bello. Questo è l'amore, et la Venere celeste, celebrata nel
simposio, nell'oratione di Pausania. Perciò io non posso non mi maravigliare di certi per altro huomini, et gravi et grandi
i quali dicono, che l'amore è cagione della
perfetione della bellezza. Imperoché, se
l'amore è appetito, et desiderio; la bellezza, e appetita, et desiderata, è necessario,
che la bellezza anteceda all'amore, antecedendo l'appetibile all'appetito. Come
adunque dona l'amore la perfetione alla
bellezza dicono ancora costoro, che la
bellezza è cagione materiale dell'amore, la
qual cosa è più maravigliosa; imperoché la
bellezza muove, come cosa amata, et desiderata, come ancora muove l'appetibile,
et l'intelligibile, et sono cagione come fine, non come materia. Il che apertamente
afferma Aristotile nel undecimo libro delle cose divine, et il divin Platone nel sesto
della Republica. Né però si può dire ancora interamente perfetto l'Angelo. Imperoché l'ultima perfetione di ciascuno è
la posessione di esso Dio, secondo che a sé
è possibile: il quale da nessuno è posseduto
con parte di sé; ma con tutto sé. Onde Iddio non può esser compreso né per l'intelletto, né per la volontà, sendo l'uno, come l'altra, parte dell'Angelo, et non tutto l'Angelo. Adunque l'ultima sua perfetione, è la
coniuntione di tutto sé con esso Dio, alla
quale procede per necessità uno
intentissimo appetito. Questo è l'amore tanto esaltato nel Simposio, nell'oratione di Agatone;
Il quale è beatissimo, sendo la cagione della
felicità, e ottimo, congiugnendo la creatura
con Dio, che è essa bontà, e giovanissimo di
tutti gli altri Dij; perché è l'ultima cosa,
che nasca nell'Angelo. Per la qual cosa
Dionisio Areopagita dice, che l'amore è
un circolo sempiterno dal bene nel bene al
bene, significando tre spetie d'appetiti, nell'Angelo da noi dichirati di sopra: uno
subito, che l'essentia dell'Angelo procede
da Dio, pel quale l'Angelo produce la prima operatione, cioè, la vita; un'altro, che segue nell'Angelo subito, che è distinto nelle
Idee, ove risplende la prima bellezza. Et questo è proprio Amore, cioè desiderio della bellezza. E'l terzo è quello appetito, che conduce l'Angelo alla coniuntione d'esso Dio,
della cui possessione acquista la sua felicità.</p>
</div2></div1>
<div1>
<head>Libro secondo</head>

<head>IL SECONDO LIBRO 
D'AMORE...</head>
<div2>
<head>Capitolo primo</head>
<p><hi rend="sc">COME</hi> l'Angelo procede da esso Dio, così l'anima procede dall'Angelo, secondo Plotino,
et quegli, che l'hanno
seguito principalmente, cioè Porfirio et
Amelio. Questa incomincia a ricever moltitudine, imperoché sendo principio del moto come pruova il divin Platone nel decimo libro delle leggi, et il moto seguitando
l'infinito, è necessario in essa cominci a regnare l'infinito. A questo seguita la moltitudine, come per sua natura indeterminata. Et però la prima moltiplicatione di
sustantia, quasi sotto un medesimo genere, incomincia a esser nell'anima. Sono
adunque le anime, che procedono dall'angelo molte. Conciosiaché l'Angelo non sia
se non uno, nondimeno sono tutte comprese
sotto questa commune anima, le quali sono differenti l'una dall'altra, secondo, che
più si appropinquano, o più sono lontane
da quello, da chi procedono: il capo, et
guida di tutte è l'anima mondana, da chi
procede tutto questo corpo visibile, che noi
chiamiamo mondo, o vuoi universo. Sotto la prima anima sono dodici anime principali, le quali sono preposte a dodici parti
principali dell'universo cioè, a otto sfere celesti, et quattro elementi, et perché
ciascuna anima ha due parti, come dimostra
Platone nel Timeo; una, per la quale è simile all'Angelo, da chi procede; l'altra
perché è simile al corpo, il quale produce;
per questo ha sortito due nomi, per l'uno
de quali è significata la inclinatione al produrre, et reggere il corpo; per l'altro, la
inclinatione alle cose divine. Orfeo adunque et i suoi seguaci chiamano l'anima
della terra, Plutone, et Proserpina: l'anima dell'acqua, Oceano, et Theti: dell'aria, Giove fulminatore, et Giunone:
del fuoco, Faneta, et Aurora: della sfera Lunare Bacco Lichinto, et Thalia;
del sole, Bacco Sileno et Euterpe; di Mercurio, Bacco Lisio, et Erato: di Venere,
Bacco Trietarico, et Melpomene: di Marte, Bacco Bassareo, et Clio: di Giove,
Bacco Sabasio, et Thersicore: di Saturno Bacco Anfiareo, et Polinnia: de
l'ultima sfera Bacco Pericionio, et Urania:
Bacco eribromio et Calliope di tutto l'universo. Ove, è da notare, che a ciascuna
Musa, è preposto un Bacco per significare, che la parte dell'anima, che inclina al
corpo, è retta da quella, che partecipa della intelligentia, in quanto per tale participatione è fatta ebria del divino Nettare. Alle nove Muse li antiqui Theologi
preposono un'Apollo, significando le otto
anime, d'otto sfere celesti, et l'anima dell'universo, chiamata Calliope, esser ministra della divina intelligentia, la quale
essi chiamorono Apollo; noi al presente
chiamiamo Angelo. Non sarà forse fuori di proposito riferire una maravigliosa
opinione circa il numero, et l'ordine dell'anime intellettuali, la quale si può attribuire a gli antichi Theologi. Noi veggiamo il numero duodenario haver grande
autorità nell'universo, di che facciamo
coniettura per essere dodici parti principali in esso, cioè dodici sfere. Oltre a questo
veggiamo la nobilissima sfera esser distinta in dodici segni, onde ragionevolmente
habbiamo a concludere ogni altra sfera esser ordinata, et distribuita nel medesimo
modo, massime essendo in ogni sfera la natura del tutto, come accenna Platone nel
Timeo: ma di questo altrove più diffusamente parleremo, ove dimostreremo, che
essendo l'universo composto, et retto dalla ragione Harmonica, è necessario, che
sia ordinato secondo il numero duodenario,
radice dell'armonia di diapason, sappiamo
ancora, che'l numero Cubico dice plenitudine, et firmità; et però quando il numero procede nel suo Cubo, esplica tutta la
sua perfetione. Il cubo, è quando un numero multiplicato in sé medesimo di nuovo
si multiplica per sé. Verbigratia noi chiamiamo il dua numero lineare, perché ha
similitudine con la linea. Se tu multiplichi
il dua in sé medesimo, si fa il quattro, il
quale ha similitudine con la superficie. Se
tu di nuovo moltiplichi il quattro per dua
si fa otto il quale ha similitudine col corpo,
più là non va la multiplicatione, come contenta di tre termini longitudine, latitudine, et altitudine, et per questo il cubo è
ultimo processo, et perfetione del numero. Questa processione e Pittagorici divinamente accommodano alle sustantie così separate, et eterne, come corporali, et caduche, come altrove mostreremo. Adunque il duodenario, il quale è il primo numero fecondo, composto di dua senarij, il quale è il primo numero perfetto, procedendo
nella superficie, et nel suo cubo fa il numero M.DCC.XXVIII. il qual
numero contiene tutta la plenitudine, et firmità, che procede dal duodenario. Qualcuno adunque fondato in su questo, forse potrà credere essere dodici anime nell'universo, quasi dodici principij, come è detto.
Sotto ciascuna essere dodici altre anime,
delle quali ciascuna habbia sotto sé dodici
legioni d'anime più particolari. In modo
che il numero cresce sino alla somma di
M.DCC.XXVIII. legioni, in ciascuna
delle quali sia tanto numero d'anime,
quante stelle sono nell'ultima sfera. Né
debba parere strano tanto numero d'anime, quando et Daniel profeta dice migliaia delle migliaia erano suoi ministri.
Communque e sia, tutta la moltitudine
delle anime ha per guida, et capo la anima del mondo prestantissima, et divinissima di tutte le altre.</p>
</div2><div2>

<head>Capitolo secondo</head>
<p><hi rend="sc">L'ANIMA</hi> degenerando
dall'Angelo, da chi procede, inclina alla natura del
corpo, qual produce; nondimanco non degenera dall'Angelo tanto,
che essa non riservi delle conditioni divine;
né inclina tanto al corpo, che essa al tutto
partecipi delle sorde materiali. Per la qual
cosa posta in mezzo dell'una, et dell'altra
natura, non dimette la cura, et il ministerio del corpo: et gode le delitie del mondo
intelligibile. Onde meritamente è detta nodo dell'universo. Et per questo il divin Platone nel Timeo compose l'anima di sette numeri, in modo che posta l'unità da ciascuno de lati, ne seguiti tre numeri; cioè dall'uno de lati il processo infino al primo cubo
de numeri pari. Dall'altro il processo in
fino al primo cubo de numeri impari. Sì
che da ogni lato sono termini quattro, et
tre intervalli, per significare nella natura
dell'anima esser dua propietà: l'una, perché essa si congiugne sempre all'Angelo,
et questa è denotata per gli numeri impari: l'altra,  perché essa produce il corpo,
denotata per li numeri pari, et l'una, et
l'altra è diffinita pel quattro. Et però noi
possiamo dire la quatrinità esser veramente l'Idea della perfetione; non solo perché
maravigliosamente contiene il dieci; il quale sendo tutto il numero, e Pittagorici chiamorno Cielo, et universo. Il che ancora
significorono li antichi Theologi oscuramente, quando a nove muse preposono un'Apollo. Ma ancora perché quando si procede
nel cubo significato pel quattro, si viene
all'ultimo termino della processione; né si
può procedere più oltre. Onde in ogni natura pel Cubo è significata l'ultima perfetione di ciascuno. Non è adunque maraviglia,
se e Pittagorici ( come dice Teone ) giuravano per colui, che dona all'anima nostra la
Quatrinità, fontana della natura, che è
imperpetuo flusso; Imperoché questo non è
altro, che giurare, per colui, cioè per Pittagora; il quale habbia trovata l'anima essere diffinita per la quatrinità, cioè dalla potentia dell'intendere, dalla ragione, dal senso, dalla vegetativa. Dalle quali potentie
l'anima, che si muove sempre: si fa perfetta. L'anima adunque produce il corpo; ma
pel mezo d'uno instrumento proprio, il qual
chiama grande seminario, o vuoi natura,
o vuoi anima seconda; la quale dall'anima prima, è fatta gravida de semi di tutte le cose, che hanno a essere prodotte nella
materia. Da questo grande seminario pende essa materia: la quale è imperfettissima
di tutte le cose sendo massimamente distante da esso Dio autore d'ogni perfetione; la
quale, Plotino chiama principio di tutti
i mali, così nell'universo, come nell'anima
nostra. Pendono ancora dal medesimo seminario processioni de semi quasi razzi dal
lume, le quali non mai sono separate dalla materia, anzi sono sempre congiunte seco. Noi le chiameremo e semi delle cose. La
presentia de' quali nella materia assolve
la generatione: quando accompagnati da
lo affetto dell'anima seconda, mosso dalla
prima anima, fanno termine nel composto
naturale. Imperoché il composto non è altro, che il seme, che pende dall'anima seconda, et la materia, in modo intra sé
uniti, che d'essi si faccia uno. Questo forse è il Chaos d'Anassagora, distinto dall'affetto dell'anima seconda, il quale pende
dall'anima prima, et rationale, vera
padrona della generatione. Di qui si può
vedere il fondamento di coloro, che affermano tutte le cose qualche volta tornare
quelle medesime. La quale opinione benché
paia molto aliena da Aristotile: massime
nel fine del secondo libro della Generatione,
et corrutione; nondimanco noi speriamo
dimostrare esserli consentientissima. Ma
per tornare alla cosa nostra, sendo nell'anima seconda e semi delle cose, vere espresioni
delle Idee, et per questo sendo accompagnati da una bellezza, che è tale a semi,
quale è la prima bellezza alle Idee, è necessario s'accenda in essa uno appetito, et uno
desiderio di quella bellezza; il quale incominciando dalla cognitione, et non potendo fare la similitudine di quella bellezza,
di dentro a sé, transferisce nella materia la
participatione delle Idee, alle quali seguita
questa gratia, questa elegantia, quale noi
veggiamo nel corpo mondano veramente
figliuola dell'Amore. Et però Plotino dice, che tutte le cose sono teoremi, quasi procedino dalla contemplatione, havendo principio dalla cognitione di quella anima.
Quella bellezza, che è nell'anima seconda,
et quello appetito, che si accende in essa è lo
Amore, et la Venere vulgare nel simposio
riferita da Pausania, la quale è detta figliuola di Giove, et di Dione; perché pende
dall'anima prima, et rationale, la quale è
detta Giove, et dalla seconda, et rationale, la quale ha commertio con la materia.</p>
</div2><div2>
<head>Capitolo terzo</head> 
<p><hi rend="sc">IL CIELO</hi>, o vuoi l'universo è uno, procedendo da
una anima, et sendo fatto
a similitudine d'un mondo
intelligibile, il quale noi disopra habbiamo
chiamato Angelo; et però Democrito,
et Leucippo non meritano d'essere uditi,
i quali posono mondi infiniti. Aristotile
pruova che'l mondo è uno: perché egli è fatto di tutta la sua materia: et Platone
prova, che'l mondo è uno sendo fatto a
similitudine d'uno esemplare. Noi habbiamo nella Parafrasi nostra sopra il cielo brevemente dichiarato, et altrove diffusamente dichiareremo in che modo della
unità del mondo sia la medesima opinione
dell'uno, et dell'altro filosofo, e il mondo
non solo uno, ma ancora ingenito, et incorruttibile, se noi crediamo ad Aristotile. Al
divin Platone piace il mondo sempre essere stato, et sempre dovere essere: nondimeno havere cagione da cui penda, cioè dall'anima divinissima, principio della nature corporale. Et però habbiamo da dire
esser tre principali sustantie, le quali
veramente hanno natura di principio: cioè Iddio, l'Angelo, l'anima divinissima. Iddio è
autore dell'unità in tutte le cose, l'Angelo
della permanentia, l'anima del moto: et
questa è la sententia di Plotino, et di Porfirio; benché Siriano, et Proclo altrimenti procedino. Sono stati alcuni, come Plutarco, et Severo, i quali hanno affermato,
secondo Platone il mondo essere incominciato qualche volta, et qualche volta dovere
finire; et per questo hanno detto solo esser
dua principij di tutte le cose, cioè la materia, et Dio, non pendendo la materia da
Dio, né Dio dalla materia. In modo che
Iddio sia al tutto senza materia, et semplice; la materia sia al tutto eterna, et senza participatione di Dio, ma questa oppinione ( come è conveniente ) non è ammessa
dalli altri Platonici. Le parti principali
del mondo sono otto sfere celesti, et
quattro elementi. Delle quali le sfere celesti sono nobilissime. Il che dimostra la magnitudine loro e'l sito, l'ordine, e'l moto, il lume. Plotino vuole che il Cielo sia fuoco, et
Platone nel Timeo vuole, che il mondo sia
composto di quattro corpi, Fuoco, Terra,
Aere, et Acqua, in modo, che da questo nome fuoco sono compresi i corpi celesti.
Aristotile s'ingegna dimostrare, che il
Cielo non è fuoco. Imperoché il fuoco, come esso dice, si muove naturalmente inverso la circunferentia, partendosi dal centro. E'l corpo celeste non si muove di moto
retto partendosi dal centro, ma di moto
circulare, il quale moto si fa intorno al
Centro, et però il Cielo non è fuoco, altrimenti bisognerebbe dire, che il Cielo havessi dua moti naturali; uno per il quale si
muove intorno al centro, che è il circulare:
l'altro, per il quale si parte dal centro, et
va alla circunferentia, che è moto retto.
La quale cosa pare habbia per impossibile. Questa ragione facilmente solvono Plotino, et Proclo. Il che brevemente nella
nostra Parafrasi sopra il Cielo habbiamo
tocco, et altrove più diffusamente dichiareremo, mostrando, che altro è muoversi
nel proprio luogo, et secondo la sua natura: altro è, sendo fuori del proprio luogo,
ritornare ad esso, et nella sua natura. Sono alcuni, che dubitano, se le stelle hanno
moto proprio. Platone dice nello Epinomide, che le stelle sono animali ignei; et nel
Timeo, che le stelle si muovono intorno al
proprio centro. E più de Peripatetici oppongono Aristotile quasi voglia, che le stelle sieno continue col Cielo; ma più dense;
et però non havere altro moto, che quello della sua sfera. Noi diciamo Aristotile non haver mai questo affermato. Ma
quando dice le stelle essere della medesima
sustantia, di che è il Cielo: intendere esse
essere della medesima natura, cioè ignee;
et quando dice le stelle essere infisse nella
sfera; non significare però esser continue,
ma che non mutano luogo secondo il tutto;
et però apparire essere infisse; perché si
muovono circa il proprio centro. In somma le sfere celesti, et le stelle essere di natura ignea, et havere proprij moti, è manifestissimo appresso Platone. Nelle sfere
celesti son due moti, uno da Oriente, in occidente, il quale Platone chiama moto della sapientia, et della identità. L'altro
da Occidente in Oriente chiamato moto
della diversità. Questo, è delle sfere erratiche: quello del fermamento; il quale imita la intelligentia dell'anima divinissima, di chi è imagine. Questo, è chiamato destro, e quello sinistro. L'uno, et
l'altro fanno la generatione, et la corrutione; Quello del fermamento fa che sempre sia essa generatione, et corrutione,
come dichiara Aristotile. Et però i Pittagorici affermarono et il destro, et il sinistro esser nel numero de' principij pendendo dal moto del fermamento, et delle sfere erratiche tutta la generatione.</p>
</div2><div2>
<head>Capitolo quarto</head>
<p><hi rend="sc">IL MOTO</hi> da Occidente in Oriente, chiamato da
Platone moto di diversità
proprio delle sfere erratiche
autore della generatione, come è detto, è
diviso in sette. Imperoché ogni sfera ha il
suo moto. di tutti è velocissimo il moto della
sfera di Saturno di tutti è tardissimo il moto della Luna. Sono alcuni, i quali affermono Aristotile sentire il contrario, quale
voglia il moto di Saturno essere tardissimo
determinandosi longhissimo tempo per la
sua speditione. Per contrario il moto della Luna esser velocissimo determinandosi
brevissimo tempo. Noi crediamo esser sententia d'Aristotile le sfere superiori moversi più velocemente, che le inferiori. Imperoché la magnitudine, che debba esser
trapassata dalla sfera di Saturno, supera
molto più la magnitudine, che debba essere trapassata dalla sfera della Luna, che
il tempo, che si ditermina Saturno per il
suo moto, non supera quello, che si determina la luna. Questo è uno de gli errori,
che Platone imputa a greci ( come è detto )
nel settimo delle leggi, cioè credere il moto
di Saturno esser tardissimo fra i pianeti,
sendo velocissimo. puossi ancora racorre da
comentarij di Porfirio sopra il Timeo e
Pittagorici affermare il moto di Saturno
esser velocissimo, et Aristotile ancora dice
nelle questioni meteorologiche il moto della
Luna non fare accensione nell'aere, sendo
tardo, et pigro: il che fa il moto del sole
per la velocità, et vicinità. Credono i Pittagorici, et Platone il Cielo sendo imagine dell'anima essere digesto secondo la ragione armonica; L'anima, secondo che piace a Timeo Pittagorico, pigliando le duple,
et le triple con le sesquialtere, et super tertie, super ottave, et semitomi è digesta in
trentasei termini. Il primo di tutti è il numero trecento ottantaquattro. La somma
di tutto il numero, è cento quattordici migliaia, et secento novanta cinque unità.
Nel qual numero è contenuta tutta la ragione Armonica. Sendo adunque le sfere
celesti in modo coerenti fra sé; che facilmente paiono più tosto continue, che contigue
tanto sono pulite, et coequate; et
movendosi velocissimamente non dubitano affermare; da loro mandarsi fuora un suono di tanta gratia, quale sia conveniente
a sì nobil corpo, come è il Cielo. Imperoché
il suono si genera dal moto di dua corpi,
che velocemente movendosi si tocchino. Il
moto più veloce genera il suono più acuto;
e'l moto più tardo genera il suono più
grave; et però il moto del fermamento
genera il suono acutissimo; e'l moto della
Luna gravissimo, et perché i moti delle
sfere sono digesti, secondo la medesima ragione harmonica, come sono ancora i loro
intervalli; secondo la quale, è digesta l'anima: è necessario, che tali suoni procedendo da moti armonici in modo consentino
fra sé, che di tutti si constituisca una armonia, una melodia di gran lunga più suave, che quella, che noi possiamo comprendere con le orechie elementari. Et però il
divin Platone nel decimo libro della Republica dice, che ciascuna sfera celeste ha seco congiunta la sua Sirena, la quale canta
il suo tono. De quali si fa una armonia.
e Pittagorici affermorno il Cielo essere la lira di Dio: a quali acconsentiscono Alessandro Milesio, et Eratostene.</p>
</div2><div2>
<head>Capitolo quinto</head>
<p><hi rend="sc">MIRABILE</hi> bellezza nasce
nel corpo mondano dalla unione, per la quale cose tanto
diverse, et sì contrarie, come sono nel mondo, fatte fra sé amiche,
constituiscono un grande animale. E se gli è
lecito comparare le cose grandi alle piccole,
il mondo è simile a l'huomo; Il fuoco, la
terra, l'aria, l'acqua hanno similitudine
con la collera, con la malinconia, col
sangue, con la flemma; della retta mistione,
de quali si fa il temperamento radice della
sanità, così a l'huomo, come al mondo. Il
fermamento si può chiamare il capo di questo grande animale, al quale un numero
quasi innumerabile di stelle come occhi fulgentissimi sono grandissimo ornamento.
E Pittagorici affermano le stelle penetrare col suo lume nel centro del mondo: dove
pel concorso di tanta moltitudine di raggi
vogliono accendersi un fuoco eterno quasi
celestiale. Al fermamento, come capo,
obbediscono i pianeti: infra quali il Sole
ha similitudine del cuore, e fontana della
vita. Maravigliosamente eccede il Sole
tutte l'altre stelle, non solo di magnitudine, ma ancora di potentia, et di virtù;
la qual cosa dimostra la copia del lume.
Gli antichi Theologi affermorno, la Giustitia, la quale, come Regina, ordina,
drizza, regge l'universo, per tutto procedere
dal mezo del trono del Sole. Aristotile attribuisce tutta la generatione al Sole, et
alla Luna; la quale, come dice Hipparco
è veramente uno specchio del Sole riflettendo a noi il lume, il quale essa da lui prende. Giamblico, et Giuliano Imperatore
constituiscano nel Sole tutti li Dij de Gentili. Et Plotino afferma gli antichi havere adorato il Sole, come Iddio. Consideri
la notte, chi dubita il Sole esser prestantissimo di tutte l'altre stelle; ove ancora cioché è di lume, è per beneficio del Sole. Giove con la sua beneficentia, et con la sua
equità rapresenta il fegato, dal quale il nutrimento è somministrato a tutto il corpo;
onde da gli astrologi, è chiamato la principale delle gratie celesti; da Marte, quasi amaritudine del fiele, è ridotta al temperamento la dulcedine di Giove. Venere,
et la Luna, sendo ministre della generatione per cagione della virtù humida, che
regna in esse, hanno proportione col seme,
et con i membri genitali: chi considera la
desterità, et prontitudine di Mercurio,
forse non dubiterà assomigliarlo alla lingua: per l'uficio della quale noi facciamo
note le intime nostre cogitationi. Et però li
antichi meritamente attribuiscono a questo Dio il patrocinio dell'eloquentia. Attribuiscono ancora a Saturno il dono dell'intelligentia, et però chi affermasse Saturno essere in luogo di reni, forse non sarebbe lontano dal vero. Imperoché questi
sendo aridissimi, espurgano lo spirito di
ogni caliginoso vapore. Onde esso, è fatto
attissimo instrumento della intelligentia:
non è dubbio ancora essere un tenuissimo,
et lucidissimo Vehicolo della vita, et del
senso correspondente all'elemento delle
stelle: per il quale, come per competente mezo, l'anima congiunta al corpo elementare, lo fa partecipe de doni della vita. A
questo è simile quel fuoco divinissimo, il
quale è sempre per tutto diffuso, ripieno
della virtù dell'anima regia, secondo afferma Giamblico, et Giuliano Imperatore,
il quale da Platone nel Fedro è chiamato
il carro alato del gran Giove. Meritamente adunque sendo l'huomo bellissimo
di tutte le cose, che sono in terra: et essendo simile al mondo, in modo che esso è chiamato piccolo mondo, habbiamo affermare
il mondo, quasi un grande huomo, esser
bellissimo di tutte le cose sensibili. Noi habbiamo dichiarato fino a qui la bellezza essere una gratia, un fiore, uno splendore
della bontà; et l'Amore non essere altro,
che uno intenso desiderio di fruire, et di
fingere la bellezza. Habbiamo ancora
dichiarato essere dua bellezze: una prima,
et divina, la quale seguita all'Idee chiamata Venere celeste; l'altra seconda, et
naturale, la quale è nell'anima seconda,
o vuoi grande seminario detta Venere volgare, et commune, et però essere duoi
amori. Uno circa la bellezza celeste, et
divina: detto divino e celeste: l'altro circa
la bellezza seconda, et naturale, detto
amore commune, et volgare. Sendo adunque l'amore divino circa la divina bellezza; et effingendo essa, è necessario essere
in mezzo di due bellezze, una prima, et
imparticipata, la quale sendo appetibile,
antecede all'appetito amatorio; l'altra non
prima, et participata, cioè quella prole
bella, la quale l'amore divino effinge nell'Angelo per modo seminale, et di natura a similitudine della prima bellezza, et
imparticipata, et questa non antecede,
ma seguita all'amore. L'una, et l'altra
chiameremo Venere celeste. Medesimamente quella bellezza, che è nel gran seminario antecede all'amore vulgare. La bellezza: che è nel corpo mondano seguita ad
esso, in modo che ancora lo amore volgare, è collocato nel mezzo di dua bellezze,
delle quali l'una è fine dell'amore volgare,
l'altra è prole; et però ancora ciascuna
di queste può esser chiamata Venere volgare. Ove è da notare la prima bellezza,
che antecede all'amore essere nell'Angelo
per modo spettabile; la seconda cioè quella, che è prole dell'amore esser per modo seminale. Nel grande seminario per contrario, perché la bellezza, che antecede
all'amore volgare, è in esso per modo di semi: quella, che seguita, cioè la bellezza che è
nel corpo mondano prole dell'amore, è per
modo spettabile. Onde la prima, et ultima
bellezza sono in questo simili, che l'una, et
l'altra, è obietto della potentia visiva: questa della corporale; quella incorporale, et
intellettuale, et però non è maraviglia, se
dalla bellezza sensibile siamo eccitati alla
bellezza intelligibile. È ancora da intendere non solo la bellezza dell'Angelo, ma
quella dell'anima divina esser significata
per questo nome Venere celeste: parimente
l'amore, che nasce di tale spettacolo, nell'anima divina esser significato per lo amore celeste. Imperoché, sendo nell'anima la
vera participatione delle Idee, è necessario
ancora in essa sia la vera participatione
della bellezza, et dell'amore, come ancora
in essa è la vera participatione della vita,
et dello intelletto. Adunque nell'anima
divina sono dua amori, et dua bellezze.
Una vera participatione della bellezza
Ideale detta Venere celeste. L'altra detta
Venere volgare, havendo commertio con
la materia. Alla bellezza volgare è intento l'amore volgare. Alla bellezza celeste,
è intento l'amore celeste, et per mezzo
d'essa alla prima, et vera bellezza. Dalla cui contemplatione s'ascende al capo, et
principio di tutto l'universo, la cui bellezza, solo per vaticinio si può comprendere,
trapassando tutta la facultà del conoscere
d'infinito intervallo.</p>
</div2><div2>
<head>Capitolo sesto</head>
<p><hi rend="sc">IL DIVIN</hi> Platone dice
nel Timeo l'anima nostra
essere stata creata nel medesimo cratere, quale fu creata l'anima mondana dalle reliquie de medesimi generi; volendo significare l'anima
nostra havere proprietà, et potentie simili all'anima mondana, et all'altre anime divine, ma in un certo modo più imperfetto. Questo vuole significare che l'anima
nostra, benché habbia le medesime virtù;
nondimanco non opera nel medesimo modo: perché intenta alla generatione, et
cura del corpo caduco, dimette la contemplatione della vera bellezza. Per contrario
intenta alla verità intelligibile dimette la
cura della generatione; et questo adviene
ragionevolmente. Imperoché non potendo
adempire insieme l'uno, et l'altro uficio,
è necessario la espeditione dell'uno sia accompagnata dalla dimessione dell'altro,
quando è intenta alla generatione, si dice
discendere, quando è intenta alla contemplatione, si dice ascendere; non perché l'anima ascenda, o discenda secondo il costume
de corpi. Imperoché sendo essentia separabile, et non participando di conditione
alcuna corporale, secondo che piace a Platone, et ad Aristotile, ma di fuori stando, è al tutto assoluta dalla natura del 
luogo, al quale solo è obligato il corpo; di
cui è proprio il salire et lo scendere; ma
diciamo ascendere, et discendere in questo modo. Le cose divine, sono presenti secondo, che esse oprano. Imperoché noi diciamo la divinità essere in cielo, o in terra
secondo che essa opera in Cielo, o in terra.
Et altrimenti non può essere determinatamente in luogo alcuno. Della operatione,
è principio l'affetto, come è manifesto; chi
è quello, che operassi in alcun modo, se
prima non fusse mosso da uno affetto antecedente ? questo affetto non è altro che un
desiderio d'operare, il quale pendendo dalla cognitione è principio dell'operatione. Prima concepe Fidia la forma della sua Minerva, dipoi desidera di produrla, o nel
marmo, o nel rame, dipoi la produce. Se
non havesse desiderio di produrla, non mai
la produrrebbe, et se prima non concepesse la sua forma, non mai desiderebbe di produrla. Adunque la cognitione è
principio dell'affetto, et l'affetto dell'operatione; et però Platone dice nel Timeo,
che l'opefice del mondo fece tante forme
nel mondo, quante havea vedute la mente nel vivente, per significare la produzione del mondo pendere dalla cognitione, infra le quali, come fra due estremi, è mezzo il desiderio di produrre. Sendo adunque l'anima nostra nel numero delle cose
divine, diremo essere presente ove essa opera; et operare, ove essa è tratta dallo affetto, et desiderio d'operare. Il quale affetto pende dalla cognitione. Imperoché
gli è impossibile noi havere desiderio d'operare quello, che al tutto c'è nascosto. Per
la qual cosa, quando l'anima nostra concepe la vita sensibile, et la generatione;
et havendo affetto a essa la produce, et
esplica; noi diciamo l'anima descendere.
Imperoché la natura mortale ove essa opera, è l'infimo dell'universo: Ma quando
essa concepe la vita de gli Dij, et la vita
intelligibile lontana da ogni molestia, et
ogni tristitia, et con l'affetto l'esplica, diciamo ascendere, sendo gli Dij il supremo
dell'universo. Rettamente adunque dice
Porfirio nel primo libro. Dell'astinentia
de gl'animali, se noi desideriamo ritornare a quello, che è proprio nostro, et alla
vita degli Dij, esser di bisogno, noi al tutto diporre qualunque cosa habbiamo preso
dalla Natura mortale insieme con l'affetto declinante ad essa, quasi non per altro
descenda, o ascenda l'anima nostra, che
per lo affetto. Piace al divin Platone et
Plotino l'anima nostra, quando vive con
la vita intelligibile, et degli Dij: conseguire tanto grado di degnità, che fatta collega dell'anima mondana insieme seco regga tutto il fato, et la generatione. Vive
allhora con la vita de gli Dij, quando ridotta ne penitissimi tesori della sua essentia, et di quindi nell'amenissimo Prato
della verità intelligibile, contempla essa Iustitia, essa bellezza, essa bontà; Ove intendendo tutta la Natura di quello, che
è veramente, et non solo intende tutte le
cose, che di quindi procedono, et tutti e
gradi della processione insino all'ultima
materia; ma ancora conseguentemente opera secondo che essa intende. Onde meritamente è detta collega dell'anima mondana, la quale havendo intelligentia, et providentia universale, è principio del Cielo;
et di tutta la generatione. Onde
Platone nel Filebo dice in Giove essere intelletto,
et regia anima, significando come nell'anima mondana è intelligentia, et providentia universale; così ancora esser vita et
principio universale di produrre, ma quando essa declina alla generatione, et al corpo mortale, dimettendo la intelligentia universale, et però sendo oppressa dall'oblivione delle cose divine, attende alla fabrica
di quello, che offerendosi alli occhi nostri, è
chiamato da gli ignoranti huomo, sendo
più tosto imagine, et ombra d'huomo; che
vero huomo. Quella dimessione, et quella
oblivione, è significata dal divin Platone,
nel decimo libro della Republica quando dice,
che l'anime, che discendono nella generatione beono dell'acqua del fiume Amelita
et pervengono nel campo leteo. Imperoché
Amelita significa negligentia, et leteo significa oblivione. Nondimeno non gli è negato la via di potere tornare alla vita intelligibile, se separandosi dal senso eccita il
lume della ragione, per la quale finalmente
usando per instrumento la bellezza corporale, è revocata in essa verità. In somma
l'anima quando vivendo con la vita intelligibile contempla la verità veramente si
può dire integra. Imperoché fatta collega
dell'anima mondana regge il fato, et tutta la natura corporale nostra, quando intenta alla generatione s'ingegna effingere nel caduco corpo la natura del mondo o
dimettendo al tutto la speculatione della
verità, et obligandosi a sensi, veramente
si può dire dimidiata. La quale è ristituita nella sua integrità, quando s'accende
in essa uno intentissimo amore, il quale incominciando dalla corporale, finalmente
la revoca nel maraviglioso splendore della
bellezza intelligibile. Di qui apparisce
quello, che è incluso nel portentoso figmento di
Aristofane nel Simposio. Imperoché da
principio essere l'huomo di figura circolare, et co' membri addoppiati esser suto
partito in dua, per reprensione del suo fasto, tentando di combattere con gli Dij,
poiché gli è così diviso cercare della sua metà, desiderando intensamente ritornare nel
primo stato; Incontratolo, quasi infuriato, non concedere per un breve momento
di tempo mancare d'esso; onde esser nato
l'Amore conciliatore dell'antica forma,
medico, et curatore della generatione humana; non vuole altro significare, che da
principio l'anima nostra vivere con la vita intelligibile, la cui contemplatione ha
seco congiunta la cura della natura corporale, et meritamente è detta circolare,
sendo la contemplatione un circolo: Quando crescendo lo stimolo della generatione
dedita al proprio opificio crede sé essere bastante, a similitudine dell'anima celeste,
effingere il mondo in esso, perde la contemplatione, et però veramente come inalzata dal fasto, è divisa. Cerca della sua metà perché essa ottimamente conosce quello,
che ha perso per la inclinatione, et affetto al corpo mortale, ove non trova niente di
verità; nel quale incontrandosi, cioè in qualche imagine della divina bellezza, subito come da un profondo sonno svegliata, si ricorda della divina bellezza; per l'amore della
quale espurgata dalle sordi materiali finalmente recupera la perduta metà. Meritamente adunque l'amore è detto medico, et
curatore dell'humana generatione restituendo l'anima alla vita divina, la quale è la
sua integrità. Questi sono forse i vestigij perché uno solerte investigatore della verità
conseguirà il segreto senso d'Aristofane. 
Non havendo in animo al presente interpretare minutamente il divin Platone, a noi sarà a bastanza quasi col dito havere accennato il camino in sì profonda intelligentia.</p>
</div2></div1>
<div1 n="Libro terzo">
<head>III</head>
<head>IL TERZO LIBRO
D'AMORE...</head>
<div2>
<head>Capitolo primo</head>
<p><hi rend="sc">L'ANIMA</hi> nostra, poiché è discesa nel corpo 
mortale se usa per istrumento la bellezza corporale alla divina bellezza, guidata dall'amor celeste, recupera le
perdute delizie della vita intelligibile. Ma
se fatta ebbra, quasi da poculi di Circe,
precipita nella generatione, ingannata dall'amore volgare, diventa serva di tutte
quelle calamità, che ha seco congiunte la
Natura corporale. Ma innanzi, che noi
dichiariamo come nasce, et quello, che
opera l'uno, et l'altro Amore, non sarà
fuori di proposito dichiarare più particolarmente la sua diffinitione; come quelli
che di qui potremo più facilmente conoscere gli accidenti, di che siamo partecipe. È
adunque <hi rend="sc">L'AMORE DESIDERIO
DI FRUIRE, ET GENERARE LA
BELLEZZA NEL BELLO</hi>, secondo
che il divin Platone difinisce nel Simposio.
Per la quale diffinitione habbiamo a intendere l'Amore essere l'appetito, et non
solo appetito, ma di bellezza, et di generarla nel bello. Onde per questa ultima
parte, come per propria differentia, l'amo
re, è distinto da gli altri appetiti, i quali
non sono di bellezza. Chi adunque saprà
che cosa è appetito, et che cosa è bellezza;
saprà a sufficentia, che cosa è l'amore.
L'appetito et la cognitione non esser quel
medesimo dimostra quello, circa il quale è
l'una, et l'altra potentia. La potentia
del conoscere è circa il vero. La potentia
dell'appetire è circa il bene. Sendo adunque distinto il vero dal bene, è ancora distinta la potentia del conoscere, dalla potentia dell'appetire. Il vero è quello, che è
adequato a suoi principij. Come il vero
oro è quello, che per tutto corrisponde a
principij, et alla essentia dell'oro, non ammettendo in sé alcuna cosa estranea, et
aventitia. E'l bene è quello, che per sua
natura fa quiete, et voluttà. Sendo adunque il vero, secondo la sua diffinitione, distinto dal bene, è necessario, che la
cognitione sia distinta, secondo la sua diffinitione, dall'appetito. Per la qual cosa la
facultà del conoscere è una potentia in apprendere il vero. Lo appetito è una potentia in fruire il bene. Della apprensione del
vero, si fa nella cognitione certitudine. Nel
fruire del bene, si fa nell'appetito voluttà.
Aristotile nel sesto libro dell'Etica dice, il
vero, et il falso esser nell'intelletto; il bene; et il male nelle cose. Noi, che diciamo
la cognitione esser circa il vero, affermiamo il vero, et il falso esser nelle cose, secondo Platone; il quale nel sesto libro della
Republica dice nell'intelligibile essere la verità, nell'intelletto la scientia. Il che non
repugna ad Aristotile, come nella nostra
concordia dichiareremo. Al vero, et al
falso seguita il bene, et il male: imperoché
nulla può esser vero che non partecipi del bene; nulla può esser falso, che non partecipi
del male, et però alla cognitione, che è circa il vero, seguita l'appetito, che è circa il
bene. Prima conosciamo, di poi appetiamo; et appetiamo quello, che noi appetiamo, perché crediamo esser buono, et utile per noi. Adunque l'appetito appetisce
quello, che la potentia del conoscere giudica esser buono; onde è manifesto l'appetito
seguitare la cognitione. Sono diversi gradi
di vero nelle cose: Sono ancora diversi gradi di bene, et però sono diverse cognitioni,
et diversi appetiti; onde et diverse certitudini, et diverse voluttà. E'l primo grado
di vero è nella natura Angelica, ove tutte
le cose sono adequate a suoi principij et
però sono partecipi veramente della bontà.
Circa ad esse è la prima potentia di conoscere, la quale è chiamata intelletto; et il
primo appetito, il quale è chiamato volontà nell'intelletto, è la prima certitudine, et
nella volontà, la prima voluttà. Il secondo grado del vero, et del bene è nell'anima: ove il vero, benché non sia assolutamente vero, come quello della natura Angelica; il quale è per sua natura vero, è
nondimeno vero, et bene rationabile, circa il quale è la seconda potentia del cognoscere, qual'è chiamata ragione, et il secondo appetito chiamato elettione, nella
quale è la sua voluttà, come nella ragione, è la sua certitudine, la quale è detta
propriamente scientia, sendo la certitudine
intellettuale detta sapienza. E'l terzo grado di vero, et di bene, è nel gran seminario, circa il quale è la sua cognitione, quale noi chiamiamo senso intimo, et il suo
appetito principio della bellezza corporale;
la certitudine di quella cognitione si può
dir fede, et quella voluttà si può dire
imaginaria. Il quarto grado è nella 
natura corporale, ove le cose assolutamente
sono ombra di vero, et ombra di bene: nondimeno sono vero, et bene sensibile. Et però la cognitione, che è circa tal vero, è una
ombra di cognitione; noi la chiamiamo senso particolare, nel quale è necessaria certitudine, ma più tosto a similitudine, come
dice il divin Platone nel sesto libro della
Republica et lo appetito, che è circa tal
bene è un'ombra del vero appetito, nel
quale è voluttà al tutto ombratile: discorrendo adunque per tutti i gradi dell'appetito, sempre l'appetito è circa il bene et
conseguente alla cognitione. Et però io mi
maraviglio d'alcuni che dividendo l'appetito dicono lo appetito dividersi in naturale, et cognitivo, quasi possa essere appetito senza cognitione, il che al mio parere è assordo: Imperoché nessuno può appetire, quello che è al tutto incognito, et se
noi diciamo negli elementi esser appetito
del proprio luogo, è necessario concedere in
essi essere una cognitione antecedente allo
appetito, la quale è principio d'appetire a
tutte le cose, che appetiscono.</p>
</div2><div2>
<head>Capitolo secondo</head>

<p><hi rend="sc">RESTACI</hi> a dichiarar che
cosa è bellezza, et potremo intendere chiaramente,
che cosa è amore. La bellezza, come è detto disopra, è una gratia, uno
splendore della bontà, che in su la prima
giunta apparisce all'aspetto, quasi il colore nella superficie. Ove è da notare due cose. Prima la bellezza esser obietto della
potentia visuale: dipoi essere per modo d'accidente, et estrinseca. Le bellezze son
molte; perché altra è la bellezza dell'Angelo, quale chiamiamo bellezza intelligibile, et divina: altra la bellezza dell'anima rationale, quale al presente chiamiamo animale; altra la bellezza del grande seminario, quale è detta seminaria;
altra la bellezza del corpo, quale è detta corporale: a tutte nondimanco è commune esser un fiore della bontà, esser obietto della potentia visuale, esser per modo
d'accidente. Et per più piena intelligentia è da intendere esser più potentie visuali, secondo che sono più obietti visibili. La
prima è esso intelletto, il quale ragguarda
nella verità intelligibile, il quale è veramente un'occhio eterno, che vede ogni cosa
Signore del mondo, temperatore delle cose
celesti, et terrene. La seconda potentia
visuale, è nell'anima, et essa ancora speculatrice della verità: Ma multiplice, et
varia, detta potentia rationale. La terza
è nel grande seminario intenta alla varietà de suoi semi. Onde nasce l'aspetto,
principio della bellezza corporale. L'ultima è la potentia, dalla qual son vedute le
corporali, prestantissima di tutte le potentie sensuali particolari, come dice Aristotile, vera imagine dell'intelletto. Havendo dichiarato che cosa è appetito, et
che cosa, è cognitione, et che sono tanti
modi di cognitione, et d'appetiti, quanti sono e modi del vero, et del bene: havendo ancora dichiarato, che cosa è bellezza, et e modi di essa, et che cosa è
potentia visuale, et i modi di essa, pienamente possiamo intendere, che cosa sia amore, et la natura d'esso. È adunque
<hi rend="sc">L'AMORE DESIDERIO DI FRUIRE, ET D'EFFINGERE LA BELLEZZA NEL BELLO</hi>. Sendo l'amore, desiderio, et appetito possiamo
intendere esser circa il bene. Sendo di bellezza,
possiamo intendere esser circa quella participatione di bene, che è detta bellezza; la
quale è estrinseca, et per modo d'accidente obligata alla potentia visuale. Et però habbiamo ad intendere l'Amore essere
un'appetito, che seguita la cognitione visuale. Onde Plotino dice rettamente l'amore havere acquistato il nome dalla visione.
E detto appetito non solo di fruire la bellezza ma d'effingerla per significare l'amore esser efficace. Imperoché non gli è a bastante fruire la bellezza, se ancora affettuosissimamente concependola non la esprime; et in chi ? nel bello; cioè, in chi sia disposto, et preparato a riceversi tale espressione. La qual cosa dichiara il divin Platone nel Simposio: quando dice l'amore essere del parto della generatione nel bello.
E modi dell'amore son tanti, quanti sono
e modi della bellezza, i quali si riducono a
dua, cioè alla bellezza divina, detta Venere celeste, et alla bellezza sensibile, detta Venere vulgare, et commune: et però diremo e modi dell'amore esser duoi celeste, et vulgare. L'amore celeste è appetito
intellettuale circa la bellezza intelligibile.
L'amore vulgare è appetito sensuale, circa
alla bellezza sensibile. L'uno, et l'altro
fa la sua espressione nel bello: il celeste nella
natura divina per modo di semi, et di natura, come è detto: il vulgare nella materia per modo visibile, et d'imagine; la
quale per questo si dice bella, perché è paratissima a ricevere la espressione della bellezza seminaria, di qui si può intendere
la sententia di Platone, quando dice Poro figliuolo di Metide ebbro di Nettare,
et Penia haver generato l'amore, ne natali di Venere. Noi perché di questa
materia habbiamo brevemente trattato nel
primo libro del Pulcro, et habbiamo in
animo trattarne altrove più diffusamente, al presente dimetteremo più particolare espositione contenti solo in questo luogo
havere aperta la via a quelli, che sono studiosi d'intendere i profondi, et segreti misterij di Platone.</p>
</div2><div2>
<head>Capitolo terzo</head>


<p><hi rend="sc">DICHIARATA</hi> la diffinitione dell'amore, et come
gl'amori son dua, cioè celeste
et vulgare, resterebbe a dichiarare in che modo nasca, et quello, che
operi in noi l'uno, et l'altro amore, ma
perché dell'amore celeste a bastanza è detto sì nel terzo libro del Pulcro, sì ancora
nel panegirico nostro all'amore; per questo
diremo solo et brevemente dell'amore
vulgare. Al presente suporremo in esser noi un
corpuscolo diffuso per tutto, quasi un vincolo infra l'anima, et il corpo elementare,
detto spirito, mediante il quale dall'anima
nel corpo più terrestre sia transfusa la vita. Questo sendo generato d'una sottilissima esalatione di sangue, ha origine dal
cuore principio, et fontana del sangue
più puro. Dal cuore prende la virtù, per
beneficio della quale noi siamo partecipi
della vita, detta virtù vitale. Dal cerebro
procede la virtù, mediante la quale noi sentiamo, et ci moviamo, detta virtù animale, dal fegato la virtù, per la quale si
fa il nutrimento. Et la generatione, et
altre operationi simili detta virtù naturale. Di tutte queste operationi è instrumento lo spirito, il quale ( come è detto ) ha origine dal cuore. La qual cosa considerando
Aristotile, secondo la mia opinione, disse
il cuore esser principio del vivere, del sentire, et del  moversi, et però tenere infra
gl'altri  membri il principato. Come questo non repugni a Platone, il quale afferma il capo esser principalissimo di tutti e
membri, assolvendosi per esso l'intelligentia, la quale, è nobilissima di tutte le nostre
operationi, altrove a bastanza dichiareremo. Sendo adunque lo spirito instrumento del senso, massime della fantasia, che
maraviglia è se con tanta affinità naturale infra loro si congiungono, che una potente alteratione dell'uno fa transito nell'altro ? Per la qual cosa lo spirito potentemente alterato, è bastante a muovere la
fantasia a produrre l'immaginatione simile a quella alteratione. Il che apparisce
in quelli, che sono vessati da veemente febre, ove tal moto dello spirito fa transito
nella fantasia. Medesimamente se la
fantasia intensamente opera in qualche pensiero: nello spirito si fa una impressione
naturale, simile a quella operatione. La
qual cosa dimostrano le fisse imaginationi
delle donne gravide, in cui veggiamo non
solo dalla fantasia farsi impressione nello
spirito,  ma ancora mediante lo spirito trapassare ne teneri corpi del suo tenero portato. E Pittagorici speravano medicare
le malattie con certi modi d'armonie. Imperoché l'anima dall'armonia esteriore revocata nella interiore, et naturale per
grande predominio, che ha sopra il corpo,
produce simile armonia in esso, in cui sta
la sua sanità. Ecco adunque, che dallo
spirito nella imaginatione si fa transito,
cogitando la fantasia secondo che esso è
affetto dall'imaginatione. Nello spirito
parimente si fa transito, sendo l'imagine, come superiore, bastante a
muovere la virtù naturale. Oltre a questo habbiamo a intendere da ogni corpo generabile, et corruttibile farsi una continua resolutione, et un continuo flusso, come affermano Sinesio, et Proclo; il quale per certo spatio di tempo, et a certa distantia si
conserva integro, havendo continuatione
con quel corpo, da cui procede. E magi sogliono osservare questo simulacro, et per
esso offendere lo spirito, quando hanno in
animo perdere alcuno; Massimamente
si fa tal flusso per gl'occhi, quasi per più
aperte finestre dell'anima, et dello spirito: il che afferma Aristotile, quando dice
l'aspetto d'una donna, che patisca il menstruo spesse volte machiare uno spechio.
È ancora da supporre nella generatione
delle cose esser necessaria una cagione, che
produca detta cagione efficiente, et una,
in chi, et di chi si produca detta cagione
necessaria, et materia. Et però Platone nel Timeo dice, che'l mondo è fatto di
niente, et di necessità, cioè di materia,
et Aristotile chiama la materia necessità
non semplice, ma per suppositione. Imperoché come se si dee far una casa, et una
statua, è necessaria tale, o tal materia, 
così se si dee fare questo ornamento, quale noi chiamiamo mondo, è necessaria tale, et tale materia, di che esso sia constituto; et però la materia per suppositione,
è necessaria. Oltre a queste due è ancora
necessaria una cagione instrumentaria, mediante la quale sia preparata, et disposta
la materia a ricevere attamente il dono
della cagione efficiente. Noi pretermetteremo come a quattro cagioni della generatione indotte da Aristotile, cioè efficiente, fine, materia, et forma sieno da Platonici aggiunte le cagioni esemplari, et
l'organica. Imperoché altrove s'appartiene determinare di questa materia. Ove dichiararemo il vero efficiente della generatione esser la parte naturale dell'anima
mondana, chiamata da noi di sopra grande Seminario. Il sole, et le sustantie individue esser cagioni instrumentarie: questi come instrumenti particolari, quello come instrumento universale. Al presente ci basti la
generatione havere di bisogno della cagione
efficiente, della instrumentaria, e della materia. Posti questi tre fondamenti facilmente possiamo intender come nasca in noi questa affettione, quale è nominata amore.
Massimamente se non ci siamo dimenticati di quello, che è detto poco innanzi, l'amore haver conseguito il nome dall'aspetto.
Quando adunque per lo aspetto ci s'appresenta nella fantasia qualche spettacolo, il
quale noi approviamo, come bello et pieno
di gratia; subito l'anima eccitata nella cognitione della sua bellezza interiore, desidera non solo fruirla, ma effingerla. Et
perché tale espressione ha di bisogno della
materia, et del subietto, atto a quella ricettione; per questo desidera esprimerla in
quello, che essa ha provato, et da cui è
stata eccitata a tale espressione, come più
atto a ricevere la participatione della bellezza, et perché quella espressione non si
può far nel bello, quantunque di sua natura atto, se prima non è sufficientemente preparato: per questo intensamente desidera congiugnersi col bello; come quello,
che altrimenti non può esser preparato,
che dalla virtù del seme, il quale è instrumento naturale ad esprimer la bellezza seminaria dell'anima. Di qui si può vedere apertamente con l'amor vulgare, esser
sempre congiunto il desiderio dell'atto
Venereo, secondo Platone. Imperoché sendo
l'amore desiderio d'effingere la bellezza
nel bello, et non si potendo effingere, non
sendo preparato; né preparandosi se non
per quell'instrumento, quale ha deputato
la natura, cioè il seme, ove sta la virtù
generativa. Imperoché la generatione, o
non si espedisce senza il seme, o per il seme
più commodamente, è necessario sia accompagnato naturalmente da quel desiderio,
qual noi chiamiamo Venereo. Et questa
è una commune dispositione dell'amor vulgare circa ogni bello. Imperoché l'anima revocata nella bellezza interiore, giudica
ogni bello, degno; in cui s'effinga il simulacro della bellezza. Ma quando noi approviamo più un bello, che un'altro, come
più grato appresso noi, pensando del continuo ad esso affettuosamente; si fa nello spirito una certa dispositione conseguente a
quella cogitatione. Imperoché, come è detto, dall'anima si fa transito nello spirito
come in proprio, et naturale instrumento. Incontrati adunque in quello, circa cui
siamo affetti, et a una certa distantia
appropinquati riceviamo nello spirito per
tutto il corpo quello escremento, il quale naturalmente si risolve dal corpo dello approvato spettacolo; Massimamente si fa
tale recettione, quando noi diritti gli occhi nel volto, et ne gli occhi della cosa,
che tanto ci piace, per la maraviglia diventiamo simili a gli stupidi. Imperoché
come per gli occhi, quasi per più patenti finestre, si fa maggiore resolutione dello spirito, così ancora per essi è parata
più la via negl'intimi penetrali dello spirito. Maravigliosamente opera l'efficiente,
quantunque debile, nella materia ben preparata supplendo alla debilità della
cagione, la dispositione della materia, della qual
cosa è manifesto inditio in gran copia di
materia da una piccola scintilla suscitarsi
grandissimo incendio. Lo spirito dallo affetto continuo della fissa cogitatione, quasi
formentato, come prima è tocco da quello
escremento, subito alterato, quasi si muta nella natura di quello: Intanto che arrivando l'infettione al cuore, fontana dello spirito, fa che, et esso ancora parimente patisca. Onde et il sangue, che in lui
si genera, et lo spirito, che è instaurato
dalla continua esalatione del sangue, ritengono quella medesima infettione. Di qui
aviene, che quelli, che sono infermi dalla
grave malattia dell'amore, sentono dolore
principalmente nel cuore. Imperoché la cosa amata fa violentia nello spirito; et
per lo spirito nel cuore, onde ha origine.
Veramente alla maggior parte de mali 
( come dice il divin Platone ) un certo demone
ha mescolata la voluttà dolcissima esca,
l'anima inferma si diletta del divin aspetto del suo bello spettacolo; et in prima del
lume de' risplendenti occhi. Ma ingannata dalla voluttà, non sente il mortifero veneno penetrare, per li occhi entro alle viscere; dal quale il gravissimo morbo prendendo nutrimento, d'hora in hora meravigliosamente cresce. Adunque lo spirito
tutto infetto, movendo violentemente la
fantasia, la costringe non mai ad altro pensare ch'al suo bello spettacolo; il quale approvando l'anima, come solo degno in cui
essa possa ottimamente esprimere una bella prole, a similitudine della bellezza interiore, eccita uno intentissimo desiderio
di fruirlo. Questa è la generatione dell'amor vulgare per quanto è circa alla bellezza particolare d'uno, o d'un'altro. Gli
accidenti, che l'accompagnono, in parte saranno dichiarati brevemente da noi
in quello che segue.</p>
</div2><div2>
<head>Capitolo quarto</head>
<p><hi rend="sc">COME</hi> l'anima è la vita del
corpo, così la cogitatione è la
vita dell'anima. El corpo si
dice essere allhora infermo,
quando l'anima seco non consente. Onde
l'arte della medicina non è circa altro, che
in conciliare l'anima al corpo; in che sta
la sanità dell'animale. L'anima è inferma, quando non consente con la sua cogitatione, ma distratta dimenticatasi, et
di quello, che essa è, et del suo ufficio; non
cura, come è conveniente, sé medesima.
L'infermità principali dell'anima son
dua: l'una è detta ignorantia; l'altra è det
ta insania; le quali son tanto più gravi,
che le malattie del corpo, quanto l'anima
è più eccellente, et più nobile, Ma a che
fine questo ? Certamente perché la cogitatione dell'amante non mai si parte per un
solo momento di tempo dall'amato. Et però
dimettendo il suo uffitio naturale, non
consente con l'anima di cui è vita. L'anima inferma, et affetta accompagna la
sua cogitatione: Imperoché nulla può viver
lontano dalla vita. Di qui adviene, che
l'amante è detto viver senz'anima, vivendo nell'amato. Questo fa, che'l corpo non
riceve il desiato dono dell'anima: onde, et
esso cerca dell'amato, et trovatolo alquanto si quieta, quasi habbia trovato l'anima, ma perché né all'anima è concessa
la cogitatione, né al corpo l'anima, cioè né
all'uno, né all'altro la sua vita, è necessario, che ciascuno incorra in gravissime
malattie; l'anima nell'ignorantia, et nell'insania: il corpo nella discordia di tutte
le sue parti fra sé medesime che è il massimo di tutti i mali. Di qui si può vedere
quello, che volse il divin Platone nel Simposio, quando disse, l'amore esser arido,
esser macilento, essere squallido co piedi nudi, volare per terra, senza casa, senza
letto, senza coperta alcuna dormire nella
via presso alle porte; et questo per esser
figliuolo della povertà. Imperoché l'aridità, la macilentia, lo squallore che, è ne
corpi degli amanti, seguita la discordia
delle parti del corpo fra sé; le quali non
ponno adempiere il suo officio naturale,
non sendo l'anima intenta al debito reggimento del corpo. L'anima distratta dalla 
potente cogitatione, opera debilmente nel
corpo: onde convertita la maggior parte
del cibo in superfluità, si genera poco sangue, et quello per la medesima cagione sendo indigesto, e grosso, et negro. El difetto
del sangue, di che si fa l'alimento genera
essicatione, et conseguentemente estenuatione nel corpo. La grossezza, et la negrezza genera asperità, mischiata col pallore.
È adunque l'amore arido, perché è cagione, che e corpi delli amanti manchino della conveniente quantità del sangue, di che
si nutriscono. È macilento perché il difetto del nutrimento genera in essi estenuatione di tutti e membri. È squallido perché si
nutriscono di sangue grosso, et nero, il quale genera squallore. Tutto questo non vuole
altro significare, se non che e corpi degli
amanti principalmente sono obligati a mali malinconici. Et questo in quanto a mali
del corpo. Noi habbiamo detto quando la
cogitatione, non consente con l'anima, generarsi in essa l'ignorantia, et l'insania; 
onde hanno origine tutti gli altri suoi mali. Volendo adunque e'l divin Platone significare la vita degli amanti essere affaticata dall'ignorantia, et dall'insania, et
conseguentemente da gli altri mali, che le
seguitano: disse l'amore esser co' piedi nudi, perché non curando l'anima sé medesima rettamente, come adviene all'amante,
non conosce quello, che essa è, anzi ( che è di
gran lunga peggio ) crede sé esser altrimenti che essa sia. Di qui adviene, che essa è
privata della cognitione della verità. Et
però in ogni sua attione procede senza ragione alcuna, e veramente co' piedi nudi.
Disse volare per terra, perché l'amante si
fa servo della bellezza corporale. La qual
cosa nasce da estrema ignorantia, et da
estrema insania, sendo l'anima nostra nel
numero delle cose divine, le quali hanno a
dominare alle cose corporee, et non servi
re. Di qui nasce, che l'amante è sottoposto a infinite offese, né mai veramente si
quieta in cosa alcuna, né ancora nella cosa amata, sendo sempre agitato da vane
speranze, et da vani timori, i quali sono in modo potenti, che esso non ha facultà di poterli in alcun modo celare, quasi
un stupido, obligato sempre alla bellezza
corporale, via alla bellezza divina, et appoggiato a sensi, i quali sono parte dell'anima nostra; mentre è congiunta col corpo mortale. Rettamente dunque l'amore
si può dire senza casa, senza letto, senza coperta, dormire all'aere nella via appresso le porte. Sendo adunque l'amante
sottoposto a tanti mali per cagione dell'amato, qual pena si potrà trovare conveniente, se esso non riama ? Certamente
chi priva il corpo della vita è homicida:
chi rapisce le cose divine è sacrilego.
L'amato estorquendo la cogitatione all'amante rapisce l'anima, cosa veramente divina.
Priva ancora il corpo della vita, vivendo
esso per la presentia dell'anima: Onde come homicida, et sacrilego, è degno di crudelissima morte. Ma riamando l'amato
maravigliosamente restituisce l'anima all'amante. Imperoché, chi riama dona la
sua cogitatione, et la sua anima, nella
quale vive l'anima dell'amante. Et però
donando sé, restituisce all'amante la perduta anima; né per questo però abbandona sé medesimo, havendo sempre seco congiunta l'anima dell'amante. Questi et simili sono gli accidenti, che seguitano all'amore per havere origine dalla povertà,
come madre. Chi vuol conoscere esquisitamente ancora quelli, che conseguitano all'amore per esser figlio di Poro, cioè della
via alla copia: legga i commentarij sopra il
Simposio del Duca nostro Marsilio; ove
la natura dell'amore secondo la intentione di Platone è divinamente esplicata.</p>
</div2><div2>
<head>Capitolo quinto</head>
<p><hi rend="sc">POTREBBE</hi> alcuno dubitare, perché cagione non siamo parimente affetti circa
ogni bello. Ma se ne trova
qualcuno, il quale, benché giudichiamo
esser bello, nondimanco non eccita in noi
quello intenso affetto, quale chiamiamo
amore. Qualcuno altro potentissimamente ci commuove; anzi ( che è di gran lunga più forte ) spesso siamo affetti a quello, che ancora noi medesimi giudichiamo
esser men bello infra molti. Questa quistione secondo la mia sententia, sendo difficile, et ansia, et bastante ad
affaticare ogni buono ingegno habbiamo dedicata al fine di questa opera, della quale al
presente brevemente tratteremo. Qualcuno forse giudicherà la similitudine, et
la congruentia, perché noi siamo più affetti ad un bello, che ad un'altro: havere
origine dal padre, et dalla madre, quasi
sia necessario, havendo noi di quindi l'essere, havere ancora da medesimi tutte l'altre affettioni. Qualcuno altro crederà
doversi ridurre alla natura, et al Cielo,
come autori di tutte le cose inferiori. Noi
che seguitiamo il divin Platone, affermiamo la Natura, et il Cielo essere instrumenti della divina intelligentia, et
per questo operare nelle cose inferiori, quanto è loro ordinato di sopra. Diremo dunque le cose divine essere infra sé distinte,
secondo che s'appropinquano, o sono lontane da quel principio, onde procedono,
per questo sendo l'anime rationali nel nunero delle cose divine, è necessario altre essere ne primi gradi della perfettione, altre ne secondi, altre ne tertij. Questa distributione ha origine dal primo intelletto, il quale disopra habbiamo apellato,
et Angelo, et mondo intelligibile, ove
tutte le cose hanno il loro essere perfettissimo. Sendo adunque l'anime rationali
distribuite in tanti ordini, quanto è il numero delle stelle, come dice il divin Platone nel Timeo, benché naturalmente
tutte sieno infra sé consentienti, nondimeno infra quelle è maggior consenso, in
chi è più congruentia, et più similitudine: Onde l'anime di ciascuno ordine più
consentono seco medesime, che con quelle,
che sono di diversi ordini, havendo infra
sé maggior similitudine, et maggior affinità: Verbigratia, l'anime sotto
l'administratione di Giove più convengono infra loro; che con quelle, che sono ordinate
sotto l'amministratione di Marte, o di
Saturno: sendo più simili, et più affini.
L'anime, che discendono nella generatione tratte dall'amore delle cose terrene
formandosi i corpi, i quali reggono: in essi
esprimono la natura sua per quanto la materia ne può esser capace. Imperoché, il corpo non è altro, che una imagine dell'anima, et quanto i corpi sono più perfetti,
tanto meglio rappresentono l'anima. Onde il corpo celeste perfettissimo di tutti i
corpi, sendo tanto vicino all'anima, che
esso quasi sia non corpo, ottimamente la
representa: Per la qual cosa l'anime, che
discendono nella generatione, formandosi
da principio un corpo di Natura simile al
corpo celeste ( il che havere affermato Aristotile ancora consente Temistio ) prima in
esso fanno la sua participatione esattamente, dipoi negl'altri o meglio, o peggio,
secondo che per la loro perfettione, o imperfettione, si prestano più, o meno obedienti. Tutti nondimanco ritengono il Carattere dell'anima sua, sendo adunque la
bellezza corporale imagine della bellezza
dell'anima, et per questo riducendosi a
medesimi ordini, quel bello solo è affettuosamente osservato da noi, il quale si riduce al nostro ordine, et quello è innanzi
a tutti osservato, et adorato, che procede da anima nel medesimo ordine di somma prestantia, et di somma degnità, et
per questo se l'anima nostra è intenta alla
generatione, subito, che ci incontriamo
in essa, quasi attoniti giudichiamo altrove più attamente non potere effingere la
divina bellezza. Onde a nullo altro pensiamo, in nulla altro studiamo, che 
adempiere l'ardente desiderio nostro. Questa
forse esser la cagione, come io stimo, affermerebbe uno studioso del divin Platone,
per la quale siamo affetti più ad uno, che
ad un'altro bello. Questo sia il fine, o buono Amore del nostro cercare, della tua divina origine. Dio volessi, che a me fussi
tanto facile trovare le parole, quanto cose grandi, et maravigliose di te concepiamo. Imperoché e mi sarebbe un piccolo inditio, che la mia tenebricola mente possa essere illustrata
dalla chiarezza della tua divinissima luce.</p>
<trailer>IL FINE DE I TRE LIBRI D'AMORE.</trailer>
</div2></div1><div1>
<head>Panegirico</head>
<p rend="sc">PANEGIRICO
ALL'AMORE,
DI M. FRANCESCO CATTANI
DA DIACCETO, FILOSOFO, ET
GENTIL'HUOMO FIORENTINO.
A GIOVANNI CORSI, E
PALLA RUCELLAI.</p>
<p><hi rend="sc">GRAVE PECCATO</hi>
è non sentire rettamente de gli Dij, molto più
grave detrarre alla loro maiestà, et però carissimi amici, non vituperate lo amore,
cosa certamente divina, accioché non vi
avenga come a Stesicoro Poeta, il quale
essendo accecato per havere ne' suoi versi peccato contro a Helena, non mai recuperò la
perduta vista se prima fatti e versi incontrario senso non placò la offesa deità. Homero ancora perché non volse confessare
haver peccato, visse cieco insin nell'ultima
vecchiezza. Voi adunque non solo vi asterrete da tale vituperatione, ma celebrando
il sacratisssimo nome dello amore, le sue miserabili virtuti insieme meco predicarete, se
non come è conveniente a tanta maiestà,
almeno secondo le forze del vostro ingegno,
di che nulla più utile a voi, nulla più accetto a gli Dij fare possiamo.
Nessuna cosa è tanto grata quanto la
bellezza, nessuna tanto molesta quanto la
deformità. La bellezza rapisce e diletta
l'anima nostra, per contrario la deformità l'affligge e la discaccia. La cagione
credo sia, che la bellezza essendo fuori alle
cose create mostra la perfettione di drento,
onde viene, perché la perfettione di qualunque cosa è accompagnata da una certa 
gratia esteriore, la quale dimostra quella
cosa non havere di drento alcuno difetto, e
però non è meraviglia se l'anima nostra è
provocata e rapita dalla bellezza; imperoché essa naturalmente indovina per la bellezza doversili aprire la via alla infinita
perfettione della divina bontà, per la qual
cosa li antichi Theologi affermano la bellezza essere portinaria alla habitatione secretissima della divina bontà, quasi sia
necessario a qualunque cerchi la divinità
prima incontrarsi nella bellezza. E per questo la bellezza non è altro, che uno fiore,
una gratia, uno splendore della divina
bontà, la quale provoca e rapisce tutte le cose che hanno facultà di conoscere, accioché
per suo beneficio si faccino di essa
partecipi, ov'è la vera et ultima perfettione di
ciascuno. Onde le cose che hanno potentia
di conoscere, sono più perfette, che quelle che ne sono private, et fra quelle che
conoscono, chi ha miglior grado di cognitione, ha maggior grado ancora di perfettione, la ragione è, che chi ha miglior grado di cognitione, conoscendo più perfettamente la bellezza, è intromesso a maggior
grado della participatione della divinità,
dove consiste la perfettione. Onde la somma cognitione si fa participe di somma
perfettione, conoscendo perfettissimamente la bellezza, Ma chi è al tutto privato
della cognitione, sendoli nascosto lo splendore della bellezza, è privato ancora della vera participatione della divinità, e però meritamente si reputa imperfettissimo fra le
cose create. Chi negherà le cose inanimate
essere più imperfette che quelle, le quali 
hanno anima ? et fra quelle, che hanno anima molto più imperfette essere le piante, e
gli altri animali che l'huomo ? Le cose inanimate non havendo cognitione alcuna niente gustano della bellezza, et però hanno
poca perfettione, perché per sé non possono aggiungere alla divina bontà. Le piante ( come dicono e Pittagorici ) hanno cognitione, ma stupida, et quasi di huomo,
il quale subito svegliato sente e non discerne. Gli animali irrationali sentono, e discernono, e nondimeno perché lo splendore della vera bellezza troppo supera la loro
facultà del conoscere, essi ancora hanno debile perfettione. Solo l'huomo fra quelli
che habitano in terra è capace della bellezza, essendo in lui amplissimo grado di cognitione, onde esso arriva a non piccolo grado di perfettione. Ma nella natura angelica si contiene el sommo grado di 
perfettione, essendo da Dio principio, d'ogni
lume, in essa suto infuso uno lume, il quale congiunge la cognitione verissima con la
verissima bellezza, e dalla quale la cognitione è derivata nell'altre creature, come
dal Sole fontana d'ogni lume visibile, è derivato ogni altro lume nelle cose corporali.
Chi dubita la bellezza sola rappresentare
la divina bontà, consideri il Sole essere bellissimo, di tutte le cose che si incontrono alli
occhi nostri, veramente occhio eterno del 
mondo, come dice Orfeo, il quale gli antichi Theologi chiamorono figliuolo visibile
di Dio, anzi diciamo esso essere nel mondo
come in sacratissimo Tempio meravigliosissima statua di Dio. Onde appresso gli
Eggitij ne i Tempij di Minerva si leggeva
scritto in lettere d'oro. <hi rend="sc">IO SONO CIOCHÉ È, CIÒ CHE È STATO, CIO</hi>ché sarà, il velo mio non discoperse alcuno,
il sole fu il frutto ch'io partorì di che appare il Sole bellissimo, fra le cose visibili
veramente rappresentare la divina bontà,
come imagine di essa nel mondo. Essendo
adunque la bellezza qual di sopra è dimostrato, non è meraviglia essa provocare immo rapire a sé le nature conoscenti, massimamente quelle che hanno amplissimo grado di cognitione, Anzi più tosto diremo
esse havere in sé uno ardentissimo desiderio, per beneficio del quale non già rapite,
ma spontaneamente cercono e conseguiscono la bellezza, cagione della loro perfettione. Questo desiderio non possede al tutto la
bellezza alla quale si muove, né al tutto ne
è privato, perché se fussi al tutto privato della bellezza, non harebbe di essa alcuna cognitione, onde né la potrebbe desiderare. Noi sogliamo desiderar ciò che noi
desideriamo come cosa buona, et utile per
noi, altrimenti mai desidereremmo nulla.
Chi è colui che desideri il suo male ( se
già al tutto non è insensato ), se adunque
noi siamo privati della notitia di cosa alcuna, non ci essendo noto, se tal cosa è,
come la possiamo desiderare come cosa buona et utile per noi ? non è adunque da dire che'l desiderio della bellezza, al tutto di
essa sia privato. Né ancora è da dire tale desiderio possedere la plenitudine della
bellezza, perché chi possede non si muove alla cosa quale lui possede, ma più tosto la fruisce. Chi non conosce che la potentia del muoversi è data alle cose create
per arrivare a conseguire quel termino, che
esse non posseggono ? il quale come hanno
posseduto subito cessano dal muoversi. Onde
el moto è connumerato da Filosofi tra le cose imperfette. Ma colui che desidera si
muove in un certo modo a quello che esso
desidera, e però non lo possiede, perché se
lo possedessi, sarebbe vano il desiderarlo,
godendolo senza intermissione, per la qual
cosa il desiderio della bellezza, è posto in
mezo della privatione, e della possessione
di essa participando tutti dua li estremi.
Questo desiderio se noi chiameremo amore, non saremo da li huomini né etiam da
li dij meritamente ripresi, perché in ogni
natura creata, o vuoi angelica, o vuoi rationale l'amore non è altro che uno ardentissimo desiderio di possedere e di fruire la
bellezza, quanto a sé è possibile. Per la
qual cosa, li antichi Theologi non collocorono lo amore nel numero delle cose divine,
come quelle che in sé hanno la plenitudine
della bellezza, né ancora nel numero delle
cose mortali, come quelle che in verità ne
sono spogliate, ma nel numero di quelle
che delle mortali e delle divine sono 
participi, parimente, come è la natura demonica. Onde essi chiamorono lo amore non
Iddio, non mortale, ma grande demone,
perché la natura demonica, posta in mezo
fra gli huomini e li Dij quasi interprete,
conduce a li Dij li prieghi e sacrificij de gli
huomini, alli huomini la volontà e comandamenti delli Dij. Né per altro mezo li
huomini, o vigilanti o dormienti sono inspirati dalla divina bontà, che per la natura demonica. Parimente lo amore posto in mezo della cognitione, e plenitudine
della bellezza, non solo prepara, e dispone ottimamente allo influsso della bellezza, le cose che ne sono private, atte a participarla, ma ancora traduce della bellezza un lume, per il quale esse fatte belle,
conseguirono la loro felicità, Questo significorono li antichi Theologi quando disseno
lo amore essere figliuolo di Poro, e di 
Penia generato ne natali di Venere, e però essere settatore e cultore di essa. Imperoché
Venere significa la bellezza, Poro significa meato e via, Penia significa indigentia,
e povertà, È adunque generato lo amore
dalla indigentia, come madre la quale è nella natura, che ancora non ha participatione di bellezza, ma ha bene una certa potentia e prontitudine ad haverla. E del
meato e via alla bellezza, come padre, cioè
d'uno influsso o vuoi razo, il quale procede dalla bellezza, e conduce ad essa la natura indigente. Onde l'amore viene a participare della indigentia, in quanto si muove alla bellezza, e dello influsso o vuoi razo, in quanto al tutto non è privato della
cognitione di essa. Meritamente adunque
lo amore è detto settatore, e cultore di Venere; imperoché lo amore sempre seguita la
bellezza, e la bellezza sempre eccita lo
amore. Sarebbe lungo a dichiarare quello che
intendono li antichi Theologi quando dicono esser due Venere, una figliuola del cielo senza madre, e però esser detta celeste,
la quale nacque de genitali del cielo castrato da Saturno suo figliuolo, subito che fu
nato. E da la spuma del mare, ove essi
genitali caddero. L'altra figliuola di Giove e di Dione, detta vulgare e comune. Et
però al presente basterà dire solamente come sono due Venere, cioè due bellezze, una
celeste, l'altra volgare, così esser dui amori, uno celeste, l'altro volgare. Lo amor celeste seguitare la bellezza celeste e divina,
e'l volgar, la volgare e comune. Ma forse non sarà fuori di proposito, incominciandosi da uno altro principio dichiarare
in che modo sono diverse bellezze, e diversi amori, essendo sempre seguitata come è 
detto ciascuna bellezza dal suo amore.
Ne l'ordine delle cose il primo e capo di
tutte è esso Dio infinita bontà, infinita semplicità, principio, mezo, e fine d'ogni cosa, bene de beni, lume de lumi. Dopo Dio
è la natura angelica, la quale sì come è
la prima creatura che procede da Dio,
così tiene il primo grado di perfettione tra
le cose create. Dopo l'Angelo è la natura
rationale, la quale ancora è detta anima,
tanto meno perfetta dello angelo, quanto
è più lontana dal primo. Nondimanco ha
in sé tanto grado di perfettione, che essa
non solo intende la natura angelica, ma
ancora ascende al profondo abisso de la divina luce. Questa produce e regge tutte le
cose corporali, e con la sua presentia dona
loro la vita, et il moto. Imperoché qualunque vive, in tanto vive, quanto da l'anima riceve il pretioso dono della vita, della
quale essa è origine e fontana. Il quarto
luogo tiene la natura corporale, la quale al
tutto digenera dalle cose divine, perché in
essa nulla è di vero, nulla di certo, ma
ogni cosa imaginaria e vana simile a l'ombra de corpi, che aparisce nel continuo flusso dell'acqua, la quale continuamente si genera e si corrompe, né mai sta ferma in
uno essere. L'ultima ne l'universo, è la materia, nella natura della quale non è ordine o perfettione alcuna, molto più vicina
al non essere, che a l'essere. Adunque si può
dire essere ne l'universo cinque gradi di cose, cioè Dio, l'Angelo, l'anima, il corpo, la
materia, de quali dua estremi sono in modo contrarij, che l'uno, cioè Dio è auttore,
e cagione di tutti i beni. L'altro, cioè la materia è cagione e auttore di tutti e mali. Iddio tanto eccede le cose create, che esso non
può essere pienamente inteso da alcuna creatura. La materia ha in sé tanto difetto, 
che per sua natura, sì come fugge lo essere,
così ancora fugge la cognitione. Et per questo ne la materia non è bellezza alcuna, anzi più tosto v'è somma deformità, perché
la bellezza ( come è detto ) accompagna sempre la bontà, né si può trovar bellezza dove non sia bontà; e noi haviamo dichiarato nella materia non essere alcuno grado 
di bene, essendo la materia esso male, e principio d'ogni male. Né ancora in Dio è bellezza alcuna, imperoché Dio è somma simplicità, e la somma simplicità non è capace di bellezza, ma causa di essa, essendo la
bellezza nelle cose create. Onde in Dio è tanta perfettione, che quando noi diciamo,
Dio è sapiente, Dio è vivo, Dio è giusto
e bello, noi habbiamo a intendere in Dio
non essere, o vita, o sapientia, o giustitia,
o bellezza, nel modo che vediamo nelle cose create, ma Dio essere causa nelle 
creature, della sapientia, della vita, della giustitia, della bellezza, e però Dionisio Ariopagita, splendore della Theologia Christiana, dice nel libro de nomi divini, tutti e
nomi che sono attribuiti a Dio, significare doni da lui nella natura angelica concessi. Resta adunque la bellezza essere nello
angelo, nella anima, nella natura corporale. Ma come essa sia in queste tre nature,
per le sequente similitudine si potrà facilmente ( come io spero ) comprendere.
Fingi Minerva discendere di Cielo in
terra tra mortali, fingi una statua di meraviglioso artifitio fatta a similitudine come quella di Fidia, la quale facci la imagine soa in uno specchio, chi vedessi quella
imagine nello specchio, non vedendo la statua, di cui è essa imagine, si meravigliarebbe assai della sua bellezza. Molto più si
meraviglierebbe se vedessi la statua, onde
quella imagine deriva, riconoscendo in essa
la meravigliosa industria dello artefice.
Ma se vedessi gli occhi, et il volto, e l'altro habito del corpo di Minerva viva, quasi attonito confessarebbe la statua e la imagine nello specchio non essere degna di stima alcuna, la cui bellezza, haveva poco
inanzi tanto commendato. Nondimanco direbbe essere tanto meglio la statua,
che la imagine nello specchio, quanto è
meno lontano da Minerva vera. Similmente la prima, e vera bellezza è nello angelo, la quale è misura et origine di
tutte l'altre bellezze. L'anima ancora possiede la bellezza, non già per sua natura,
ma per dono dello Angelo, come la cera
ha l'empronte dal sigillo, et però si può
dir più tosto essere vera similitudine di bellezza, che vera bellezza, essendo ne l'anima, non per sua natura, ma per beneficio
d'altri. Il terzo grado di bellezza è nel corpo, veramente non similitudine, ma ombra di bellezza, molto più lontana dalla
bellezza dell'anima, che non è l'anima dallo Angelo. Imperoché nella natura del corpo ( come rettamente dice Heraclito ) nulla è di stabile, nulla di certo, ma ogni cosa è
flussa e mutabile, e però la bellezza corporale, seguitando la natura del corpo, è sempre
di necessità mescolata con la deformità, suo
contrario, continuamente variandosi.
Fra tutti e corpi, il mondo participa
amplissimo grado di bellezza, perché il tutto è sempre più perfetto che le parti. Imperoché il tutto contiene e non è contenuto,
Le parti sono contenute et non contengono, et nessuno può dubitare ogni altro corpo essere parte dello universo. Dopo il mondo sono e corpi celesti, da quali si può haver manifesto testimonio della bellezza de
le cose divine, Oltra questo grande numero de corpi, e quali al presente saranno da
noi pretermessi. Solo diremo dello, huomo
il quale contiene tanta perfettione e tanta
bellezza, che li antichi Filosofi non hanno
dubitato chiamarlo mondo piccolo, come
quello che in sì piccolo loco come è il corpo
humano, ha congregate tutte le virtù del
mondo. Essendo adunque la bellezza nello
angelo, nell'anima, nella natura corporale, noi chiameremo la bellezza dell'angelo e dell'anima, Venere celeste e divina.
Perché non può essere veduta da altro occhio che dello intelletto, cosa veramente
divina. La bellezza del corpo chiameremo Venere volgare. Essendo conosciuta
per mezo de lo occhio corporale, per la qual
cosa, se ogni bellezza è accompagnata dal
suo amore, e lo amore non è altro che uno
ardente desiderio di bellezza spirituale
diremo essere amore celeste e divino, et il
desiderio della bellezza corporale essere
amore volgare e comune. Chi adunque non
conosce quanto se ingannano quegli il cui
amore si dirizza alla bellezza corporale ? se
già non l'usono per instrumento per salire
alla divina bellezza, noi al presente dimetteremo le incommodità di che sono partecipi gli huomini, per seguire l'amore volgare, come cosa molto aliena dal proposito nostro. Solamente dimostreremo il maggior
dono che sia dato a gli huomini da Dio,
essere quello amore che li conduce a contemplare la divina bellezza, et però tal amatore essere eccellentissimo, e quasi un miracolo infra gli altri huomini. L'anima nostra benché sia piena di divinità, anzi veramente figliuola di Dio, nondimanco in
tanto è occupata dal corpo, alla cura e reggimento del quale naturalmente è 
preposta, che il più delle volte diventa più simile al tenebroso carcere dove è inclusa,
che allo auttore d'onde procede. Et però
li antichi Theologi chiamorono il corpo sepulcro de l'anima, che quasi l'anima sia
più simile alle cose morte che alle vive, mentre che sta nel corpo, per la qual cosa dimenticata della natura sua, e della bellezza divina è delusa da grande, e vario numero
di falsi sogni, per tutto quello spatio di
tempo che'l cieco et ignorante volgo chiama vita. E'l ricordarsi della divina bellezza poiché siamo congiunti al corpo mortale, non è facile a ogniuno, ma sono pochissimi in chi sia rimasto qualche scintilla
di divino splendore, per la quale possino essere eccitati a sì felice ricordatione. Questi quando s'incontrono in qualche imagine della divina bellezza, la quale più manifestamente che in altro loco, appare nel
corpo humano, e massime nel volto, quando è partecipe di prestantissima forma
in prima sono occupati da insolita meraviglia, mescolata insieme con horrore, dipoi alquanto assicurati, la giudicono cosa
veramente divina e degna, a cui si convenga fare li sacrificij e voti, non altrimenti
che si soglia fare alle statue de li Dei immortali. Ma quando più attentamente riguardando in essa, ricevono per li
occhi lo influsso della bellezza, subito per
tutto alterati, sudano parimente et ardono. Imperoché in loro si accende uno affetto, il quale mirabilmente gli eccita, e li solleva. Dipoi aggravati dal peso della infettione corporale in basso rovinano, non
altrimenti che suole avenire a quegli uccegli, e quali per troppo desiderio di volare,
hanno ardire di commettere inanzi al tempo alle giovani ale il peso del corpo loro,
ma non essendo le penne ancora bastanti
a volare sono constretti precipitare in terra, per la qual cosa in un medesimo tempo agitati da dua contrarij, sentono gravissima molestia, la quale subito si converte
in letitia che specchiati di nuovo nel bellissimo volto, ricevono drento a l'anima, il
tanto desiderato splendore. Ma quando
separati dal divino spettaculo, mancono
della loro consueta esca, afflitti e dolenti
si rivolgono continuamente nella memoria, la imagine dello splendidissimo volto,
onde sforzati dallo ardentissimo desiderio,
simili alli infuriati non potendo né la notte dormire, né'l giorno in alcun luoco quietarsi, per tutto discorrono cercando di vedere quello spettaculo, senza la cui vista consumati dal dolore perirebbono, il quale poiché hanno veduto e ripreso il desiderato nutrimento, liberati dalli acuti stimuli e
grave angustie, si sentono in tanto solevare
sopra le forze loro consuete, che dimenticandosi de padri, de fratelli de patrij
honori de quali si solevano gloriare, dimenticandosi ancora di sé medesimi, sempre pensano in che modo possino fruire il
divino spettaculo, come quegli che reputano ogni lor valore, et in questa vita et in
quell'altra havere origine, et incremento
da lui, come ottimo medico delle humane
infirmità. In prima dalla bellezza d'un
corpo non solo particulare, ma ancora caduco, salgono alla bellezza de corpi celesti,
e di tutto l'universo, Ove oltre alla luce di
che essi sono viva fontana nelle cose sensibili, contemplono una suavissima harmonia causata da l'ordine e proportione de
movimenti loro, per la qual cosa, apertamente conoscono il cielo essere la lira di Dio, 
come dicono gli antichi Pitthagorici, al
suono della quale tutte le cose contenute da
lui mirabilmente ballono, Dopo la bellezza de lo universo truovono la bellezza dell'anima. Imperoché essendo il corpo una
similitudine de l'anima, nessuna participatione della divina bontà può essere in esso,
la quale non sia molto prima et in molto
miglior modo nell'anima, essendo origine e
principio della natura corporale, anzi non
per altro la participatione della divina bellezza è nel corpo, che per il grande dominio et imperio quale ha l'anima in esso.
Onde e Filosofi affermono quasi come cosa
impossibile non essere eccellentissime dote in 
quegli, i quali sono dotati di più egregia forma che gli altri, come quasi l'anima di coloro sia più prestante e più divina, la cui
forma del corpo vera similitudine de l'anima è più bella, così di grado in grado procedendo, subito si discuopre loro il 
profondo pelago della divina bellezza nello splendor della quale nella prima giunta abagliati, possono seco medesimi in questa maniera ragionare. Infino a qui habbiamo più
tosto una ombra overo similitudine di bellezza che vera bellezza. Ma al presente
o dolcissimo amore, il quale riscaldi le cose fredde, illustri le oscure, dai vita alle
morte, troppo hai sollevate l'ale delle menti
nostre, le quali infiammasti alla chiarissima luce della divina bellezza, e le penne
già rotte et il superchio amore delle cose
mortali, non per sua natura, ma per tuo
beneficio rinnovate, hai esplicato, e noi volando sopra il cielo, guidati dal divino furore siamo ripieni di quelle meraviglie, le quali mai né occhio vide, né orecchio udì, né discesono in cognitione di cuore alcuno. Onde
veramente possiamo esclamare, questo è il
dì che ha fatto il Signore, rallegriamoci
et esultiamo in esso. Questa è la via retta,
per la quale debba procedere il legittimo
amatore, il quale quando comincia a contemplare la divina bellezza, si può dire esser vicino al fine, ove ciascuna cosa creata
quietandoci acquista la vera felicità, e però qualunque riguarda la vera bellezza
con l'occhio della mente, col quale solo può
essere veduta, non producendo imagine e similitudine di virtù, ma vere virtù, fatto
a Dio amico, dimostra chiaramente l'huomo essere per beneficio dello amore recettaculo della divinità, per la qual cosa qualunque non vede il vero amatore dovere essere infra gli huomini in grandissimo pregio, e massime appresso della cosa amata,
non intende quanto le cose divine sono più
eccellenti, e degne di più veneratione che l'altre, né alcuno impetra maggior gratie, e
riporta maggior doni da li Dei, che la
cosa amata, quando ardentissimamente riamando è parata a sottomettere ogni periculo in gratia del suo amatore. Imperoché
con lo amatore habitano gli Dij, però non
meno accettono l'osservantia e la veneratione della cosa amata in verso l'amatore,
che e voti e sacrificij fatti a sé. Onde in
questa vita, et in quell'altra, la ricompensano di grandissimi premij. Ma quando
la cosa amata ha in odio il suo amatore,
diventa ricetto di tanta miseria e di tanta
infelicità; che molto meglio li sarebbe essere, o bruto animale, o insensato sasso,
anzi più tosto al tutto non essere nata. nessuna cosa arreca maggiori incommodi a
gli huomini che l'odio delle cose divine, dalle quali pende ogni bene, ogni misura nello
universo, perché essendo fondato in su la
dissimilitudine di esse, è necessario che sia
accompagnato da tutti e mali: chi adun
que ha in odio lo amatore, essendo alieno e
rebelle dalla divina bontà et amico delle
cose contrarie, in prima si fa servo di
quelle perturbationi, le quali arreca seco
l'imperio de sensi, quando la ragione è
adormentata, come se a guisa delle piante tenga il capo in terra, havendo volto e
piedi verso il cielo. Dopo ne viene un'altro
male, perché non conoscendo alcuna cosa
rettamente, pieno di false opinioni diventa stolto e bugiardo, non altrimenti che
avenga a quelli, e quali da continui sogni
beffati in mezo al sonno finiscono la lor vita. Da queste furie, mentre che è vivo dormendo, o veghiando, se gli è da dire esso
mai veghiare, rimordendo la conscientia
è perturbato. Ma dopo la morte subito
da ministri della divina giustitia menato
inanzi al grande giudice ode l'horendo giuditio, se essere dato in potestà di crudelissimi
demoni, de quali una parte lo affligge col
rappresentarli nella fantasia ogni horribile
specie di paura. Un'altra parte con intollerabili pene corporali lo tormenta. Ma
sopra tutti e mali, dua sono grandissimi.
L'uno è una certa molestia interiore la quale procede dalla discordia dell'anima in
sé medesima, simile a quel dolore che è nel
corpo, quando per la discordia di tutti gli
humori pessimamente è disposto. L'altro
di gran lungha più grave, essa è divinità
penetrante in ogni luoco, la presentia della
quale per cagione della interiore dissensione a nessun modo può supportare. Imperoché, come gli occhi cispi per la presentia
del lume sentono gran dolore et i sani si
confortano, così l'anima giusta sente gaudio 
e dolcezza, La ingiusta sente una molestia
che vince ogni molestia, per la presentia
della divinità. Da questi mali et ancora
molto maggiori per volontà divina è afflitto chi ha in odio il suo amatore, il quale diventa partecipe di altrettanti beni, se dimessa ogni altra cura, solo pensa notte e
giorno esercitarsi in ogni specie di virtù, acciò che fatto simile a lui, sia degno ricetto
di tanto lume. Queste e simili sono le laudi
divinissimo amore, che noi involti nelle tenebre del cieco mondo di te pensare e ragionare possiamo. Alla cui grandezza chi non
rende il debito honore, non conosce tutte le cose così divine e celesti, come terrene, per tuo
beneficio non solo essere create, ma
ancora unirsi al suo creatore
in lui finalmente quietarsi, piene
ciascuna secondo la sua natura della gratia
divina.</p></div1>
</body>
</text>
</TEI.2>
