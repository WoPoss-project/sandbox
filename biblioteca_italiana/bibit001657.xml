<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione della contea di Nizza</title>
      <author>Giovanni Botero</author>
    </titleStmt>
    <extent>9 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001657</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>I capitani del signor Giouanni Bottero [|] benese, abbate di Santo Michele della Chiusa ... Con alcuni discorsi curiosi.</title>
        <author>Botero, Giovanni</author>
        <publisher>per Gio. Domenico Tarino</publisher>
        <pubPlace>In Torino</pubPlace>
        <date>1607</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Correzione linguistica</item>
    </change>
    <change>
      <date>2005-05-21T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-21T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>RELATIONE DELLA CONTEA DI NIZZA  </head>

<p>La famosa contea di Nizza ha ventidue leghe di lunghezze, ondeci di larghezza, tra il  Varo, oltra il quale però possiede alcuni luoghi, et il Delfinato, il Piamonte, e la Riviera di  Genova. E se ben il paese è per lo più aspero e montoso, è però così coltivato che niuna sua parte  ha bisogno dell'altrui, fuorché Nizza, a cui manca formento; l'asprezza è cagione che vi siano  molti luoghi fortissimi, molti passi così stretti che dieci uomini possono far testa a diecimila,  come è quello che si chiama della Donzella. Alla fortezza naturale si è aggiunta la manuale,  d'alcune rocche d'altezza e d'ertezza insuperabili, come quella di Saurgio. Corrono tra quei monti  forse dodeci fiumi, abbondantissimi di trutte. Si divide in quatro vicariati, de' quali sono capi  Nizza, il Poggietto, Barcellonetta, e Sospello, a'quali si può aggiungere San Steffano con la sua  valle, che, se bene non ha titolo di vicariato, si governa però a parte; ne' quali vicariati si contano  meglio di trenta terre (oltra a luoghi aperti) delle quali toccherò alcune. La più famosa è  Villafranca, per la commodità del suo porto, chiamato dagli antichi <foreign lang="lat"><hi rend="italic">Portus Herculis  Monoeci</hi></foreign>, del qual dice Lucano.
<quote rend="block">
<lg lang="lat" rend="italic">
<l>Quaque sub Herculeo sacratus nomine portus,  </l>
<l>Urget rupe cava pelagus non Corus nillum.  </l>
<l>Ius habet aut Zephyrus solus sua littora turbat  </l>
<l>Circius, et tuta prohibet statione Monaeci</l></lg></quote></p>

<p>Segue Esa, e più oltra Torbia, patria di Pertinace imperatore, ove si veggono ancor oggi i  trofei d'Augusto imperatore, eccellentissimamente lavorati. L'altre terre notabili della contea  sono: Contes, copiosa d'oglio e di castagne; Peglia di vino e grano et oglio molto, e di  grandissima fama per la bontà; Saurgio delle medesime qualità e di più ha un forte castello; La  Briga, di quattrocento o in cinquecento fuochi, copiosa di vini bianchi, grani, melle eccellente, e  di bestiami minuti, pernici, faggiani, raccoglie anche copia di manna, terebinto, agarico, e di  semplici e squisiti. Corre per la sua valle la Levenza, che nasce da un fonte, che in poco spatio di  tempo ingrossa e scema e manca affatto. Lantusca, luogo assai buono, e capo di valle, come anco  S. Dalmatio del Piano. Boglio, capo d'una ricca contea, fa grani e legumi, ma è privo di vino e  d'oglio. Poggietto fronteggia con Provenza, et è perciò luogo di presidio. Barcellonetta, patria di  Ugo cardinale, capo di valle e luogo di buon traffico. Ma in Sospello par che la natura abbia  voluto tutta questa contea compendiare; con ciò sia cosa che quivi i grani, i vini, l'olive, i  bestiami, le castagne fanno felicemente. La terra è bella e ben fabricata e, tra l'altre cose, vi ha  una copiosissima fontana d'acqua delicata, condotta qua da monti vicini. </p>
<p>Ma Nizza, abbondando dell'altre cose, non fa grano, né carni per la metà dell'anno, onde si  provede di formenti da Provenza, e di carnaggi da Piamonte; manda però fuora tante robe, parte  del suo teritorio, parte d'altri della contea, che l'entrata avanza d'assai la spesa; manda ogli, vini,  frutti d'ogni sorte, legumi, tele, quantità di reti, che si vendono a' Catalani, carta, panni grossi di  più sorti, pesce fritto e salatto, qualche miele eccellente, legnami di larice e di abete per antenne e  per alberi di galera e di nave, che tagliati nelle montagne si conducono per il Varo al mare; e si  vendono a Genovesi per centenara di scudi l'uno. Si aiuta finalmente co'l traffico e co'l negotio in  modo che tra Genova e Marsiglia non vi è città più mercantile e più denarosa; è serve quasi di  fondaco di panni, che vi vengono di Linguadoca, e di drappi di seta, che di Genova vi si  conducono alle vicine genti; se vi si fabricasse un poco di arzenà e si agevolasse alquanto la  strada che viene in Piamonte, crescerebbe altro tanto di traffico e di ricchezze.  </p>
<p>Ma per dir qualche cosa in particolare di Nizza, ella è bella e forte e ben populata città; ha le case  di cinque e sei palchi, le contrade diritte, massime quella che dalla radice del monte scorre alla  porta di Sant'Alodio; il popolo civile e polito, atto alla spada ugualmente, et allo negotio. Della  fortezza poi basterà dire che ella non è fortezza, ma un groppo di fortezze; primieramente la città  è cortinata di ferma muraglia, fiancheggiata di sodi beluardi. A cavalliere di lei si alza un monte  che può girar un terzo d'un miglio, con le sponde precipitose e dirupate sul quale anticamente era  la più nobil parte della città, la chiesa catedrale, l'abitanze del Vescovo, un monistero di vergini e  molte case nobili e un poco di fortezza, che si chiama oggi Dongione. </p>
<p>Or passando Carlo di Borbone d'Italia in Spagna, dicono che, considerato alquanto quel luogo,  proruppe in così fatte parole: "Vedi là un sito, la cui importanza non è conosciuta"; un nocchiero  della galera, su la quale egli era, cittadino di Nizza, notò queste parole e le fece al duca Carlo  intendere, il quale, facendovi sopra consideratione, e rimirando meglio il sito, ordinò che si  fortificasse e in pochi anni il riduse a tal segno che potè l'impeto de' Turchi e de' Francesi l'anno  1543 sostenere. Si è andato poi pian piano migliorando la fortificatione in maniera che,  bilanciata bene la fortezza naturale e le opere aggiuntevi, e la marca ove siede, tra Italia e  Francia, lontano da Genova centoventi, da Marsiglia centotrenta miglia, si può stimare anzi la  prima che la seconda piazza e senza dubbio il riparo et il propugnacolo d'Italia.  </p>
<p>Tra l'altre cose vi è un pozzo, che il Mutio Iustinopolitano, che si trattenne in Nizza qualche  giorno, soleva ottavo miracolo del mondo chiamare. La cui origine fu che non parendo che a una  fortezza così importante altro mancasse che un'acqua indeficiente, un ingegniere alemanno  promise al duca Carlo di ritrovarla. Questi, visto che alle radici del monte diverse acque qua e là  sorgevano, et in particolare una fontana, che li sotto mette in mare, stimò che cavando  profondamente il sasso, si potesse a quelle scaturiggini e forgivi aggiungere; così, messosi con  questa openione all'opera, travagliò parecchi mesi, ma, sendo calato assai a basso, e non trovando  l'acqua, disperato dell'impresa, se ne fuggì a Venetia. Il che inteso dal duca Carlo il richiamò a  Nizza e lo confortò a continuar l'opera, che fu da felice successo accompagnata. Nella parte più  eminente della fortezza vi è il Dongione, separato con un muro dal resto e per tutta la piazza vi  sono siti rilevati che si possono fortificare in modo che tutto il sito si può di passo in passo  difendere. </p>
<p>Alla fortificatione del duca Carlo fu dal duca Emanuel Filiberto aggiunta quella che si chiama  cittadella, con la quale egli abbracciò il luogo, ove i Turchi e i Francesi accampati piantarono la  batteria, benché senza effetto. Tiene Sua Altezza in questa piazza un presidio ordinario di  quattrocento soldati o in quel torno e tra essi parecchi capitani intrattenuti e lancie spezzate et un  numero di bombardieri di molta sperienza. Tra Nizza e Villafranca siede la fortezza di San  Albano, fabricata in distanza quasi uguale da questa e da quella. </p>
<p>A queste tante forze di sassi e di fabriche si aggiunge quella della fede e del valor dei popoli, che  è la miglior di tutte. E ne hanno già fatto prova chiarissima in due grandi occasioni, perché prima  l'anno 1543 senza muraglia, si può dire, una furiosa batteria e tre assalti in un giorno di  Turchi e di Francesi sostennero e l'anno del '600, essendo venuto monsignor di Ghisa con le  forze di Provenza e di Linguadoca, e con provisione straordinaria e di pettardi, e di scale per  sorprendere di nottetempo e per saccheggiar la città, fu ricevuto da loro con una furia e tempesta  sorda d'archibugiate e di moschettate in modo che (oltra a un gran numero di morti, tra quali fu  monsignor della Torre, primo pettardiero di Francia, a cui il Ghisa aveva dato il suo capello e la  sua spada per sicurezza della vittoria) la moltitudine de' feriti fu così grande, che ne restò  sanguinosa tutta la strada tra la città e'l Varo. Con la contea di Nizza è congiunta quella di  Tenda, che si stende fino ai confini di Cuni. Per quattro luoghi si può passare dal Piamonte nella  contea: per la montagna del Corno, che a Tenda conduce, per quella di Fenestre, che a San  Martino, e per quella di Arnuova sopra Vaudier, e per l'Argentera, che va a Barcellonetta.</p></div1></body></text></TEI.2>
