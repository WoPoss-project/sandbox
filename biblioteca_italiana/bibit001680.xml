<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Breve discorso intorno alla narrazione poetica</title>
      <author>Giovan Mario Verdizzotti</author>
    </titleStmt>
    <extent>16 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001680</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trattati di poetica e retorica del Cinquecento</title>
        <title type="part">v.</title>
        <editor id="ed">Weinberg, Bernard</editor>
        <publisher>Laterza</publisher>
        <pubPlace>Roma [etc.]</pubPlace>
        <date>1970-1974</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/><language id="lat">Latino</language></langUsage>
    <textClass>
      <keywords scheme="CDD">
        <term>808.009031 - RETORICA. 1500-1599</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-06-04T00:00:00.000+02:00</date>
      <respStmt>
        <name>Valeriano Fiori</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-06-07T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<front>
<titlePage>
	<docTitle>
		<titlePart type="princ">Breve discorso intorno alla narrazione poetica</titlePart>
	</docTitle>
	<docAuthor>Giovanni Mario Verdizzotti</docAuthor>
	<docDate>1588</docDate>
	<docImprint>
		<publisher/>
		<pubPlace/>
		<docDate/>
	</docImprint>
</titlePage>
</front>
<body>
<p>Quatro maniere di narrazione usa il poeta nel suo fare, per le quali egli dà ad intendere un fatto come sia stato, o vero o finto ch'egli si sia; e sono queste: retta, quasi retta, obliqua e quasi obliqua.</p>
<p>La narrazione retta è quella per la quale il poeta racconta come da sé una cosa sì come ella fu, o come ad imitazion del vero egli la finge essere stata, dipingendo il tutto con parole e rappresentando e fatti e ragionamenti di persone, descrivendo luoghi, tempi, cose, persone diverse e, finalmente, tutto quello che gli piace d'introdurre intorno ad una sua proposta invenzione, che favola suol chiamarsi; come fa Virgilio nel primo libro della sua <title>Eneide</title>, nel quarto, nel quinto, nel sesto et in tutti gli altri seguenti a questi per la maggior parte di tutta quell'opera. Nella qual sorte di narrazione egli non è punto diverso dall'istorico o dall'oratore, eccetto ch'egli è differente da questi per la maniera di dire, che è in verso con maggior e più licenziosa copia di figure, sì di sentenze come di parole, che non ha lo stile di questo o di quello, e per l'eccesso in qualità delle virtù e dei vizii, e di tutte l'altre cose che egli spiega e dimostra nelle azioni delle persone introdotte nel suo poema; come sarebbe a dire una eccessiva fortezza, una eccessiva viltà, una eccessiva prudenza, uno eccessivo furore, amore, bellezza di luoghi o di persone, et altre cose di questa sorte per far nascer la meraviglia accessoria dei particolari.</p>
<p>La narrazione quasi retta è quella per la quale il poeta suol narrare alcuna cosa già fatta di tempo a dietro nella maniera su detta, con tutte le sue circostanze; non quella però narrando come da sé, ma introducendo qualche persona a raccontarla et imitando in questo fare quanto più si può gli affetti della persona introdotta a ragionare; come ha fatto il medesimo Virgilio in tutto il libro secondo et in tutto il terzo della su detta <title>eneide</title>. Nei quali libri egli non parla parola alcuna che paia di sua bocca, ma egli narra il tutto dal principio sin al fine per bocca di Enea, da lui nel fin del primo libro promosso e nel principio del secondo introdotto a raccontar a Didone, reina di Cartagine, il caso miserabile della ruinata Troia e gli accidenti diversi del suo lungo peregrinaggio. Nella qual sorte di narrazione egli usa tutti quei termini così di elocuzioni proprie e figurate come di similitudini, di comparazioni, d'imitazion di costumi, di discrizion di luoghi, fatti e detti particolari, ch'egli useria s'egli narrasse da sé tutto quello ch'egli narra in persona di Enea. Il che fatto, egli torna a parlar da sé, principiando il quarto libro, avendosi aperta l'occasione da pochissime parole da lui stesso dette nel fin del terzo, dove egli fa terminar il ragionamento d'Enea con dir l'andar a dormir et a riposar di lui e di tutti quegli altri ch'erano stati ad ascoltarlo; sì come esso medesimo Virgilio nel principio del secondo libro gli aveva introdotti apparecchiati all'audienzia del suo parlare. La qual forma di narrare è tutta sua propria, cioè poetica, poiché è tutta imitazione; e talmente sua propria che non sarebbe lecito all'istorico né all'oratore l'usarla se non volessero uscir scioccamente fuor dei debiti termini della loro professione.</p>
<p>Et in questa occasione non mi par di rimaner da notar con riprensione la sciocchezza d'alcuni poco intendenti che soglion dire che Virgilio, cominciando il quarto libro già detto da questa parola «ma» (che è congiunzione avversativa), abbia cominciato <foreign lang="lat">ex abrupto</foreign>, come i Latini dir sogliono, cioè da cosa rotta. Il che altro non vuole inferire che proromper nel dire senza alcuna sorte di principio che faccia apparecchio a quel concetto che dir si vuole; non si avvedendo costoro ch'egli non comincia <foreign lang="lat">ex abrupto</foreign>, avendo cominciato da quelle parole ultime del terzo libro e seguendo congiuntivamente con quella dizione «ma» per continuar il suo preso e cominciato ragionamento; e per questo mostrando questi tali non intender qual sia il vero modo di cominciar <foreign lang="lat">ex abrupto</foreign>, l'esempio e proprio della qual forma è in quel luogo del quarto libro ove egli introduce Didone a parlar adirata con Enea, per lo dispiacer ch'ella sentiva di quella sua sùbita partenza causata dall'aviso di Mercurio per questo a lui da Giove mandato, dicendo ella:
<quote rend="block"><lg><l>Dunque sperasti a me tener celato,</l>
<l>Perfido e crudel uomo, un tanto errore?</l></lg></quote>
e quello che segue. Il che ho voluto avvertire in tal occasione per documento de' giovani che della poesia e degli studi dell'eloquenza si dilettano, perch'io so ben che i dotti più provetti et intendenti in così fatta intelligenza non s'ingannano, e per consequenza non hanno di tale avvertimento bisogno.</p>
<p>La narrazione obliqua propriamente è quella che si usa quando si dice che alcuno dicesse le tali e tali cose, narrando in sostanzia tutto quello che si vuol inferire che uno abbia detto, senza introdurre persona alcuna a ragionare, e parlando il poeta coi verbi in terza persona da sé ristrettamente e con brevità, tutto quello che più particolarmente la persona che introdotta a ragionar fosse stata, narrarebbe. Come per esempio saria se alcuno, volendo riferir quello che un altro ragionato avesse intorno al modo che tennero i Greci in espugnar Troia dopo quel lungo assedio di diece anni continui, invece di quella narrazione che fa Virgilio nella persona di Enea nel su detto secondo libro, in questo modo venisse a dire, cioè: «Egli prima a dire cominciò, come essendo i Greci già stanchi dalla lunga fatica della guerra, si diedero agl'inganni et ai tradimenti, poiché vedevano le forze loro non esser bastanti a conseguirne la desiderata vittoria. E come per ciò fecero fabricar quel gran cavallo, il quale da loro ripieno d'uomini armati, sotto pretesto di voto di religione lasciarono di fuori alla campagna, fingendo d'essersi levati con l'oste per tornar alle case loro. E perché i Troiani promossi fossero ad introdurre il detto cavallo nella città, lasciarono Sinone l'astuto per instrumento atto ad effettuar il loro fraudolente stratagemma. Disse ancora come i miseri Troiani ingannati da Sinone introdussero il cavallo dentro alle mura e nel mezzo dell'infelice città. Narrò similmente come Sinon, avendo dato l'inteso segno del foco ai Greci, per lo quale fatti consapevoli del ben successo tradimento con l'armata a Troia tornassero, aperse i fianchi del cavallo; onde usciron fuori i più valorosi guerrieri del greco esercito (che in quello rinchiusi si erano) la notte seguente, in tempo che i poveri Troiani, già stanchi dalle feste e dalle fatiche del giorno, nel vino e nel sonno sepolti giacevano; e come posero il foco nella città, uccidendo miserabilmente il vecchio Priamo, i figliuoli e tutti coloro che difender si volsero. Raccontò finalmente come Enea, dopo aver tentato indarno ogni prova di salvar la patria, convenne partirsi col figliuolo e col padre, ridotti certi legni insieme con tutti quei Troiani che seguir il volsero, fuggendo altrove per cercar nova abitazione e paese». E così facendo il poeta verrebbe ad aver detto in sostanza e con poche parole, brevemente e nudamente, tutto quello che Virgilio ha detto con molti versi in tutto il secondo libro, vestendo la materia di quel nobile ornamento, di tanti affetti, di descrizioni, di comparazioni, di aggiunti, di particolarità di persone e di tempi, che in tutto il detto libro si può vedere con gran diletto di chi legge.</p>
<p>La narrazion quasi obliqua è quella per la quale il poeta, non esso narrando né introducendo altri a narrar un fatto particolarmente secondo la forma dei primi due su detti esempi, né anco recitando o facendo recitar le cose nel modo terzo su detto ristrettamente, ma introducendo le materie dipinte con colori, o disegnate o scolpite o in alcun altro modo ricamate, le viene a dar da conoscere e sapersi non meno che se da lui o vero da altra persona da lui introdotta raccontate si fossero. La qual forma di procedere è molto bella, vaga, atta e tutta poetica. Di questo, esempio sono le cose di Troia introdotte da Virgilio, come vedute dipinte da Enea nella casa di Didone in Cartagine nel primo libro dell'<title>Eneide</title> su detta. Tale è la favola del Minotauro e di Dedalo scolpita nelle porte del tempio del sole nel sesto libro. Di questa sorte sono l'istorie romane dentro allo scudo di Vulcano nel libro ottavo, e tutto quello che di simile invenzione o in esso Virgilio o in qualunque altro poeta si suol vedere. Di questa specie sono ancora tutti i vaticinii, per li quali si vengono ad insegnar come future tutte quelle cose che già quando si legge passate sono, ma non ancora erano state fatte quando s'introdussero ad esser predette di dover essere, et indovinate da dèi, da astronomi, da profeti, da sibille e da altre simili persone vaticinanti introdotte dal poeta giudicioso e scaltro per valersi di questa sorte di narrare per quello che egli non può fare senza disconcio del suo arteficioso e misterioso modo di procedere nell'opere sue; usando questa notabile maniera di far saper così del tempo passato come del futuro quelle cose che per loro natura e per ragion dei tempi non possono esser trattate in altro modo da lui nell'azione dell'unica favola presa a trattarsi. Non diversa o dissimile da questa è ancora quella narrazione d'alcuni fatti, i quali con poche parole in modo di digressione o breve discorso vengono accennati da chi ragiona, o narrando, o dolendosi, o accusando, o escusando se stesso od altri, o mostrando alcun suo desiderio o pensiero, o vero altri a qualche fatto esortando esser seguiti; come è quello che brevemente fa dir Virgilio da Evandro del fatto suo in occasion della partenza del figliuolo con Enea per la guerra contra Turno, la favola di Cacco, e quello che 'l detto poeta da Enea fa dirsi nel principio del primo libro in occasion di quella fortuna di mare delle cose di Troia, e simili esempi. Le quali maniere di narrazione, se sono con giudicio et a tempo debito usate dal poeta dotto e giudicioso, gli rendono l'opera varia, nova, e dilettevole e, per questa mirabil forma, degna di lode et immortale.</p>
<p>In questo proposito non mi par di dover tacer l'errore che per mio aviso da questa ragione causato prendono alcuni, i quali pensano che 'l gran Virgilio non abbia, quanto al numero dei libri, condotto a fine il corpo di tutto quel poema dell'<title>Eneide</title>, perché non par a loro di veder ch'egli abbia compiuto di trattare quanto par ch'egli abbia proposto nel principio dell'opera quando ei disse:
<quote rend="block" lang="lat"><lg><l>Multa quoque et bello passus dum conderet urbem,</l>
<l>Inferretque Deos Latio, genus unde Latinum,</l>
<l>Albanique patres atque altae moenia Romae;</l></lg></quote>
volendo chi ha questa openione inferire che Virgilio volesse e devesse far fabricar la città d'Alba, fondarvi la sua religione secondo i riti troiani, e formar le leggi di quella nova città. E non s'accorge chi è di questo parere del mirabil modo che, per quanto di sopra considerato abbiamo, tiene quel divin poeta in lasciar presuponer quelle cose per fatte allora quando a punto egli fa predire da alcun degli iddii o da sibille o da profeti o da altri simili modi di vaticinio, come abbiamo detto, che tali cose sarieno; poiché secondo la nostra openione et avvertimento, non più da alcun moderno scrittore dell'arte poetica insegnatoci, né dagli antichi accennato, questa è una specie di narrazione artificiosa e tutta poetica, come solo propria del poeta; al quale non è lecito passar i termini dell'unica da lui proposta azione. La quale, esso così facendo, vien da lui trattata come poeta, non come istorico. Perciò che questa maniera di fare è quella sola per la quale egli si distingue dall'istorico e dall'oratore, e per questa via di procedere si viene in conoscimento di constituire la vera diffinizione dell'arte poetica.</p>
<p>Lascio di considerare più lungamente per adesso che se, come costoro vogliono, Virgilio in virtù dei su detti versi fosse rimaso in obligo di dover compiutamente trattar tutte le su dette materie et operazioni per averle poste, come si vede, sùbito sotto la proposizione per conseguenti alla cosa proposta da trattare, e non come cose proposte con intenzion di trattarle, sarebbe egli stato obligato non meno a trattar ancora il nascimento di tutta la posterità di Enea e la fondazione di Roma contenuta nel fin di quei versi, facendo volume infinito di libri, dopo la morte del cavalliero da lui celebrato con sciocca et impertinente maniera di procedere. E qual potrebbe maggior sciocchezza parere, che 'l veder un eroe badare a far scriver leggi et ordinar riti et usanze di particolari intendimenti? star sul trattar con muratori e fabri et altre sorti d'uomini mecanici, per far fabricar muraglie, casamenti, et altre cose tali ? tutte operazioni da comuni e private persone, le quali quando occorrono ad esser introdotte nel mezzo d'alcun poema eroico sono trattate con un brevissimo corso di parole che a pena si veggono, per servire all'eroica dignità et alla grandezza e nobiltà del componimento di simil sorte.</p>
<p>E questo è quanto per adesso intorno alla poetica narrazione ho voluto dire, il che abbia a servire a chi si trovi aver qualche principio di esperienzia della eroica epica composizione, fino a tanto che con più esquisita maniera e con più certo metodo veniamo a dare altrui più compiuta cognizione di questa soprana facoltà.</p>
</body>
</text>
</TEI.2>
