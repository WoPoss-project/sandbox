<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione (1637)</title>
      <author>Reniero Zen</author>
    </titleStmt>
    <extent>97 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001686</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente.</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date/>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione (1637)">
<head>1637 18 Febraro L.R. Sier Renier Zen Cavalier 
et Sier Anzolo Contarini Cavalier Ritornati Ambasadori 
Estraordinarij all'Imperator.</head>
<opener><salute>Serenissimo Prencipe, Illustrissimi et 
Eccellentissimi Senatori. </salute></opener>
<p>Breve, et di solo complimento, Serenissimo 
Prencipe,mostra in apparenza esser stata l'Ambascieria 
com'essa da Vostra Serenità a Noi Rhanier Zen, et 
Angelo Contarini a Ferdinando Terzo Imperatore, onde 
per tale rispetto pareria 
anco, che dovessimo esser liberi dal rifferir a questo 
Eccellentissimo Senato di quei particolari, che sono 
soliti rifferirsi dalli Ambasciatori Ordinarij, o che 
per lungo tempo si fossero fermati alla Corte, 
vogliamo dir la qualità degli Stati, Entrate, Forze, 
Confini, Forma di governo, et altre cose simili. </p>
<p>Tuttavia, et per i negotij importantissimi, che ci 
sono passati per le mani, commessici da Vostra 
Serenità, et per le congiunture correnti gravissime, 
che seco portano molte considerationi, stimiamo di 
nostro debito, per quel lume, che può apportar al 
publico servitio brevemente toccar anco delle cose 
sudette alcun particolare, in quanto però 
appartengono allo stato solo de gl'affari 
presenti, e massime delle qualità, interessi, 
inclinatione, fini, et forze de presenti Prencipi. </p>
<p>Tralasciando adunque di parlar di Ferdinando Secondo 
Padre del vivente Imperator, et dello stato delle 
occorrenze dall'hora, comincieremo dalla assuntione di 
questo all'Imperio, et dalle sue operationi, poco solo 
toccando della morte del passato; essendo apunto 
questi i due prencipali oggetti, che ha havuti per 
fine la Serenità Vostra nella nostra missione. </p>
<p>Cioè di dolersi della morte del Padre, et 
rallegrarsi dell'assuntione del presente all'Imperio. </p>
<p>Morì Ferdinando Secondo ai quindici Febraro 
dell'anno passato, il qual presago quasi di sua vicina 
morte, si pose con tutto lo spirito a procurar, che 
prima seguisse la Elletion del Re de Romani nella 
persona del Figliuolo, molto ben 
conoscendo, che da questo solo poteva dipender la 
salute, et il ben esser di sua Casa, et posterità, 
sì come per il contrario (non seguendo) si può dir, 
che era la totale rovina, stante massime le 
congionture di all'hora infelicissime per la Casa 
d'Austria, essendo tutta la Germania in confusione, et 
piena d'armi straniere, et gli Elettori in 
disparere tra loro, alcuni anco de quali quasi 
dichiariti contrarij a Casa d'Austria, et altri, come 
Sassonia, et Baviera, con le lor pretensioni particolari; A che si aggiongeano quelle de 
Francesi con le Armi in mano, et con tante piazze nel 
cuore della medesima Germania, et anco quelle del Duca 
di Baviera, che, se ben secrete, per non manifestarsi 
palesemente contrario al Cognato, contra l'accordato 
(et promesso nelle nozze), teneva tuttavia molto 
radicate nel suo animo, onde 
non puote tanto celarle, che collo andar sempre 
procurando, hora sotto un pretesto, hor sotto un 
altro, il portarsi alla Dieta non le manifestasse. </p>
<p>Apparivano anco negli altri Elettori segni evidenti 
di divisione tra loro, pendendo chi ad uno, chi ad 
un'altro Prencipe, mirando tutti a portar il tempo 
inanzi, suggeriti, et fomentati particolarmente dal Re 
di Francia, il qual pur con ogni mezzo possibile 
procurava, che si allungasse la riduttion'a Ratisbona, 
di che accortosi l'Imperator 
(ancora, che non si trovasse con buona salute) si 
portò in quella Città, ordinando con precisa 
giornata la Dieta, ispediendo da nuovo 
a tutti gli Elettori, che per il tal giorno vi si 
ritrovassero, o in persona, o con Ministri 
Plenipotentiarij per tutte le funtioni, che in essa 
dovessero trattarsi. </p>
<p>Fatta adunque la adunanza, nella quale l'Elettor di 
Magonza più di tutti gl'altri si mostrò ardentissimo 
a favor di Sua Maestà, maneggiando egli quasi tutto lo affare di questa Elettione, 
vedendo i Plenipotentiarij di Sassonia, che le cose 
erano tanto a segno, che anco senza 
di loro si poteva venir alla elettione, così come 
prima si andavano iscusando di non haver l'intiera 
auttorità dal Patrone, che ben stavano aspettando, 
così si risolverono di fingere lo arrivo delle 
Plenipotenze assolute, et si andorono ad offerir a Sua 
Maestà, il che preveduto anche da Baviera, sì come 
prima asseriva di non vi si poter rittrovar 
in persona, risolvè egli pure di conferirvesi. </p>
<p>Addunata la Dieta prima della Elettione, giurò 
il Re d'Ungheria come Re di Bohemia, di osservare li 
capitoli stabiliti in essa, tra quali 
v'è quello, che il successor all'Imperio debba 
conservar i feudi suoi proprij, et attender con'ogni 
forza, et spirito a ricuperar quelli, che fossero in 
man d'altri. </p>
<p>Si deliberò anco in Dieta, che non possa il medesimo 
Re da eleggersi, quando succederà all'Imperio, 
confiscar beni, o castigar in 
qual si voglia modo alcun vassallo degli Elettori, ma 
lasciar ad ogn'uno sopra i suoi sudditi libera la 
auttorità; Et di più, che non possa esser 
assunto al Prencipato di Alemagna alcuno, che non 
habbia fortune proportionate per sostenere tal 
dignità, poichè sino all'hora da Ferdinando Secondo 
era stata troppo largamente dispensata a molti 
incapaci, et poveri. </p>
<p>Et se bene con disgusto, et con poca sodisfattione vi 
condescendeva il Re, poichè vedeva ristringersi la 
auttorità tuttavia convenne farlo per arrivar al suo 
dissegno. </p>
<p>Et perchè vedeva Sua Maestà, che la dilatione anco 
di hore non che di giorni a far seguir la elettione 
del Re de Romani svegliava sempre nuove proposte, et 
instanze, tutte indricciate a restringere la 
auttorità al medesimo Re, et all'Imperator venturo, 
propose far la Elettione, la qual seguì ai due di 
Gennaro, et ai tre fu fatta quella della Regina. </p>
<p>Et è da osservarsi, che nella Elettion di 
Ferdinando Secondo havesse il medesimo un voto 
contrario, che fu quello del Palatino, che fu pur 
datto al Re di Francia, al Re di Danimarca, al Duca di 
Savoia, et al Duca di Baviera, che questa volta è 
stato eletto Ferdinando Terzo con tutti i voti, non 
essendo men stato nominato alcun altro Prencipe, 
ad'opera di Dio attribuendosi, che nissun'altro si 
habbia fatto nominare, che perciò sia anco la 
Elettione seguita con tutti voti, perchè quando fosse 
stato nominato alcuno, et havesse, havuto, (come saria 
certo seguito) qualche voto, et forsi in 
qualche numero, haverebbe quel tal Prencipe maggiore 
pretesto di chiamarsi aggravato con pretender, che la 
Elettione non fosse valida per la absenza, et 
captività di Treveri, et per la privatione del 
Palatino, pretendendo quello, (se ben Prigione) di non 
haver perso la facoltà di eleggere, et questo pur di 
esser indebitamente stato privato il Padre 
de gli stati, al qual se con la forza gli hanno 
levati, non dover egli perciò, che è figliuolo, et 
figliuolo innocente, haver perso il carattere di 
Elettor; pretensione però della qual pare, ch'hora 
gl'Imperiali faccino poco conto, et niente temino, 
poichè espedì subito eletto il Re, corriere al 
Pontefice, dandogli conto di sua Elettion, 
et a tutti gli altri Prencipi ancora, dalla maggior 
parte de quali (fuor, che da gl'inimici) et dal Papa 
medesimo è stato riconosciuto per Imperator, et come 
a tale risposto alle sue lettere con ufficij di 
congratulatione, ma quel che più importa, poco 
vagliono le ragioni, et massime ai tempi presenti, 
quando si sta al possesso, e maggiormente quando il 
possesso è accompagnato da tante armi, et tanti 
esserciti, quanti intenderà Vostra Serenità tener 
hora l'Imperator. </p>
<p>Comenciò però subito ad'essercitar il Dominio, et 
l'Imperio, anzi, che il Padre per maggiormente 
fomentar questo pensiero si dicchiarò, che volea 
ritirarsi, et lasciar'al figliuolo l'arbitrio di tutte 
le cose. </p>
<p>Eccitò anche il Re, gli Elettori a trovar modo di 
accordar con 
Svezesi, et deputò Magonza, et il Conte di 
Svanzerbergh ch'eran stati i Plenipotentiarij di 
Brandemburgh al maneggio di quest'aggiustamento, et 
volse Iddio, che nel medesimo tempo arrivò nuova, 
come il Regno di Svetia inclinava alla Pace, et che 
haveria deputati suoi Ministri per trattarla. </p>
<p>Insinuando adunque Magonza a Cesare, et al Re de 
Romani, che quando si risolvesse la Maestà Sua di dar 
a Svezesi li due millioni, et mezzo, che pretendono 
per pagar le militie, sperava di far qualche bene, et 
quando anche non fossero stati pronti tutti, havria 
bastato una parte con assignation per ipotecca, del 
resto di qualche piazza nella Pomerania, uscirono a 
questo effetto dalla Cancellaria i passaporti a nome 
del Re per i deputati Svezesi, et s'incaminò il 
negotio. </p>
<p>Temevasi dalla parte d'Imperiali, che non volessero 
Svezesi, o non potessero trattar separatamente i loro 
interessi, stante la confederation fatta con Francesi, 
ma assicurò Magonza, che il regno di Svetia nella 
rinovatione di Lega fatta con la Francia si era 
riservato di poter trattar, et separatamente, et 
com'havesse giudicato esser di suo proprio servitio. </p>
<p>Per maggiormente assodarsi nell'Imperio, et levarsi 
tutti gl'impedimenti, anzi farsi benevoli i Prencipi, 
deliberò Sua Maestà di offerir la 
sorella al Re di Polonia, dove mandò il Padre Magno a 
questo effetto. </p>
<p>Si deliberò anco in Consiglio di mandar 
Ambasciator Ordinario a Vostra Serenità, et fu 
confirmata la prima deliberatione di trattar 
gl'Ambasciatori della Repubblica, con intiera parità 
a gl'altri Regij. </p>
<p>Al Deputato dell'Elettor di Sassonia diede Sua 
Maestà il possesso di alcuni beni Ecclesiastici di 
molta consideration nella Turingia, promessegli per 
riccompensa del suo concorso alla Elettion del Re 
de Romani, et dei buoni ufficij fatti con il suo 
Prencipe. </p>
<p>Al Vescovo di Vicemburgh intervenuto pur come 
Plenipotentiario ha datto l'investitura di altri 
stati. </p>
<p>Agl'Arcivescovi di Magonza, de Colonia ha pur fatte 
diverse gratie, et fu loro imparticolare promesso da 
Ognat Ambasciator di Spagna dieci mille scudi per uno 
per ritornar senza spesa alle lor case. </p>
<p>Arrivò in questo mentre uno dei Deputati del Regno 
di Svetia sopra l'introduttione dell'aggiustamento et 
ricercò in primo luogo la Pomerania, come indubitato 
Dominio de Svezesi; che poi si haverebbe 
trattato sopra li crediti delle militie, et che 
dovendo passar Sua Maestà a Vienna, si dovesse 
deputar luoco vicino, et commodo, gli fu risposto 
(con mira anco di non rompere il trattato), che quanto 
alla Pomerania bisognava trattarne anche con 
Brandemburgh, il che si haveria fatto; che circa il 
pagamento delle militie si haveria trovato modo 
facile, che fossero sodisfatte, et per il luogo del 
congresso, quando non si havesse voluto Vienna, Sua 
Maestà haveria mandato i suoi Deputati 
a Lubecca; e così partì l'Imperatore, et 
l'Imperatrice per Vienna nell'eccesso del freddo, et 
contro il consiglio de medici, parendo al medesimo di partir molto contento, havendo fatto leggere 
il figliuolo in Re di Romani, et incaminato il negotio 
dell'accordo con Svezesi. </p>
<p>Restò il Re de Romani in Ratisbona, così per la 
gravidanza della moglie, com'anco per dar qualche 
eccitamento ai negotij della guerra per la ventura 
campagna, al qual effetto fecce ivi chiamar diversi 
capi dell'Essercito. </p>
<p>Arrivò l'Imperator a Vienna in poco buon stato per i 
patimenti del viaggio, che lo condussero in pochi 
giorni, per non dir in poche hore a morte, et si 
scoprì anche nel figliuolo Re de Romani restato in 
Ratisbona poco buona salute per una febre lenta, che 
lo andava consummando, nel qual mentre già arrivò 
l'avviso della morte del Padre seguita, 
(com'haveranno inteso Vostre Eccellenze all'hora) 
per cattarro, che d'improviso quasi l'affogò, 
et havendo nel tempo stesso i medici datto 
al figliuolo in Ratisbona alcuni vomitatorij all'uso 
di Germania, fu detto haver egli vomitato veneno. </p>
<p>Per la qual nuova fu constretto il Re de Romani, anzi 
l'Imperator Ferdinando Terzo, (ancora, che non ben 
sano) passar immediate a Vienna, insieme con la 
moglie, dove trattenutosi qualche giorno incognito, et per ben ricuperarsi, et per dar gli ordini 
necessarii per i funerali del Padre, terminati questi, 
si applicò subito, così alla buona 
regenza delle cose sue domestiche per il risparmio del 
denaro, iscansando molte spese superflue, che 
accostumava di far il Padre, come anche allo 
aggiustamento con Svezesi, cosa, che sopra tutto li 
premeva. </p>
<p>Quanto al governo domestico levò via dal carico di 
maggior Domo L'Echembergh, et rimmesse Traumestorf suo 
favoritissimo, regolò le audienze agli Ambasciatori, 
et Ministri de Principi, deputando a ciascheduno le 
giornate, ne quali si dovevano fermar, in che 
cominciò Sua Maestà a far palesemente apparire la 
resolutione, che haveva fatto di far trattar i 
Ministri di Vostra Serenità in tutto, come gl'altri 
Regij, havendo al suo Ressidente deputata la stanza 
degl'Ambasciatori dei Re; diminuì il numero dei 
cacciatori, et dei musici, (in che certo profundeva il 
Padre). </p>
<p>Levò ancora diversi altri Officiali superflui, 
ordinò la revision de conti a Ministri con avanzi di 
consideration, et in particolare ai figliuoli di 
quello, che era stato pagador in Campo, vedendo, che 
troppo essorbitantemente havevano accresciute le sue 
fortune con grossissimi civanzi: lasciò a loro 
quello, che possedeva il Padre prima, che entrasse al 
carrico, et quattro mille fiorini d'entrata di più, 
che si poteva con ragione supponere si havesse nel 
corso di essa acquistati, facendo metter tutto 
il resto in Camera, attione, che atterì tutti i 
Ministri, che havevano maneggiato denaro. </p>
<p>Levò anco con gentilissima maniera ai Giesuiti la 
Gabella delle Porte di Vienna posta a chiunque vuol 
entrar, o uscir dall'Ave Maria sino alle quattro della 
notte, che rende più de dodici mille fiorini l'anno, 
la qual fu da loro cavata dalle mani del Padre con 
lusinghe, et con darle ad'intender, che rendeva 
pochissimo emolumento, et il modo 
fu, che ricercò un giorno Sua Maestà ai medesimi 
Padri quanta entrata che havevano, et quanto le 
rendeva essa Gabella, et rispondendo loro, ch'erano 
poveri, e che la Gabella le rendeva pochissimo utile, 
non arrivando alli cinque cento fiorini l'anno, ma 
ben, che era di grandissimo travaglio, rispose 
l'Imperatore, che non era di dovere, che la gratia 
fattale dal Padre le apportasse alcun travaglio, ma 
solo commodo, et utile, onde haveria datto ordine 
(come fece ) che gli fossero pagati li cinquecento 
fiorini, et che la Gabella si dovesse riscuotter per 
la Camera, come si fa di presente, et l'ha Sua Maestà 
applicata alla fabrica, et fortificatione di Vienna, 
alla qual tuttavia s'attende con molta diligenza, et 
spesa, havendovi Sua Maestà applicato anco altro 
dennaro. </p>
<p>Quanto poi alle trattationi con Svezesi, appuntò Sua 
Maestà di partir per Lairmez ai confini della Bohemia 
per abboccarsi con l'Elettor di Sassonia, dove havea 
da rittrovarsi anco il Renz, deputato di Svetia con la Plenipotenza, ma intesosi dal 
suddetto deputato, che doveva intervenir anco Sassonia 
in quel congresso, fecce saper 
all'Imperator, che non poteva conferirvisi, quando vi 
fosse stato Sassonia, come non vogliono i suoi 
Signori, che quel Prencipe sia mai compreso nello 
aggiustamento tanto è il disgusto, che riceverono 
per haverli esso abbandonati, et adherito
all'Imperator, onde si disciolse per all'hora 
quell'abboccamento. </p>
<p>Risolvè però Sua Maestà con occasione di andar a 
Praga di abboccarsi ai confini della Bohemia in 
Lairmez, et con Sassonia, et con Brandemburgh ancora 
per indurli a contentarsi di qualche accordo, et 
di seco condur l'Ambasciator di Spagna Castagneda con 
grossi ricapiti, per contribuirli occorrendo; Non 
hebbe però effetto manco questo congresso per diverse 
raggioni, che furono dette a Sua Maestà, non 
convenendo, che vi andasse in persona, ma che meglio 
fosse vi si andasse il fratello Leopoldo, il quale 
mentre stava ricevendo l'instruttioni, et 
preparandosi alla partenza si pensò non fosse bene, 
che come fratello di Sua Maestà Ecclesiastico, et 
Vescovo di molte Città si abboccasse con Prencipi 
Heretici per seco trattar di cose pregiudiciali anco 
alla Religione, che era per meglio mandar deputati, et 
forse il medesimo Traumestorff, il che risaputo dai 
medesimi Prencipi, sdegnati dei termini, che ti 
parerono di poco rispetto, risolsero giocar di primo, 
et di esser quelli, che se ne ritirassero, et così 
feccero saper a Sua Maestà, non poter in persona 
intervenir, ma che haveriano mandati loro deputati, 
con l'auttorità di intendere, et riportar quanto per 
il commodo universale dell'Alemagna fosse proposto, il 
che inteso dai Imperiali, 
prevedendo il poco frutto, che da questo 
congresso potevano cavar, presentendo massime, che 
Sassonia trattava ancora a parte con Svezesi, per 
cambiar partito, si risolsero di non mandar alcuno, ma 
solo di pensar a provedersi per la guerra senza però 
abbandonar le trattationi ancora, che le fossero 
proposte, o che portasse l'occasion 
di accettar per la pace. </p>
<p>Et questo è il vero, et succinto successo 
della morte di Ferdinando Secondo, della assuntione di 
Ferdinando Terzo all'Imperio col vero ritratto dello 
stato degl'affari di Germania. </p>
<p>Dubitando però la Maestà Sua, che le cose potessero 
più piegar alla guerra, che alla Pace, si risolse 
stabilir tutti li carichi militari in 
diversi, fermando alcuni di quelli del Padre, altri 
muttandone, et havendo noi procurato di haver li nomi 
di tutti, saranno li sequenti scritti per ordine: 
Cinque sono li Maresciali Generali di Campo; Galasso, 
Piccolomini, Colloredo vecchio, Axfelt, et Ghez. </p>
<p>Cinque sono li Generali dell'Artiglieria; il Prencipe 
Mattias di Fiorenza, Marchese di Grana, Marzina, 
Monsù di Glesì commandante al Rheno, et Conte di 
Gronsfelt. </p>
<p>Cinque sono li tenenti Maresciali di Campo Generali, 
Baron di Suis, Gioan de Vert, Ossa, Colloredo il 
Giovine, et Gual, Capo di 
Baviera. </p>
<p>Otto sono li Sergenti Generali d'Infanteria Wangler 
Vecchio, Orst, Begh, Enghelfurt, Prainer, Lamboi, 
Marchese di Bassonpier, Conte di Ritbergh, Marchese 
Luigi Gonzaga, et il Marchese Annibal suo fratello, 
che pur sostiene l'istesso posto. </p>
<p>Il Commissario Generale de viveri è il Valmerode. </p>
<p>Li Capi dell'Elettor di Sassonia, che pur 
camina con le forze Imperiali sono li principali, il 
Principe Francesco Alberto, il Baudis, il Taub, et lo 
Unfeston. </p>
<p>Li Capi de Spagnoli, che militano in Germania, e 
Fiandra sono li Principali; Monsù della Fontana, il 
Ballanzon, Monsù della Moitrì, il Conte Gioan di 
Nansau, il Principe Thomaso, il Marchese di 
San Martin, il Conte di Feria, et il Marchese di 
Terracusa. </p>
<p>Quanto al numero delle militie non si può 
precisamente saperlo così perchè si tengono 
nascoste, come anco perchè sono hora più, 
hora meno, secondo, che si vanno disfacendo, e 
secondo, che esborsa dennaro Castagneda per far nuove 
levate. </p>
<p>Di presente contro Svezesi vi possono esser tra 
Cavalleria, et Fanteria intorno a 24.000 soldati; 
sotto il Duca di Lorena insieme con quelli di Savelli 
altri sedeci mille. </p>
<p>Contro di Hassia 7.000. </p>
<p>Con Piccolomini 12.000 ma ben spesso si altera 
il numero di queste rassegne, e si portano da un luoco 
all'altro, secondo il bisogno, et le occorrenze. </p>
<p>Questi sono li Capi, et Ministri de quali si vale Sua 
Maestà nel maneggiar le Armi, ma ne' negotij si serve 
solo si può dir del favorito Traumestorf, se ben, che 
cinque sono quelli, che entrano nel consiglio secreto, 
esso Traumestorf; Vescovo di Vienna, il Prencipe di 
Liectristain, Conte Slavata il vecchio, e Chefniller, 
il quale è anco Maggior-Domo Maggiore dell'Imperatrice. </p>
<p>Fa però tutto (come habbiamo detto) esso 
Traumestorf, perchè il Prencipe di Liectristain è 
buon vecchio, sta per il più alli suoi stati, et li 
serve il carrico più per honore, che per altro. </p>
<p>Il Conte Slavata è pur assai vecchio, et è quello, 
che essendo Gran Cancelliere del Regno di Bohemia in 
Praga per Sua Maestà fu buttato 
dalli Baroni ribelli giù dalle finestre del 
Conseglio, et restò vivo; carico, che tiene tuttavia; 
et in casa sua s'addunano li Consegli, et si trattano, 
et si risolvono tutte le cose appartenenti a quel 
Regno. </p>
<p>Questo si mostra molto ben affetto, 
e fa gran stima della Serenissima Repubblica, 
e suo figliuolo Camerier d'honore, favoritissimo di 
Sua Maestà; è stato quello (che mentre siamo stati 
in Vienna) ci ha assistito per Commissario per ordine 
della Maestà Sua. </p>
<p>Chefniller serve, come habbiamo detto, 
all'Imperatrice, et ha carrico di darle parte degli 
affari, che si trattano nel medesimo Conseglio. </p>
<p>Resta il Vescovo di Vienna. </p>
<p>Et questo è sogetto, che intende bene gl'affari del 
Mondo, molto prattico, et serviva anco al Padre per 
Consigliere. </p>
<p>Potria questo far fortuna a Traumestorf, et 
massimamente se riuscisse Cardinale, ma se la 
Elettione si portasse troppo in lungo, procurerà 
Traumestorf di far nominar dall'Imperator il 
figliuolo, quello, che passò li mesi passati per di 
qua, et è andato al studio di Sciena. </p>
<p>Questo Ministro si mostra pur divotissimo di Vostra 
Serenità, non ostante anco, che nella guerra del 
Friuli le sia stato ammazzato il fratello; 
procura di seminar buoni concetti, et di commun 
servitio a sudditi d'ambi li Prencipi. </p>
<p>Tratta con molta modestia, e riverenza; et vive con 
maniera anco molto moderata, non ostante la grande 
auttorità, che tiene appresso Sua Maestà.  </p>
<p>Et passando da questi alle qualità, et condition de 
Principi diremo come è l'Imperator di anni trentuno, 
di statura ordinaria, di buona 
complessione, et molto agile, et assuefato alle 
fatiche, essendosi sempre essercitato ne gl'essercitij 
corporali, nelle caccie, et altri trattenementi di 
Prencipe, onde quando è uscito Luogotenente del Padre 
alla guerra a commandar a tutti gl'esserciti con 
Plenipotenza assoluta 
si portò molto valorosamente, non stimando nè li 
pericoli, nè la vita medesima, quando scopriva, o 
veniva avvisato trattarsi della sua riputatione, et di quella dell'armi di Sua Maestà, a quali 
egli presiedeva; onde ha fatto molte imprese, et tutte 
gli sono sortite con felicità; da questo 
si argomentava nel principio, che quando fosse 
successo all'Imperio dovesse certo più tosto 
maneggiarsi con l'armi, e procurar con quelle, 
e con la forza di scacciar gli inimici di Germania, 
comprandosi la pace con la spada, et non con la pena 
del negotio, e delle trattationi, ma assunto 
all'Imperio, o sia stato consiglio de ministri, o 
propria inclinatione, si è tutto volto ai negotiati 
della pace, e particolarmente con Svezesi, ben 
conoscendo, che da questa sola può dipender ogni 
bene, si è anco applicato con tutto lo spirito al 
risparmio delle spese, et ad accumular tesoro, onde 
per ogni stradda va procurando deliberarsi da 
quelle, et a provedersi, et accummullar questo, et 
perciò fecce quelle tante riforme nel principio del 
suo Imperio, che haverà inteso Vostra Serenità, 
confiscando anco ad alcuni Ministri le proprie 
mal'acquistate essorbitanti facoltà fatte nei suoi 
carichi, non con lume di altro processo, che di quello 
può sumministrar un ragionevole discorso, che possi 
haverli fruttato il carico, nell'essercitio del qual 
havevano fatte le richezze. </p>
<p>Può però difficilmente conseguir questo suo 
intento, poichè le spese delle guerre sono 
grandissime, et le entrate così delli suoi 
stati hereditarij, come dell'Imperio sono debolissime, 
havendo per tutto quasi le guerre destrutto, et 
desolato le Città, et li sudditi, onde sono piene de 
poveri, di mendicità, et di miseria incredibile. </p>
<p>Per continuare le conditioni di Sua Maestà diremo 
alla Serenità Vostra come questo è Prencipe di 
natura molto affabile, et certo lo habbiamo 
ritrovato in effetto molto diverso da quello, che se 
lo havevimo presupposto, et che pareva dimostrasse 
anche la sua effigie, et fisonomia, per quanto 
appariva nelle stampe, et nelle pitture, le quali 
però fallano di gran lunga. </p>
<p>Quello, che par universalmente venghi fatto da 
pittori, per secondar i gusti delli Prencipi, poichà 
sempre fanno, che più comparesca il ritratto, che 
l'originale, ma in questo certo con più venusta 
faccia, et con più degna indole riesce la Maestà Sua 
in effetto di quello compar nelle pitture. </p>
<p>Tratta con ogni humanità, soavità et 
discretezza, ma anco con decorosa Maestà onde da 
tutti vienne con'altretanto affetto amato, quanto con 
riverenza, et timor riverito.</p>
<p>È divotissimo, et religiosissimo, ascolta ogni 
giorno la messa, et molte volte due, dicce 
l'officio; i giorni festivi, mai resta d'andar al 
vespro nella solita tribuna ancora che non siano 
capelle solenni, con gli Ambasciatori de Prencipi, 
onde anco dal popolo si può veder operationi tutte, 
che denottano la sua molta religione, con la quale 
anco edifica i popoli. </p>
<p>Ha atteso Sua Maestà in sua gioventù alli studij 
sotto la disciplina de Giesuiti, se ben questi non gli 
son troppo in gratia; possede sette lingue, et tutte 
le parla benissimo la lattina, la Todesca, la Bohema, 
l'Ongara, la Spagnola, la Francese, e la Italiana, la 
qual parla ordinariamente, e con questa sempre ha 
parlato con Noi. </p>
<p>È fondatissimo negli studij di filosofia, et nelle 
scientie assai più di quello costumano far 
li Prencipi, anzi una volta in Chiesa publicamente 
alla presenza del Padre tenne conclusione di 
diverse scientie con gran sodisfattione, contento di 
Sua Maestà, et ammiratione di tutti, et alcune volte 
anco con noi ragionando ha meschiato qualche parola, 
et sentenza lattina. </p>
<p>È assiduo nei Consigli, ai quali sempre intervienne, 
tutti prontamente ascolta, et tutto sottoscrive di sua 
mano. </p>
<p>L'Imperatrice è di bellezza più che ordinaria, di 
ottima salute, et complessione, mostra di dover 
riuscir fecondissima, come sono tutte le figlie di 
Casa d'Austria, et di già ha partorito due figliuoli 
di belissimo aspetto, uno chiamato Ferdinando, l'altro 
. . . , et una figlia 
nominata . . ., quali pure habbiamo voluto visitar, 
che è riuscito di sommo gusto a Sua Maestà, alla 
Madre, et a tutta la Corte, havendo fatta 
consideration, che questa è stata la prima visita, 
che habbino ricevuto quei Prencipi figliuolini da 
Ambasciatori di Prencipi grandi, et di Corona, onde 
per l'avvenire se gli farà Corte, et si seguiterà lo 
stil da noi cominciato. </p>
<p>Niente s'impedisse l'Imperatrice ne gl'affari del 
governo, nè di cosa alcuna tiene maggior pensiero, 
che di compiacer al Marito, li cui gratia et amore 
possede in supremo grado, mostrò solo un poco 
di sentimento, quando osservò, che fu datto il luoco 
da Castagneda a gl'Ambasciatori di Polonia che vennero 
a levar la Regina, ma subito sa 
acquietò con le considerationi, che gli furono fatte, 
che così convenisse far, per esser venuti a nome del 
Re a levar la sposa. </p>
<p>Ci ha ricevuti con somma benignità, et mostra 
conservar grata memoria, del ricevimento, et 
transporto, che fecce Vostra Serenità con la 
sua Armata da Ancona a Trieste della sua persona, et 
Corte tutta, quando passava a marito, non potendosi 
satiar di lodar a bastanza il degno modo, col qual fu 
recevuta, lodando in particolare il Signor General 
Pisani, et Capi, et sopra comiti tutti, che 
l'accompagnorono, soggiongendo, che quando entrò poi 
nella . . . , et nella Carintia, trovò altretanta incommodità, et sterilità, onde ci essortava a 
non far nel ritorno quella stradda, perchè havressimo 
veduto un mal Paese; la ringratiassimo della memoria fresca, che ancora teneva del 
poco, che si era fatto tra la incommodità delle 
Galere, et del Mar per honorar la Maestà 
Sua a testimonio dell'affettuosa osservanza, che porta 
la Serenità Vostre a tutta la sua Augustissima 
Casa, affermandoli, che sempre in tutte le occasioni 
rittroverà la medesima dispositione, et volontà. </p>
<p>Le lodassimo il Paese passato, con le dotti, che sono 
proprie di quella Provincia, ma che poi arrivata 
nell'Austria haverà rittrovato ogni maggior delitia, 
a che applaudè, confermando veramente, che era bella, 
delitiosa, et fertile et così la lasciassimo. </p>
<p>Vive la Imperatrice Vedova, già moglie di Ferdinando 
Secondo con ottima salute quanto al corpo, ma molto 
agitata, et travagliata 
nell'animo, poichè si vede priva non solo del marito, 
che vuol dir di esser Imperatrice Regnante, et non 
solo Regnante quanto al nome, ma ancora quanto 
all'Imperio, poichè al tempo del Marito, di 
cui possedeva in sommo grado la gratia, era sommamente 
stimata, honorata, et servita da tutti, dove, che al 
presente le mancano tutte queste conditioni, anzi a 
segno, che dove prima tutti a gara la servivano, et 
felici erano quelli, che ne potevano haver la 
protettione, poichè con quella si otteneva tutto 
dall'Imperator, di presente tutti si 
ritirano, et si nascondono per non dir fuggono, di 
esser tenuti per dipendenti da lei, et tutto nasce per 
non disgustar la Imperatrice Regnante, 
onde ben si conosce vera quella massima, che nè Amor, 
nè signoria non admette compagnia. </p>
<p>Non che la Imperatrice Regnante, o l'Imperator 
figliastro non trattino in apparenza con lei con ogni 
conveniente termine per renderla in quanto possono 
nell'apparenza sodisfatta, ma 
perchè in effetto è verissimo, che non si vuol due 
Imperatrici in un medesimo tempo in Vienna, et però 
si trovò temperamento di mandarla a Gratz facendola 
anco governatrice di quella Provincia, ma poco vi è 
stata, perchè satia di quella solitudine ha fatto 
saper a Sua Maestà di volersi ritirar in Vienna, col 
pretesto, che quell'aria assai sottile non 
conferisce alla sua complessione, mostrando di voler 
ritornar per sollecitar la fabrica della Chiesa, et 
Monasterio, che ha cominciato per ritirarsi in esso 
con alcune monache in vita quieta, nè così tosto ha 
detto di voler ritornar a Vienna, che vi è comparsa, 
havendoli l'Imperator assignato per habitatione il 
Gran Palazzo, sotto il qual sono anco 
le scuderie tutte della Maestà Sua, facendone uscir 
il Conte di Vollestain suo Cavallerizzo maggior, che 
per regallo solito dovuto alla sua carrica 
vi habitava, ma quanto alla fabrica del Monasterio pur 
va inanzi, et si crede non si finirà così tosto, 
poichè altrettanto forse la desidera fornita la Imperatrice giovane, quanto imperfetta per 
avventura, et non finita la Imperatrice Leonora, et 
toccando all'Imperator il spendere, come più 
sollecita gli operarij il dennaro pronto di quello che 
fanno mille parole degli architetti, la fabrica non 
camina, il che serve alla medesima per ragionevole 
scusa di non rinchiudersi; resta però questa 
Prencipessa già tanto stimata in quella Città con 
poca Corte, et meno stima, et con pochissimo 
assignamento, non passando 80.000 fiorini l'anno, 
infelice condition, alla quale hanno in gran parte 
procurato Spagnoli di condurla, per il poco affetto, 
che le hanno sempre portato, così 
per esser Italiana, come anco, perchè l'hanno sempre 
havuta per sospetta, che vivendo il Marito Ferdinando 
Secondo lo persuadesse a non condescender in tutto ai 
loro dissegni. </p>
<p>Ritornò dall'accompagnamento fatto in Polonia della 
Regina sua Nipote, mentre eravamo in Vienna 
l'Arciduchessa Claudia d'Inspruck, et questa habbiamo 
stimato necessario visitar, havendo anco lettere di 
Vostra Serenità credentiali per lei, l'havemo 
ritrovata con ottima salute, et con perfetta 
dispositione di vicinar bene, perchè continuino li 
commodi dell'uno, et l'altro stato, il che ci ha 
espresso con parole di molto affetto, et veramente 
credemo, che quanto ella possa esser bene disposta 
altretanto sian state sole sogestioni de Ministri quel 
negar i passaporti all'illustrissimo Signor Thiepolo, 
et anco all'Eccellentissimo Signor Ambasciator Zorzi, 
se ben poi concessi con molta prontezza. </p>
<p>Leopoldo Fratello unico di Sua Maestà è di faccia 
venusta, di bellissimo aspetto, et con capillatura 
bionda, et inannellata, che veramente 
l'arte et un penello non potria far la più vaga. </p>
<p>Sostiene questo Prencipe nel negotiare molto maggior 
gravità dell'Imperatore, et mostra 
di esser assai cupo di mente, et di pensieri, parla 
poco, et possede egli ancora molte lingue, ma della 
lingua latina in particolare assai si diletta, et 
questa usò ordinariamente con noi, quando lo habbiamo 
visitato; dimostra essere malcontento, nè punto si 
sodisfà del suo stato, amaramente sofferendo di 
vedersi di tanto inferior al Fratello, et con poca 
speranza di poter succedere così per vedere hormai 
firmata la posterità dell'Imperator con doi figliuoli 
maschi, onde nei stati hereditarij non può altro pretendere, come anco 
nell'Imperio, niente grato riuscendo ai Prencipi di 
esso, nè meno ai Bohemi, nè agli Ungheri, se 
ben quanto al Regno di Bohemia pretende l'imperator, 
che sia fatto suo libero, et divenuto stato 
hereditario, havendoselo acquistato con 
l'armi doppo l'ultima ribellion di Praga, et 
sollevationi dei Baroni del Regno. </p>
<p>Passa però la Maestà Sua con questo suo fratello 
tutte le maggiori apparenze di corrispondenza, se bene 
(essendo Leopoldo ambitiosissimo di dominar), 
vedendosi senza stati hereditarij per il testamento 
del Padre, che ne lo ha privato, nutrisce nell'animo 
suo dell'amarezza assai, et ben spesso si sfoga, et le 
manifesta contro il favorito Traumestorff, qual dove 
può sempre colpisce, disereditandolo, hor col 
fratello, hor con gli altri, ma con poco frutto, 
poichè troppo 
s'attrova stabilito, et in possesso della gratia di 
Sua Maestà. </p>
<p>Restò l'Imperatore suo Padre assai disgustato di 
questo figliuolo per qualche giovenile passione, che 
scoprì in lui, havendo troppo favorito una Dama 
dell'Imperatrice Leonora, il che risaputo, fu essa 
riposta in un Monasterio, et severamente ripreso 
Leopoldo dal Padre, che in fine gliene ha fatto anco 
provar gli effetti dannosi nel testamento sudetto, il 
che però si crede esser derivato anche da più alta 
origine, cioè da gl'officij de Spagnoli, che hanno 
desiderato, et procurato, che nel solo Ferdinando 
Terzo cadi la massa di tutto il Dominio, così a loro 
parendo di poter meglio disponere a proprio piacer, et 
vantaggio, se ben vienne da alcuni stimato, che quando 
ritrovassero l'Imperator 
renitente nel condescendere compitamente alle lor 
voglie, sariano essi li primi a suscitar, et secondar 
li pensieri torbidi nello stesso Leopoldo 
contro il Fratello. </p>
<p>Vive questo Prencipe con la Imperatrice Leonora sua 
Matrigna in grandissima confidenza, perchè non sa con 
chi meglio isfogare le sue passioni, et travagli, che 
con lei, la qual pur si dicchiara di essere nel numero di mal contenti, onde con 
essa passa un'ottima corrispondenza, et da lei 
concambiata col racconto dei suoi disgusti contro lo 
Imperator figliastro, et la Nuora Imperatrice, che di 
presente domina, et ha quell'istessa ballia, et 
auttorità, che possedeva ella, vivendo Ferdinando 
Terzo (<foreign lang="lat">sic</foreign>). </p>
<p>Ha coperto l'Imperator suo Padre la rissolutione, et 
disuguaglianza fatta nel testamento, col pretesto di 
lasciare Leopoldo ricchissimo di beni di Chiesa, con 
pensiero, che prendi anco il Capello di Cardinal, et 
sin'hora veramente possede più di un 
millione, et ducento mille fiorini d'entrada, havendo 
sei Vescovati, et tante altre Abbatie, che passano 
anco questo segno, fra quali si comprende lo Arcivescovato di Possa, di rendita egli solo 
di più di trecento mille toleri con molte Città 
sotto di esso, sì che può dirsi, che 
il suo Dominio per ragione di detti Vescovati, et 
Abbatie (tutti con giuridittion laicale all'uso di 
quelle parti,) posseda gran parte de stati, 
et le provincie intiere nella Germania. </p>
<p>Vorebbe Sua Maestà, et lo procura a tutto poter, che 
divenisse anco Coadiutor di Treveri, per rispetto 
dello Elettorato, ma in ciò incontra 
dificoltà grandissime, così dalla parte 
dell'Elettor, come dal capitolo, et più di tutti dal 
Pontefice, che ne pretende la dispositione, onde si 
crede, che non potrà spuntar. </p>
<p>Ad ogni modo col possesso di tutte queste entrate, et 
dominio secolare de stati non è Leopoldo sodisfatto, 
et mostra abhorrimento alla Chierica, anzi con 
occasione, che ultimamente fu investito del Vescovato 
di . . . . , disse ai suoi Theologhi, 
questo non mi obliga già ad'esser Prete, et se 
venisse la occasione, potrò pur disfarmi, onde con la 
relatione di esser sciolto, et non obligato prontamente accettò. </p>
<p>Si va lusingando Sua Altezza (per quanto si 
congiettura) di poter esser ancora Imperator, et che 
quasi per necessità possa in lui cadere l'Imperio, e 
perciò non si vuol stringer, nè legar con vincoli 
Ecclesiastici, et fonda quello suo pensiero sul 
fondamento, che in caso mancasse sua Maestà, 
lasciando i figliuoli tutti in puerile età, et per 
consequenza incapaci alla Elettione stante la 
Bolla Aurea convenniva, o uscir di Casa d'Austria la 
Corona Imperial, o cader la Elettion in esso Leopoldo, 
al qual non adherendo gli Elettori, 
come a soggetto poco grato, sì come habbiamo 
predetto, potria facilmente vedersi in un tal caso 
così gran novità, che tutta sta, et dipende 
della vita, o morte del medesimo Imperator, onde 
camina concetto in quella Corte molto sicuro, et 
certo, che per fermarsi l'Imperio in Casa 
d'Austria, convenga, che Sua Maestà viva almeno venti 
anni, et come che la vita nostra è incerta, et 
sottoposta a tutti, et mille inaspettati accidenti, et pericoli, così fa viver in speranza tutti 
quelli, che da questo così fatto accidente ne 
spereriano profitto, et accrescimento di fortuna. </p>
<p>Passa Sua Maestà con il Pontefice poco buona 
intelligenza, se ben, che nell'esterno si veggono le 
solite, et ordinarie dimostrationi di apparenza, ma 
quanto sono diversi i fini, gli oggetti, et le 
prentesioni di tutte due le parti, altretanto bisogna, 
che sia anco internamente l'uno dell'altro poco 
contento, anzi mal sodisfatto. </p>
<p>Ha preteso, et pretende tuttavia l'Imperator di esser 
suffragato dal Pontefice in queste guerre contro 
Svezesi, et contro li medesimi Prencipi della Germania 
sollevati, dicendo, che questa è pura, et mera guerra 
per causa di Religione, in che dovria il Pontefice 
prestar ogni aiuto, et assistenza, havendo sino 
preteso, e detto, che doveva sua Santità in luoco di 
implorare lo aiuto de fedeli con le orationi (sì come 
fecce, quando mandò il giubileo) implorar, anzi 
imponer una general gravezza sopra tutti gli 
Ecclesiastici da contribuirsi mensualmente per diffesa 
della Germania; dall'altra parte dice il Pontefice, 
che non è guerra per la Religione, et si lamenta anzi 
dello Imperator, perchè habbia fatto 
quell'accommodamento con Sassonia con capitoli anco 
pregiudiciali alla Religione, dolendosi pur di altri 
capitoli accordati con Bohemi, che reputa 
medesimamente pregiudiciali alla stessa Religione. </p>
<p>Si duole lo Imperator della troppo ardente 
protettione, che ha mostrato di haver il Pontefice 
dello Eletto di Treveri suo ribelle, havendo convenuto in fine metterlo anco in libertà per 
compiacerlo; per il contrario si duole il Papa, che 
habbia per così lungo tempo tenuto 
pregione un Arcivescovo, et Elettor d'Imperio, 
pretendendo gli Ecclesiastici, che non solo per esser 
persona Ecclesiastica debba esser sottoposto al giudicio di Sua Santità, ma che anco come 
Elettor Ecclesiastico, che rappresenta l'auttorità 
Ecclesiastica, et Pontificia nella elettione degli 
Imperatori Christiani, non potesse, nè dovesse 
l'Imperator ingerirsene. </p>
<p>Da altra parte si duole l'Imperator, che il Pontefice 
tanto si mostri partiale a Francesi, et si può dir 
dicchiarito inimico di Casa d'Austria, onde meno si 
possino prometter, nè fidarsi di lui. </p>
<p>Per il contrario si lamenta Sua Santità, che non 
habbia mai voluto la Maestà Sua condescendere di 
ordinar al suo Ambasciator in Roma, che dasse il 
luoco al Prefetto, tutto, che alcuna volta se ne sia 
datta intentione per non dir promessa al Noncio, la 
quale è finalmente riuscita più tosto in burla, che 
altrimenti, se ben (per non arrecarsi la offesa) si 
dà di tutto dal Pontefice la colpa alla troppo 
bontà, et credulità del medesimo Noncio, onde 
perciò par quasi, che si habbia molto 
disavantaggiato, per non dir perdute affato le 
pretensioni del capello. </p>
<p>In fine si mostra disgustato l'Imperator, perchè il 
Pontefice non habbia al primo aviso di 
sua assuntione all'Imperio, se non mandato, almeno 
eletto un Noncio estraordinario a rallegrarsi, come 
hanno fatto tutti gli altri Prencipi, che 
non sono con lui in apperta guerra, o diffidenza, 
ascrivendo questo a mala volontà, et ad'haver voluto 
secondar i vani pretesti, o pretensioni 
de Francesi, co' i quali si mostra tanto congionto, 
che non sia la sua Elettione in Imperator ben fondata, 
ma seguita con disordine, onde si 
pretenda nulla. </p>
<p>Per il contrario adducendo il Pontefice, che tocca a 
gl'Imperatori di mandar prima a riconoscere il Papa, 
et la Sede Apostolica, senza il cui assenso, et 
confirmatione non s'intendono mai ben 
eletti, et che la missione dell'Ambasciator per parte 
di Cesare al Pontefice è necessario, che segua prima, 
poichè col riceverlo, che fa la Santità Sua 
per Ambasciator dell'Imperator lo vienne, come a 
confirmar, onde sono 
tenuti gl'Imperatori a mandar prima loro a ricever tal 
confirmatione col mezzo del loro Ambasciator, et che 
anzi ha trapassato il segno, con haverle scritto 
lettere con titolo d'Imperatore, et ricevuto, et 
riconosciuto il suo Ambasciator in Roma, pur come 
Ambasciator dell'Imperator Ferdinando Terzo, mostrando 
quasi di esserne pentito, ma sopra tutte le cose 
l'amarezza maggior, che passa tra questi Prencipi, 
provienne dal dimostrarsi il Pontefice tanto partiale 
ai Francesi, et per la negativa del 
luoco al Prefetto, tanto desiderato, et sperato da Sua 
Santità. </p>
<p>Con Francesi essendo la Maestà Sua in guerra aperta, 
par quasi superfluo il discorrere dell'interesse, che 
possi passar con quella 
Corona; tuttavia perchè molto può giovare il saperne 
la causa, et il fine, che potessero haver questi 
dispareri, ne diremo alcuna cosa. </p>
<p>Appare nell'esterno, che la guerra, che di presente 
passa tra Sua Maestà, et il Re di Francia, sia più 
tosto auxiliaria alla Corona di Spagna, che 
altrimenti, ma però ha molto più alte radici, et di 
gran tempo si nutriscono tra tutti questi due 
Potentati accerbissimi disgusti, cominciati sino a 
tempo del fu Re Henrico Quarto; i pensieri, et fini 
del quale tutti volti a levar di questa Casa la Corona 
Imperiale, et metterla in testa a se medesimo si sono 
fatti assai palesi, et maggiormente 
anco conosciuti doppo la sua morte; et se ben nei 
primi anni del Re presente sino è stato in menor 
età, ha mostrato che dormino, arrivato però a 
gl'anni maggiori, con il consiglio però di chi gli 
assiste, se gli sono risvegliati i medesimi, et forsi 
maggiori, et più ardenti desiderij di quello erano 
nel Padre, li quali sono anche stati tanto più 
perniciosi, et pericolosi per Casa d'Austria, quanto, 
che erano più riuscibili, essendosi dichiarato di 
contentarsi, che sij fatto Imperator Baviera, 
dicchiarandosi per lui con tutti li suoi favori, et 
aiuti, concetto, che dinottava maggior moderatione de 
pensieri nella Francia più riuscibile in se stesso, 
poichè non si levava l'Imperio dai Prencipi di 
Germania, 
et egualmente feriva, et abbassava la Casa d'Austria, 
il che era l'oggetto principale de Francesi, et però 
così al tempo dell'Elettione di Ferdinando Secondo, 
come anco di questo presente sono stati fatti da 
Francesi tutti li tentativi possibili, per impedirne, 
et sturbarne la Elettione. </p>
<p>Sanno anco benissime Imperiali, che la solenne, et 
numerosa Ambascieria di quattro principali soggetti 
Francesi, che fu mandata gli anni passati, sotto il 
pretesto di accommodar i dispareri tra Prencipi, 
et metter pace nella Germania, se ben, che in 
apparenza portava seco questo pretesto specioso, 
haveva però oggetto in tutto diverso, 
et contrario, et quanti Ambasciatori Francesi sono 
stati in quella Corte, hanno sempre havuti questi 
fini, et seminato concetti tutti tendenti a 
questo loro principalissimo oggetto, et perciò 
conosciuti da Sua Maestà son stati sempre poco ben 
veduti. </p>
<p>Si aggionge a questo la protettione di gran tempo 
presa de gl'affari del Palatino, lo haver per quello 
tengono Imperiali sussitato Svezesi, et poi unitosi 
anco seco palesemente, persuaso tanti Prencipi della 
Germania a ribellarsi, aiutate le Terre Franche a 
mettersi in assoluta libertà; sollevatogli Elettori, 
et tolto in protettione tutti i mal contenti 
d'Imperio, et poi finalmente 
entrati liberamente in Germania, et impadronitisi di 
molte Città, et fortezze nella medesima. </p>
<p>Da tutte queste operationi prima secrete, et coperte, 
et poi palesi de Francesi a danno dell'Imperio, può 
ben creder Vostra Serenità, che 
grandemente sia esacerbato l'animo di Sua Maestà, et 
di tutta quella Casa, et se ben sino ad hora le armi 
di Cesare, o sono state su la semplice diffesa in 
Germania, o se uscite fuori solo in diffesa di Lorena, 
et sotto la sua scorta, credano pur Vostre Eccellenze, 
che altro non bramano, nè desiderano, 
che poter una volta portarsi con gran sforzo dentro la 
Francia per vendicarsi di tante offese, che pretendono 
haver ricevuto, et se potessero mai accommodarsi con 
Svezesi, il che procurano ad 
ogni potere per più facilmente (aggiustate le cose 
d'Imperio) correr velocemente con tutte le forze 
dentro quel Regno, di che molto ben accortosi 
Francesi, non è cosa, che più invigilino, quanto a 
procurar, che non segui quest'accommodamento, et 
quando sia, segui con il consenso, et aggiustamento 
anco delle cose loro; se bene è concetto d'alcuni che tanto si trovi la Maestà Sua consumata, et 
indebolita di forze nei suoi stati, et tanto 
desiderosa di Pace, et di quiete, per rihaversi, 
che quando piacesse a Dio potesse haver la Pace da 
Svezesi, non penserebbe ad altro, che ad 
impossessarsi, com'era prima de proprij stati, et 
riddur le cose della Germania alla quiete, et 
divotione primiera. </p>
<p>Quanto a Spagnoli, se ben par, che con questi non vi 
sia da considerar altro, apparendo assai palese la 
confidenza, sì per esser la medesima Casa, come pur 
per haver in tutto gli interessi conformi, 
tuttavia gioverà alla intelligenza publica il saperne 
alcun particolare. </p>
<p>Non è dubbio, che la Casa d'Austria, di Germania con 
quella di Spagna vien tutta da un ceppo, essendone 
seguita la divisione solo a tempo di Ferdinando Padre 
di Carlo Quinto, et la medesima ancora si è 
andata sempre conservando unita con continui legami de 
matrimonij, et con aiuti, si può dir quotidiani 
reciprochi de Spagnoli a 
questi con dennaro, et da questi a loro congenti anzi 
con gli Esserciti intieri mandati fuori, hora in 
Italia, hora in Fiandra a loro favore. </p>
<p>Tuttavia pare a Sua Maestà, che questa tanta 
adherenza de Spagnoli habbia più della sopra 
intendenza, et del dominio, che della colleganza, o 
congiontione, che doveria esser tra Prencipi liberi, 
et se mai potesse liberarsene, lo faria volontieri, 
poichè ben si avvede, essersi Spagnoli tanto 
impossessati sopra di lei, sopra i Ministri, et sopra 
tutte le deliberationi, che si fanno a quella Corte, 
che si può dire siano loro gli arbitri, et più 
patroni, che non è la stessa Maestà Sua Tutti li 
Ministri di Corte, et li più principali, anzi il 
favorito medesimo sono stipendiati da Spagnoli, et 
legati, chi con commende, chi con tesori, et chi 
con il Grandato. </p>
<p>Li capitani tutti da loro dipendono, da loro 
riconoscono le cariche, da loro ricevono li stipendij, 
et da loro, et da i loro voleri dipendono le mutationi 
da luoco a luoco, l'ingrandimento di fortuna, anzi la 
vita medesima, poichè la Germania sa benissimo, che 
la morte datta al Vollestain è seguita solo per 
consiglio, anzi per volontà, 
et decreto dei medesimi Spagnoli, et non con 
sodisfattione compita di Cesare, il qual vi condecese 
più portato dai violenti officij di Ognat, che dal 
proprio sentimento, anzi permette al presente Sua 
Maestà, che godi il Nipote i Palazzi, et molti beni 
di quelli, che il zio possedeva, 
il qual tiene anco hora la carrica di Cavallerizzo 
Maggior della Maestà Sua, che è posto di honor 
principalissimo. </p>
<p>A questo proposito stimiamo di publico servitio 
rifferir a Vostra Serenità particolar degno di sua 
notitia, et di questo Eccellentissimo Senato, al qual 
si attribuisse lo sdegno de Spagnoli, et la causa 
principal della sua morte. </p>
<p>Non consigliava Vollestain nel principio il venire in 
Italia, sì perchè sentiva, che ben si assicurassero 
prima le spalle, che vuol dir 
si acquietassero i rumori già principiati nella 
Germania, come anco, perchè prevedeva, che a lui 
dovea toccar di restar in Germania, et 
a Galasso, Aldringher, Collalto, et altri il passar di 
qua mal volontieri vedendo prepararsi a questi emuli 
suoi gloria, et acquisti, quali quanto 
più sperava facili, tanto più li haveria desiderati 
per se stesso, ma finalmente vedendo, che Spagnoli 
tanto sollecitavano, che ne havevan 
già persuaso lo Imperatore, disse un giorno 
Vollestain sperando pur di poter venirvi egli stesso 
con l'Essercito, che se acquistava, (come 
sperava certo di fare) lo stato di Vostra Serenità, 
appartenente a quello di Milano, non lo voleva 
più dar a Spagnoli, ma che, et quello, et Milano 
medesimo intendeva di acquistar all'Imperio, poichè 
era di sua ragione, e non de Spagnoli, che ne erano 
veri usurpatori, onde perciò mai hanno li medesimi 
permesso, che venisse in Italia, et sempre divertitolo. </p>
<p>Et veramente gran fortuna è stata per questa 
Provincia, et per la Repubblica in particolare, che 
quell'altretanto valoroso, quanto fortunato Capitano, 
ma sopra tutto inimicissimo della Repubblica non vi 
sia venuto, et habbia terminati i suoi giorni, et con 
essi anco la più mala 
volontà di Ministro, et i più depravati pensieri, 
che potessero mai viver al mondo contro la nostra 
Patria. </p>
<p>Et se anco viveva, et veniva in Italia, il Re di 
Svetia, credano pur Vostre Eccellenze, che anco in 
questo Prencipe regnava un malissimo talento contro 
Vostra Serenità, onde si può con ragione dir, che il 
Signor Dio protettor del giusto, et moderato 
Imperio di Vostre Eccellenze, et di questa gloriosa 
Repubblica, habbia destrutti gl'inimici con gl'inimici 
medesimi di questo stato, et così in noi resti 
verificato quel detto: <foreign lang="lat">salutem ex inimicis nostris, 
et de manu eorum, qui oderunt nos</foreign>. </p>
<p>La istessa congiontione di parentado, et d'interessi 
passa con Sua Maestà l'Arciduchessa Claudia 
d'Inspruck cognata della Maestà Sua. </p>
<p>Questa è madre di due figliuoli, uno chiamato 
Ferdinando, che è il maggiore, et sarà l'Arciduca, 
Signor del Tirolo, et herede de gli stati; l'altro detto Leopoldino; pensa di farlo Ecclesiastico, et 
di già è investito, et possede di molti stati, et 
beneficij, et fra gl'altri è dicchiarito Canonico di Trento.</p>
<p>Vorria Sua Maestà, la Madre, et tutta la Casa 
d'Austria farlo crear Vescovo di essa Città di 
Trento, perchè pervenendo al possesso di quel 
Principato, possederia molti beni, molte Città, et un 
bel stato ricco, et abbondante de sudditi, et in gran 
parte confinante con Vostra Serenità, onde il suo 
hereditario del Tirolo veneria ad essere maggiormente 
serrato, et cinto di diretto dalla Casa d'Austria. </p>
<p>Hora è Vescovo di Trento, et possessor di quegli 
stati Monsignor Madrucci nipote del già Cardinal 
morto, ma non havendo parenti, o congionti a chi 
rinonciarlo vuole, et quasi violenta l'Arciduchessa, 
che lo rinontij al figliuolo. </p>
<p>Questo si diffende con dir, che non sta a lui il 
rinontiarlo, ma che è giuriditione del capitolo lo 
eleggerlo; onde non vi restano, che doi vie per 
la consecutione del suo intento, et tutte due quasi 
ugualmente difficili. </p>
<p>Una è la elettione del capitolo, nel qual non vi è 
immaginabile dispositione anzi (per quello habbiamo 
sottrato quando siamo stati in quella Città, et 
a veder quella Catthedral) grandissima aversione della 
maggior parte di quei Cannonici; l'altra è, che col 
mezzo del Pontefice si faccia seguir una Coadiutoria, 
et di già si sono suscitati disgusti col Vescovo 
Ordinario, fomentati per far seguir di queste 
Coadiutorie. </p>
<p>Non vuole però il Pontefice farlo, poichè mostruosa 
cosa saria dar Coadiutor ad un Vescovo ad uso di 
Breve, et che essercitasse le funtioni del Vescovo un 
figliuolo di pochi anni, cosa, che se ben si prattica 
in Germania, dove non è stato accettato il Concilio, 
e dove anzi si danno cinque, e sei Vescovati ad'un 
medesimo, contro i decretti 
dello stesso Concilio, a Roma però dal Pontefice non 
si crede sia mai per farla, oltre, che pur a questo si 
opponeria il medesimo capitolo de 
Canonici, che non vuole, che si arroghi la Santità 
Sua tal auttorità di far una Coadiutoria al loro 
Vescovato, senza che prima sia eletto dal 
loro Capitolo, pretendendo di haver il <foreign lang="lat">jus</foreign> tanto 
di elegger i Vescovi, quanto i Coadiutori, che è un 
nuovo punto di difficoltà, che passa tra 
gli Ecclesiastici. </p>
<p>La Casa d'Austria però sta molto fissa nel desiderio 
di tirarsi questo Vescovato, che vuol dir Prencipato 
di Trento in se stessa, perchè non se lo lascieria 
più uscir, et se perde la congiontura della mancanza 
di Casa Madruzzi, nella quale vi è stato per gran 
tempo, Dio sa, quando più gli si incontrerà una 
simil occasion. </p>
<p>Particolari tutti, dei quali habbiamo stimato bene 
illuminar questo Eccellentissimo Senato per gli 
interessi di buona vicinanza con servitio de communi 
sudditi, che si ha passata sempre con quel Prencipe. </p>
<p>Congiontissimo di sangue, e di amor si trova Sua 
Maestà con il Gran Duca; congiontion, che si va 
sempre coltivando con gli aiuti, che va ella ricevendo 
da quel Prencipe, se ben questi par, che da certo 
tempo in qua si vadino qualche cosa rallentando, 
escusandosene Sua Altezza con gli aiuti, et soccorsi, 
che dà continuamente a Spagnoli in ltalia, dicendo 
esser tutta Casa d'Austria. </p>
<p>Ha Sua Maestà ricevuto uno di fratelli, et 
honoratolo con carrico principal nell'Essercito, con 
fine d'ingrandirlo, et se le cose contro Svezesi, et 
Prencipi protestanti della Germania caminavan 
prospere, le haveva fatto di gran promesse. </p>
<p>Poco ben veduto però riesce negli Esserciti, come 
anco molti dei Capi principali (pregiudicio di tutti 
gli Italiani), perchè veggono, che d'ogni impresa 
felice, che succedesse, a lui ne saria attribuito il 
merito, et dei contrarij avvenimenti sempre a loro 
saria datta la colpa. </p>
<p>Vorria però il Gran Duca, che fosse il 
fratello abbracciato nella Germania, et che come 
Prencipe di essa tanto congionto del sangue 
Todesco potesse haver, et goder dei medesimi 
privileggi, e stati così secolari, com'Ecclesiastici, 
come se fosse in effetto Prencipe nattivo Alemano, col 
fine, et oggetto, che, così come la Casa Gonzaga di 
Mantova ha fondate radici, et acquistata naturalezza, 
et stati nella Francia, 
et quella di Savoia nel Ducato di Nemurs, così questa 
de Medici le fondasse nella Germania, dove quanto vi 
è terreno più abbondante et più fertile de stati, 
et signorie, così secolari, come Ecclesiastiche, 
tanto riesce maggiore il dissegno della speranza. </p>
<p>Con Savoia, se parliamo del Duca passato andava Sua 
Maestà dissimulando ogni disgusto, et questo 
ad'instanza de Spagnoli, che con quel Prencipe si sono 
sempre andati trattenendo tra le speranze di 
acquistarlo, et il timor di esser ingannati, da lui 
però ricevendo il concambio, onde si può dir, che 
con le trattationi passate da quei Prencipi han 
giocato tra loro più tosto a deludersi, che ad 
accordarsi. </p>
<p>Seguita in apparenza Sua Maestà l'istesso termine 
per la congiontione, che tienne con medesimi Spagnoli, 
se ben ha procurato Sua Altezza 
anche con conto a parte di dimostrarsi interessato, et 
partial con la Maestà Sua, proffessando tener la sua 
Casa origine della Germania, et di esser Vicario 
perpetuo dei feudi, che tengono gli Imperatori in 
Italia, in ordine di che, quando al principio unì le 
sue Armi con quelle de Francesi in questa Provincia, 
mandò espressamente il Marchese 
Palavicino a dar il proprio discarrico con Sua 
Maestà, et ad'asseverare, che non teneva i concetti 
del Padre, ma, che la sua era pura, et mera 
necessità, et che le sue operationi erano più 
guidate dalla forza, et violenza de Francesi, che 
dalla sua inclinatione, et volontà; che conservava il cuor libero, et inclinato di abbracciar 
ogni apertura, che la fortuna gli havesse fatta di 
farsi conoscere qual era, et sarà sempre 
congiontissimo, et devotissimo con Casa d'Austria, ma 
della presente Duchessa assai diverso concetto si 
tienne, poichè la tengono per affatto Francese, non 
solo di nascita, come è, ma di sensi, et pensieri 
ancora, et tanto dipendente dai voleri del fratello, 
che stimano non sia per far, se non quello, che 
vorrà, et commanderà l'istesso Re. </p>
<p>Con il Turco passa di presente l'Imperator 
conveniente intelligenza procurando per la parte sua 
quanto può di conservarsi in pace, poichè i travagli 
presenti di Germania così lo persuadono, anzi lo 
necessitano a far, et perciò ha datti i ordini a 
tutti i suoi Ministri di confine, che non diano 
imaginabile occasione di disgusto, nè di causar 
torbido, riconoscendo, che quando da quella parte le 
venissero de travagli, si troveria a mal partito. </p>
<p>È andata sua Maestà portando inanzi più, che ha 
potuto la riduttion della Dieta di Ongheria ben 
prevedendo, che da quel Regno, et da quei Baroni 
stante le congionture presenti per la Maestà Sua se 
potevano esser fatte essorbitantissime domande, ma 
infine sollecitato da loro, non ha potuto far di meno 
di non convocarla, et andarvi, dove incontra in quelle 
difficoltà, che s'intende giornalmente; Sì come 
anche si dubbita, che da Bohemi per la medesima 
contrarietà di congionture debba sentirsi delle 
medesime stravaganti instanze. </p>
<p>Le nozze con Polonia han pur havuto quest'oggetto 
principal, anzi fu firmato con capitolo particolar, 
che in evento di rottura con Turchi, debba assisterli 
Sua Maestà con tutte le sue forze. </p>
<p>Circa di queste nozze diversi particolari haveressimo 
da rifferir, quando non sapessimo, che dal proprio 
luogo, et da pena valorosa, et 
più diligente della nostra non dovesse restarne 
informata la Serenità Vostra; In somma procura Sua 
Maestà a tutto potere di conservarsi con 
Turchi in quiete, et in concetto di potenza 
grandissima, et pari alla Turchesca, al qual effetto 
costumano Imperiali, quando ricevono, et 
mandano Ambasciatori alla Porta, (che per il più si 
suol far con termine reciproco per far apparire anco 
in questo la parità) di mandar gran quantità de 
Cavallieri al Confine, con altretanta comittiva, 
comparendo il Turco sopra il Confine appunto, 
cambiandosi le persone de gli Ambasciatori con le loro 
famiglie di pari numero, accompagnando i 
Turchi il Cesareo, et gli Imperiali il Turco sino alle 
porte della Città, fuori de quali si fanno incontrar 
da grandissimo numero de Canalli, essendo 
obligati montar a cavallo non solo tutti li 
Cavallieri, et Gentil'huomini, ma li Mercanti, et gli 
Artegiani ancora, perchè più numeroso riesca 
l'incontro. </p>
<p>Si fanno alloggiar sempre gli Ambasciatori Turchi nei 
borghi, nè mai vien loro permesso di entrar in 
Città, se non il giorno particolar destinato 
all'audienza, nel quale ne vengono levati dalla 
medesima quantità de Cavalli, et passando fra 
spaliera continua dei medesimi dalle porte sino al 
Palazzo, sono accompagnati, et nella medesima maniera 
ricondotti sino alla stantia. </p>
<p>Et se bene lo Imperator in tutte le altre occasioni 
di Audienza ad Ambasciatori de Prencipi sta al piano 
della stantia, et solo appoggiato ad'un tavolino, vestito in habito corto privato; nell'occasione 
de Ambasciatori di Turchi fa preparar un altissimo 
solio, simile a quello de gl'Imperatori Ottomani, et vestito in habito, 
et con un manto Imperial li receve, facendoli star al 
piede de scalini, quali parlando in Turco, et 
rispondendogli l'Imperator in Todesco col mezzo de 
Dragomani passano gl'ufficij della Ambasciata, tutta 
questa funtione, et cerimonia, essendo 
accompagnata da suon di trombe, e tamburi, et strepito 
di Artiglierie, volendo in somma l'Imperator 
conservarsi anco nell'apparenza in 
pari concetto di grandezza, et potenza; particolari, 
che stimiamo bene di rifferir a proposito della 
intelligenza, che passa la Maestà Sua con Turchi. </p>
<p>Con la Corona di Polonia è superfluo il discorso, 
come se la possi passar l'Imperio, e la Casa 
d'Austria, poichè sono così freschi i 
vincoli del matrimonio ultimamente seguito tra Sua 
Maestà, et la sorella, et fatto apunto a questo 
oggetto di maggiormente stringer gl'interessi 
con quella Corona, che non potemo dir altro, se non, 
che così come il Turco gli è inimico commune, et 
sta, come a Cavallier, et sopra i Confini di ambidue 
gli stati di questi Prencipi, confinando il Regno di 
Ongheria, et la Polonia ugualmente con quelli 
sottoposti, et dependenti da gli Otthomani, così sono 
anche tutti doi li stati egualmente 
esposti all'incursioni, et tentativi Turcheschi, onde 
hanno l'uno dell'altro bisogno, et come queste due 
potenze saranno unite difficilmente potranno Turchi 
far progressi da quella parte, et se ne deve sperar, 
et creder anco continuata unione fra loro, poichè si 
può dir, che tanto l'uno dell'altro, quanto l'altro 
dell'uno habbia bisogno, e sempre 
quando hanno dubbitato Imperiali, che quel Prencipe si 
accasi, et congiunga con qualche altra potenza, che 
non sia a loro unita, o dipendente, hanno fatto tutto 
il possibile, acciò non si allontani da Casa 
d'Austria, et perciò al Padre del presente Re, 
vedendo, che si era risoluto di accasarsi da nuovo 
doppo havergli datto lo Imperator Padre di questo una 
sorella, ha fatto tanto, che gli ha dato con 
meraviglia del mondo l'altra sorella, et pur con 
questo presente Re (vedendo, che trattava di tor la 
Palatina), o la Svezese ambidue di Casa inimicissimi 
all'Imperio), doppo haverli fatto offerir una di 
Fiorenza, che discende di Casa d'Austria, et Francesi 
per contraponerli la figlia 
del Duca di Mantova, mentre era fluttuante l'animo suo 
in questa trattatione, si è risoluto l'Imperator di 
dargli la sorella, assegnandogli 
anche in dotte una grande portione de stati a quei 
Confini, risolutione, alla qual per il passato 
mai hanno voluto capitar, et nel procinto di 
nostra partenza da Vienna, sopragionse il . . . per 
andar a nome del Re a riceverne la consegna, sì che 
la moglie presente gli è si può dir per tutti i 
gradi congionta; Et tanto è il timore d'Austriaci, 
che si possa quella Corona con altri Prencipi 
apparentar disgionti dai suoi interessi, che con 
occasione, che hanno mandata l'Arciduchessa Claudia di 
Inspruck ad accompagnar la Regina, hanno come 
stabilito un altro legame con quella Casa, poichè 
prende l'Arciduchessa per il Prencipe Arciduca suo 
primogenito la sorella del medesimo Re di Polonia, nè 
certo permetteranno Imperiali, per quanto potranno, 
che quel Prencipe si appoggi, o si compagni con altri, 
che con loro, o con Prencipi loro dipendenti, et confidenti, tanto è il bene, 
o il male, che può la Germania ricevere dalla unione, 
o separatione di affetto, et d'interessi di Polonia. </p>
<p>Con la Corona d'Inghilterra se ben non passa 
corrispondenza, anzi poca amistà per gli affari del 
Palatino, cognato di quel Re, non si può però dir, 
che almeno in apparenza vogli la Maestà Sua mostrarne 
aperta rottura, poichè le loro differenze per causa 
del Palatinato sono più tosto accessorie, che di 
primo colpo si feriscano l'una con l'altra 
Corona. </p>
<p>Ha voluto il Re di Inghilterra con le apparenze, et 
quasi vogliamo dir con le sole minaccie di parole 
metter in timore, et in dovere Imperiali, et questi 
hormai assuefatti, che quello è un nembo, che 
ben sì in apparenza mostra brutto, con fulmini lampi, 
e tuoni, ma mai scocca, nè si ridduce in grandine, o 
tempesta, onde questo ha servito 
più tosto ad assecurar questi dal timore, che a 
rendergli alcun spavento, et perciò continuano 
Imperiali, et Spagnuoli sempre col medesimo termine a nutrir di speranze gl'Inglesi, et con nuove 
proposte di partiti vanno allungando ogni conclusione, 
nè la partenza con disgusto 
dell'ultimo Ambasciator Inglese da quella Corte 
ha servito ad altro, che a far dar fuori la voce di 
questa ultima Lega, et unione con Francesi, et altri 
Prencipi Collegati nota a Vostre Eccellenze, della 
qual però non se ne vede o sente altro sin'hora, che 
lo strepito dell'accordato. </p>
<p>Manco di ciò temono Imperiali, et quasi che si 
ridono di queste ventose, apparenti rissolutioni, 
onde, se con validi effetti non si rissolve una volta 
la Inghilterra di far da vero, certo da Imperiali non 
haveranno mai altro, che promesse, et parole vacue di 
qual si sia effetto di conclusione. </p>
<p>Ben sì altretanto temono de gli stati 
Olandesi, poichè quanto hanno veduto sempre o nel 
fodro o spuntata la spada Inglese a suoi 
danni, altretanto fiera, et pungente hanno 
isperimentata quella degli stati, la qual se gli rende 
anche tanto più spaventevole, quanto, che 
la vicinanza gli accresce il pericolo, et volontieri 
con questi stariano in pace, o almeno in neutralità, 
se gl'interessi de Spagnoli non gli 
tenessero impegnati. </p>
<p>Qual sia l'affetto, et amore, che passi con Vostra 
Serenità lo Imperatore, assai facile sarà il 
discernerlo a chi penetrerà nei fini, et interessi, 
che possino correr tra la Maestà Sua, et l'Eccellenze 
Vostre, poichè i Prencipi non 
hanno altra tramontana, che quella dell'interesse 
unica stilla, con la qual guidano tutte le loro 
risolutioni; Non è dubbio, che in generale 
i Todeschi poco amano tutti i Prencipi Italiani, 
parendo loro, che questa Provincia, con tutti li 
Prencipi di essa, che in altri tempi erano o affatto 
soggetti, o almeno dipendenti dall'Imperator, si siano 
come sollevati, et cavati fuori del loro Dominio, ma 
fra tutti per questo capo in particolar, vedendo 
questa Serenissima Repubblica posseder per natura, 
nido, et stato libero, sempre mantenuto indipendente, 
et per acquisto una gran parte di questa Provincia, 
con delle più belle ricche, et populate Città, che 
in essa si trovino senza alcuna imaginabile 
ricognition o dipendenza dall'Imperio, non possano, 
che sentirlo con amarezza, et per consequenza mirar 
con poco amorevol'occhio la sua grandezza, et potenza, 
la quale quanto è maggiore causa, e genera anche 
maggior sdegno, et maggior invidia; Et essendo questi 
i veri genitori della malevolenza non è da 
meravigliarsi, se nell'odio, et poco affetto, che 
possino portar i Todeschi ai Prencipi Italiani, 
fossero Vostre Eccellenze da 
gl'altri avvantaggiate. </p>
<p>Si aggionge anco il Dominio dalla Serenità Vostra 
nel mar, col quale se gli impedisce il libero 
transito, et traffico delle mercantie, che così nel 
smaltir le proprie, come nel ricever quelle de 
gl'esteri, rendeva (non è dubbio) molto più 
abbondanti i loro stati, et molto più ricchi, et 
dannosi i sudditi. </p>
<p>Et come che la potenza, et grandezza del Principe non 
ha maggior fondamento nè la più certa, 
et sicura base, che la ricchezza, et grandezza del 
suddito, par a Todeschi, che resti in un certo modo 
per questa causa diminuita la loro commodità, et 
potentia, poichè non havendo la Germania, et 
l'Imperio altre spondi, nè altri liti, che verso il 
settentrione, quando havessero spondi, et porti anco 
di qua gli riusciria di una grandissima commodità, nè havendo nemico più potente, nè del qual 
maggiormente temino, che quello de Turchi, par a 
loro, che quando potessero con forze maritime far qualche diversione, resteriano in gran parte 
sollevati dalle guerre, et travagli, che da loro per 
terra vanno di quando in quando 
ricevendo, et questa tanto più la stimeriano 
proffittevole, quanto che la giudicano stradda facile, 
meno dispendiosa, et più sicura, parendo 
loro di poter offendere senza esser offesi, per i 
pochi luochi, che hanno a queste marine, et questa è 
quella unica ragione, con la quale, et gli 
Uscochi di Segna, et gli altri, che governano a nome 
di Sua Maestà le sue Terre, et Città vicine al Mar, 
vanno intestando gli Imperatori, et loro Conseglieri a 
conservar puntualmente così fatte giuridittioni, 
perchè anco senza far armate grosse per la 
strettezza, et povertà dei loro porti, offeriscono 
con fuste, et Vascelli piccioli armati infestar, 
daneggiar, et tenir in continua molestia i sudditi, et 
i stati Turcheschi in tutte queste marine del Golfo, 
et più inanzi ancora. </p>
<p>Et questo è quel rispetto, per il quale mantengono 
sempre Imperiali appoggi, pratiche, et danno 
trattenimenti nel Paese Turchesco, nella Bossina et 
luoghi convicini, facendo far dal Papa li Vescovi a 
sua dipendenza, et sodisfattione, che per essere 
Vescovati <foreign lang="lat">in partibus</foreign> senza entrata, 
facilmente li ottengono. </p>
<p>Et i Ragusei sono i ministri, e sansali, che servono 
lo Imperio in quella parte, et perciò saria bene, che 
Vostra Serenità, quando un giorno si assettino i 
disgusti col Pontefice, metta particolar studio in 
procurar, che tutti quei Vescovati di Confine siano 
datti ai suoi sudditi, et da essa dipendenti con farli 
anco assegnar qualche poco di 
entrata, cavandola da quei luochi, dove forsi la 
troppo esuberanza, et abbundanza gli rende troppo 
morbidi. </p>
<p>Riccordo, che diedi anco io Zeno, essendo già anni 
disdotto Ambasciator a Roma, et doppo anco espressi al 
mio ritorno nella mia Relatione. </p>
<p>Questo è quello, che potemo considerar, che vi possi 
essere in generale tra gli Imperatori, et Vostra 
Serenità, ma governandosi gli stati, sì come 
habbiamo detto nel principio con la sola tramontana 
misura de gl'interessi, variando questi secondo che 
portano anco li tempi, et gl'accidenti, che corrono, 
diremo, che il presente Imperatore porti non poco 
affetto, et dimostri far gran 
stima di Vostra Serenità, et di questa Serenissima 
Repubblica, sì come anche il Padre Ferdinando Secondo 
viveva con la medesima affettione, stima, et 
benivolenza, et se ben ha fatto la guerra di Mantova, 
onde le sue armi, et li suoi Esserciti si sono alcuna 
volta battuti con quelli di Vostre 
Eccellenze, et entrato anco nel suo stato, pretendono 
però Imperiali di esser stati loro gli offesi, et che 
Vostra Serenità unita con Francesi gli 
impedisse il possesso, et il giudicio di un 
feudo, che di diretto era di loro ragione, per il qual 
capo par loro di esser creditori, anzi che 
debitori nei testimonij di stima, amor, et 
benevolenza, et veramente quanto è stato operato da 
Imperiali in quella guerra così nella venuta 
in Italia, come anco nel resto è stata tutta (quanto 
habbiamo inteso), opera fatta a soggestione, et 
compiacenza de Spagnoli, poichè Imperiali non 
sentivano quella guerra, nè quella calata in Italia, 
et così anco consigliavano tutti li suoi Ministri, ma 
che si dovesse solo col mezzo delle scritture, et 
delle ragioni trattar, et decidere quelle differenze, 
et pretensioni, et con l'effetto della restitution di 
Mantova, et con lo haver chiamati gli Esserciti 
comprobavano questa buona volontà, se ben, che in 
effetto non l'amore, o la carità, ma la necessità 
per il foco, che ardeva nella Germania, et per le armi 
del Re di Svetia, che 
facevano grandissimi progessi, si sono richiamati. </p>
<p>Non resta però, che in apparenza per la restitutione 
di Mantova, et poi anco di Casal 
non pari a loro di esser in maggior posto di poter dir 
di esser stati gli offesi, aducendo, che la guerra, 
che altri facevano era per volontà, 
et la loro per necessità. </p>
<p>Questo è vero, che se non fossero stati i 
Spagnoli, che sempre sono andati suscitando 
l'Imperatore, seminando zizanie, si saria vivuto, et 
si viveria sempre in buona pace, et amorevolezza con 
gli Imperatori, ma essendo in gran parte cessate le 
occasioni di scandalo, et di rottura, et Spagnoli 
muttato stile, havendo conosciuto la buona mente di 
Vostra Serenità, si deve sperar quiete per 
l'avvenire. </p>
<p>Non resta però, che vivendo in terra le medesime 
radici, essendosi ben sì con gli accommodamenti 
fatti, tagliata la mal'herba già natta, et prodotta, 
et in parte anco mortificata, ma non svelta, et cavata 
affato la radice, onde a qualche tempo adaquata, et 
coltivata da gl'emuli, et inimici di Vostra Serenità, 
et particolarmente dai medesimi 
Spagnoli, quando così portassero i suoi interessi non 
possi de nuovo pulular et causar dei mali effetti di 
prima. </p>
<p>Quattro sono le male radici, che possono partorir 
torbido tra Imperiali, e Vostra Serenità; 
Giuriditione pretesa da loro nel Mare; Incursioni, et danni di Uscochi; Facitura de saline, et de 
sali; et giurisdition de pretesi confini, e a tutte 
queste deve la prudenza di chi pressiede al governo, 
et la maturità di questo Eccellentissimo Senato con 
le provisioni, et deliberationi proprie andar levando, 
et divertendo ogni mal accidente, commettendo, che 
resti essercitata l'auttorità, 
et Dominio del Mar con quella desterità, et 
prudente maniera, che hanno fatto li nostri Antenati, 
conservando più tosto la sovranità, 
et giuriditione, che levandone il commodo a gl'altri, 
poichè quella fa acquistar, et conserva la 
riputatione, et la dignità del Prencipe, con 
commodo, et proffitto anche de sudditi, et questa 
causa torbidi, et accresce l'odio, e malevolenza non 
solo de Prencipi, ma de sudditi ancora confinanti, et 
rimedio sarà, che li Rappresentanti tutti così in 
mar, come in terra di Vostra Serenità, Sopracomiti, 
Capi di barche armate, et ministri 
tutti nelle loro operationi habbino più per fine il 
servitio del Prencipe, ch'è la conservatione della 
dignità, e del Dominio, che il loro utile, 
et civanzo particolare, al qual fine doverà questo 
Eccellentissimo Senato dar tutti i più precisi 
ordini, et farli anco con ogni severità essequir. </p>
<p>All'incursione de Uscochi non si può apportar più 
proprio rimedio per la diversione, quanto il procurar, 
che non vi sia intelligenza 
anco con li nostri sudditi banditi, o parenti loro, 
essendo certo verissimo, che senza questo non si 
moveranno gli Uscochi, hora massime, che corre il 
pagamento pronto al presidio di Segna, con assignation 
fatta sopra la Camera di Stiria, ma i nostri sudditi 
banditi gli chiamano, gli indrizzano, et gli servano 
di pratichissime spie, onde chi facesse una provision, 
che da quella Provincia vicina, da dove li banditi 
divengono Uscochi, come havemo predetto, non si 
dovesse bandir assolutamente da tutto il continente, 
come si fa nel Regno di Candia, ove non si può bandir 
da tutta l'Isola, non saria forte mal partito, poichè 
di questa maniera si leveria una gran parte di quella 
semenza, o con 
altra più propria, et risoluta provisione degna della 
prudenza di questo Eccellentissimo Senato.  </p>
<p>Alla materia de saline, et sali, se ben questa porta 
seco un poco di maggior difficoltà per l'interesse, 
et utilità particolare de sudditi, che 
sono quelli, che per il più mettono alle mani, et 
alle armi i Prencipi, tuttavia anco a questa si 
rimedierà facilmente, quando si facciano essequir 
gli accordati, così in materia de facitura de nuove 
saline, come per il libero transito dei medesimi sali, 
et credemo, che gioverà grandemente 
al divertir i mali, et li disgusti tra Prencipi, la 
ultima resolution prudentissima fatta da questo 
Eccellentissimo Senato, con haver lasciato ai sudditi dell'Istria i loro sali, perchè caminando 
l'interesse dell'utile tra suddito, e suddito, et che 
più non sia negotio, et appalto del Prencipe, 
par, che al medesimo Prencipe, et alli suoi 
Ambasciatori resti più aperto più 
sinciero il campo di poter con maggior libertà 
diffendere, et parlare, poichè ha più forza 
una ragione adotta a favore, et protettione del suddito, che non fa la medesima portata a diffesa della 
utilità particolare del Prencipe. </p>
<p>Havemo anche inteso in proposito de contrabandi de 
sali un particolar, che ci par degno della notitia di 
questo Eccellentissimo Senato, et è, che a quei 
Confini sono cresciuti i pregiudicij, et contrabandi 
de saline, et sali, assai, più che non era a tempo, 
che il negotio, et la rendita caminava di ragione de 
particolari, perchè dicono quelli, che San Marco 
è ricco, e che si può con manco conscienza rubbargli 
di quello si fa ai privati, e forsi vivono di questo; 
onde con tale conscienza aggiustata 
al lor commodo, et forsi insegnatagli da Giesuiti, che 
molti ne habitano in Trieste, et contorni, si fanno 
lecito far ogni novità, per non dir 
rubberia. </p>
<p>Quanto poi alli Confini con l'Imperator sono questi 
per il più sopra montagne asprissime, onde si tratta 
di solo taglio di legne possesso da particolari; 
poichè alli passi, et venute, che sono i luochi, che 
toccano l'interesse maggior del Prencipe, vi sono le 
fortezze, et li restelli, sempre stati custoditi, onde 
non vi è contrasto, et circa questi, sì come anco in 
tutte l'altre differenze il diffinirle con pronti 
commissarij sarà il proprio rimedio, per divertir ogni mala 
sodisfattione; et mezzo opportunissimo saranno sempre 
gl'Ambasciatori reciprochi, che 
prontamente ai tempi del bisogno raccordino, et 
apportino i proprii rimedij con sodisfattion di ambi 
li Prencipi. </p>
<p>Servirà anco a nutrir confidenza, et amor con 
proffitto dei medesimi Prencipi, et sudditi 
il ritornar quel muttuo comercio delle mercantie, et 
robbe, che era gran tempo; di che ce ne ha parlato 
Traumestorf, con desiderio certo affettuoso, che 
segua. </p>
<p>Ci disse in particolar, che dissegnava di valersi per 
l'avvenir delle pannine Venetiane avvedendosi ogni 
giorno più, che quei panni di Londra, et carisee o 
sono tanto laschi, et fini, che niente durano, o tanto 
grossi, che discoperti, che levatosegli il pelo, 
abbassato col mangano, nè più in bellezza, nè in 
bontà riusciscono; Che questi Venetiani sono buoni, 
et belli, et molto riescono se ben costano qualche 
cosa più; convenire che li mercanti si contentino di 
guadagnar meno, contrapesando l'utile nel gran spazzo, 
che ne faranno con la perdita, che facessero nel meno 
venderli, poichè di essi si fornirà 
tutta la Ongharia, e la Bohemia, et tutto lo Imperio, 
et quello disse di questa sorte di merce, disse anco 
di tutte le altre sorti di mercantia, che una volta 
sollevano andarvi da Venetia, et di 
presente gli vanno dal Mar Baltico, et anco giù 
per il Rheno, et il Danubio, che sono quei due fiumi, 
che portono ogni commodità per gli stati di Sua 
Maestà; Ci disse anco tener avviso, che in quelle 
parti era arrivata grandissima quantità de Zuccari, 
onde era diminuito il prezzo loro in ragion di trenta 
per cento, ma che con i datij, che incontreranno di 
dover pagar, cresceranno. </p>
<p>Aggiungendoci poi, noi desideriamo questo mutuo 
comercio bensì per nutrire, et vivere 
in questa buona corrispondenza a servitio dei communi 
sudditi, ma lo facciamo anche per servitio di Sua 
Maestà, perchè facendo questa altera 
stradda da certo tempo sono tanto cresciuti 
gl'aggravij, et datij posti da tanti Prencipi per dove 
transitano, che per Sua Maestà non vi è più 
utile alcuno, onde passando le robbe, et merci per la 
via di Venetia, et per lo stato di Vostra Serenità 
anderiano sino a Vienna di là avvanzando 
inanzi per gli stati tutti liberi, et hereditarij di 
Casa d'Austria. </p>
<p>Noi maggiormente si saressimo internati in questi 
negotij, quando in visite di quasi puro, et mero 
complimento, che reciprocamente habbiamo fatte, et 
ricevute, ci fosse stato permesso, sapendo massime, 
che capitati gli Ambasciatori reciprochi alle Corti, 
questo dovrà esser proprio cibo del loro Ministerio, 
che sarà poi con ottima singolare 
maniera trattato dall'Eccellentisimo Grimani, 
tenendone anche perfetta dispositione il Conte Rabata, 
Ambasciator di Sua Maetà, ma non habbiamo voluto 
tralasciar di farne questo tocco alla Serenità 
Vostra, acciò, che servi per memoria, et in negotio 
di così gran rilievo, et commodo si possi a suo tempo 
proseguir. </p>
<p>Dovemo anche a questo proposito raccordar a Vostra 
Serenità, che ben anzi necessario saria con una forte 
man publica, et non de particolari far accommodar le 
stradde, et ponti tutti, che per tante balze de monti 
conducono per la via della Pontieba a Porto gruaro, 
perchè queste sono così triste, strette, sassose, et 
erte, che quasi riescono 
intransitabili, et li ponti frequenti che vi sono da 
portar non solo sopra li fiumi, et acque, che si 
trovano, ma anco a traverso dell'istesse montagne da 
colle a colle guasti dal tempo per la natura 
de' siti, et anco dall'arte a tempo della guerra del 
Friuli, sono di così pessima qualità, che per 
principal riccordo ci è stato datto, come habbiamo 
lasciate le pianure, che dovessimo smontar, et 
caminar, come fatto havemo, non ostante le nevi molto 
alte, et folte per la necessaria sicurtà delle nostre 
vite, e per dar buon essempio a gl'altri della 
compagnia più risegadi; et l'infelice spetacolo 
d'un carro con quattro cavalli carico di vino, et 
aquavita, andato giù su gli occhi nostri dal un monte 
in un profondissimo precipitio, con morte, et perdita 
di tutto, ci ha fatto maggiormente cauti a caminar con 
piede sicuro. </p>
<p>Raccordiamo però riverentemente a Vostra Serenità, 
che ben saria dar ordine al Signor Luogotenente di 
Udine, o come meglio parerà 
alla Serenità Vostra di far quanto prima cessino le 
nevi accommodar tutte queste stradde, sì che si 
faccino ben rottabili, sicure, et transitabili, 
perchè questo svieria la stradda di Gratz, che 
conduce a Trieste, pur troppo fatta frequente con 
occasion della guerra, et peste passata, et come la 
nuova di uno de prenarrati mali accidenti occorso a 
quel povero carador, sbigotisse, et li carradori, et 
li mercanti a più mandar per quella stradda le merci, 
così lo avviso dell'acconciamento, et 
buona stradda fatta gli inviteria a passar per 
quest'altra parte, il che saria con accressimento di 
utile grande per il negotio, et per li datij di 
Vostra Serenità. </p>
<p>Resta solo in questa parte dell'amor, stima, et 
confidenza, che possi far per l'avvenire la Maestà 
Sua di Vostra Serenità, che diamo conto a questo 
Eccellentissimo Senato, come habbiamo trovato ben 
assodato il concetto del pari trattamento de gli 
Ambasciatori di Vostra Serenità con quelli delle 
altre Corone, impostosi particolare nelle nostre 
commissioni. </p>
<p>Partimo di qua a quattordici di Settembre, 
et in ventinove giorni, passando per il Tirolo, per la 
Baviera, e per l'Austria, siamo arrivati a Vienna, in 
tempo di absenza di quella Città dell'Imperatore, che 
per goder dei piaceri della Campagna, faceva di molte 
settimane soggiorno ad Elberstorff due leghe lontano. </p>
<p>Intesosi di nostro arrivo dalla Maestà Sua commandò 
la più pronta, e riguardevole dispositione delle cose 
per il nostro ingresso, e ricevimento, che seguì con 
le forme più decorose, conspicue, et solite non solo 
a pratticarsi con gl'Ambasciatori delle Corone, ma per 
verità eccedenti, in consideratione della qualità 
dei soggetti, che ci espedì incontro col Mareschallo, 
et carrozze di Corte; del luoco fuor di Città, ove si 
avvanzorono; del numero; et di tutte le altre 
circonstanze più desiderabili, che rappresentassimo 
distintamente nei nostri riverentissimi dispacci 
dall'hora alla Serenità Vostra, alla qual non 
repplicheremo, ma solo brevissimamente rittocheremo 
havere in tutte le parti corrisposo al ricevimento il 
trattamento ancora, perchè ha voluto Sua Maestà, che 
siamo in alloggiamento addobbato dalle sue proprie, et 
più riche suppeletili, con dupplicata mano di 
Baldachini in cadauno de nostri appartamenti, 
sempre regiamente spesati, 
con assistenza continua di Cavallier principalissimo 
per Commissario, delle Carozze di Corte, e di tutte le 
altre apparenze, che hanno potuto valer a rimostrar 
ad'ogn'uno la risolutione della Maestà Sua di 
mantener nel dovuto posto Regio 
gl'Ambasciatori della Serenità Vostra, in ordine di 
che ha fatto, che Traumestorf, et i Consiglieri di 
Stato venghino prima a nostra visita, et usino 
il titolo di Eccellenza, cosa non più pratticata con 
gl'Ambasciatori della Repubblica. </p>
<p>Ci ha consegnato lettere per il suo Ambasciatore in 
Spagna con ordini di trattar quello di lei con intiera 
parità. </p>
<p>Et Sua Maestà medesima nelle forme di nostro 
ricevimento all'Audienza, (col Palazzo armato di tutte 
le guardie) ha soprabondato in tutte le cortesie 
consuete a farsi da gl'Imperatori a gli Ambasciatori 
di Re, scottandosi dal tavollino per incontrarsi; 
facendosi coprir; levandosi il capello cadauna volta, 
che parlava dalla Repubblica, e nominandola sempre col 
titolo di Serenissima; a qual rimostranze d'honore, e 
stima si è compiacciuta di 
aggiongere quella di una caccia generale in campagna, 
col intervento dell'Imperatrice, et nostri 
Gentil'huomini sotto lo stesso Padiglione. </p>
<p>Il marchese Castagneda, Ambasciator di Sua Maestà 
Cattolica ci ha nella visita primo; nel titolo; nel 
ricevimento et accompagnamento in sua Casa sino alla 
Carozza, come in ogn'altra più desiderabile 
rimostranza trattati con intiera parità, anzi di 
solenne convitto (per più manifestar l'oprato) 
favoriti. </p>
<p>Dal Noncio, et altri Ministri de Prencipi siamo stati 
medesimamente honorati di visita, et fovoriti delle 
loro Carozze nell'occasioni d'incontro, et Audienza. </p>
<p>Sì come anco dai Rappresentanti, et sudditi di 
Vostra Serenità nella nostra andata verso il Tirolo, 
e nel ritorno per il Friuli di tutte le 
dimostrationi d'affetto, e d'ossequio; Et in Vienna da 
tutti i mercanti, et da Signori Pestolozzi in 
particolare, che se ben non sudditi, con assistenza 
continua hanno fatto copiosamente apparire la somma 
osservanza, che professano al nome di Vostra 
Serenità, della quale ben sono meritevoli d'esser in 
tutti i tempi favoriti. </p>
<p>A Vilacco nel nostro ritorno siamo stati ricevuti e 
lautamente spesati dal Signor Baron Vidman, che se ben 
possiede ricchi feudi in quelle parti, natto però in 
questa Città, dove ha il fratello maggiore, accasato 
con figliuoli, delle conditioni dignissime, notte a 
cadauno di Vostre Eccellenze, vive ripieno di ardente 
desiderio di farsi conoscere sviscerato, devotissimo 
suddito della Serenità Vostra. </p>
<p>A Spilimbergh hanno quei Signori Conti, et in 
particolare il Conte Alfonso tutto infiamato di 
volontà di palesar a tutti i Publici Rappresentanti di Vostra Serenità il suo devotissimo 
vassalaggio in qualunque occasione, voluto una sera 
nel nostro passagio riceverci, e splendidamente 
spesarci. </p>
<p>Restando quel loro Castello così vicino al Tagliamento, che senza un forte dispendioso riparo, corre 
manifesto rischio d'improvisamente rovinar, con danno 
anche di tutta la terra, pensano 
far riverente riccorso a Vostra Serenità per licenza 
di alcuni roveri, che ben sarà effetto proprio 
ugualmente di sua munificenza, che di pub-
lico servitio il renderli opportunamente sodisfatti. </p>
<p>Al merito singolare del Residente Ballarin, che 
havemo rittrovato, amato, et stimato da tutta la 
Corte, et accettissimo all'Imperator non 
dovemo deffraudar col silentio, mentre massime 
l'attenta sua applicatione ai vantaggi della Serenità 
Vostra, la sua desterità, et prudenza nel 
negotiar, ci ha grandemente facilitati i prenarrati 
buoni trattamenti, et più volontieri di sue buone 
conditioni diressimo, se già conosciuto non fosse, et 
con le dovute laudi riconosciuto di dispaccio in 
dispaccio da questo Eccellentissimo Senato il suo 
ardente, fruttuoso, et valorosissimo impiego. </p>
<p>Una cosa in particolare non dovemo tacer nel numero 
delle buone operationi fatte da lui a quella Corte, et 
è quella di haver con desterità, et dignità Publica 
aggiustata la missione delle reciproche Ambascerie ordinarie, la qual partorirà certo di quei 
buoni effetti, che si possono sperar dalla mutua 
scambievole Ressidenza dei ministri, così 
per la quiete de Confini, come a commodo, et sollevo 
de sudditi, et in somma per la quiete, et buona pace 
tra Prencipi medesimi, onde certo merita di esser 
favorito, et protteto in tutte le occasioni da Vostra 
Serenità, conforme anco il suo molto bisogno, perchè 
in quella Residenza ha sempre servito la Serenità 
Vostra con quella decenza, spesa, et honorevolezza, 
che conveniva al suo ministerio. </p>
<p>Tutti commodi, et benificij, che si devon aspettar in 
tutti i tempi, ma particolarmente in quello, 
che si fermerà l'Eccellentisimo Grimani a quella 
Corte, la cui fama di desterità, valor, et 
splendidezza ha precorso la sua andata in maniera per 
le cose già fatte nei preparamenti, che 
certo era aspettato da Sua Maestà, et dai ministri 
con desiderio particolar, onde è ben ragionevole, che 
la Serenità Vostra lo sostenghi non solo, 
perchè non vuole la di lei carità, che li suoi 
cittadini non consumino tutto il patrimonio dei 
figliuoli, che le ha datto Dio, e la natura, ma 
anco per il Publico servitio, poichè dovendosi 
sostener la parità con gli Ambasciatori Regij 
non vi essendo cosa in che maggiormente questa 
consista, che nel pari, publico, apparente splendore, 
sono tali le spese, et grandezze con che vivono gli 
altri Ambasciatori, che certo quando quelli di Vostra 
Serenità non saranno fortemente sostenuti, converrano 
confondersi, anzi consumarsi le facoltà particolari. </p>
<p>In nostra Compagnia sono venuti dei nostri 
Gentil'huomini Venetiani li Clarissimi Signori Alvise 
Bragadin dell'Illustrissimo Signor Antonio, e Matteo 
Sanudo dell'Illustrissimo Signor Giovan Battista, un 
figliuolo di me Zeno, et un 
nipote di me Contarino, comparsi tutti a gara 
commendabile, con tutte le maggiori sontuosità, che 
accompagnate dalla modestia, et saviezza de loro 
discorsi nelle conversationi, et da una ammirabile 
unione de cuori loro, non hanno per la quiete, et 
essempio al restante numeroso seguito, lasciato in noi 
luogo a maggior consolatione, et alla Corte 
tutta di Sua Maestà di maggior sodisfattione, et 
commendatione. </p>
<p>Et lasciando di parlar d'avvantaggio dei nostri; 
figliuolo, et nipote, per la modestia, che deve esser 
in noi, diremo degl'altri due, che Vostra Serenità, 
et questo Eccellentissimo Senato se ne può certo a 
suo tempo prometter quei più degno, honorato, et 
fruttuoso impiego, che possi ella ricever da qual si 
sia giovine suo Cittadino. </p>
<p>Il nostro Maggior Domo è stato il Conte Giovan Paolo 
Pompei Cavalier della nascita, merito, et conditioni 
già notte a Vostra Serenità adoperato non solo in cariche militari, grandi, et 
pericolose, così nella guerra del Friuli, come per le 
occasioni di Mantova, ma anco in altre funtioni, 
grandi, et simili in Terra Ferma all'Eccellentissimo 
General, e Rettor così nel ricevimento del Duca di 
Mantova, come nel passaggio de Prencipi, il che è 
stato fatto da lui, et in quelle, et in questa 
occasione con la spesa de livree, habiti, et servitù, 
che ben convengono in occorrenze 
simili, onde all'occasioni, che le potessero occorrere 
merita la gratia, et prottettione di Vostra Serenità. </p>
<p>Molti altri Gentil'huomini delle Città dello stato 
habbiamo havuti con noi, fra i quali il Signor Conte 
Marc'Antonio Chiodo, Veronese hora Ambasciator della 
medesima Città alla Serenità Vostra, il Signor Conte 
Girolamo Capra, Vicentino, il Signor Cavalier Girolamo 
Horrologgio, Padovano, il Signor Gasparo Spineda, 
Trivisano, quali tutti, et con livree sontuosissime, 
et con tutte le parti hanno fatto apparire la 
svisceratezza della loro divotione verso il servitio 
della Serenità Vostra. </p>
<p>Vi è stato anco un figliuolo del Signor Secretario 
Marco Otthobon, che pur fu anco in Inghilterra con me 
Contarini, et questo pur, come fan tutti gl'altri suoi 
fratelli, uno a Roma, et l'altro qui 
nell'Eccellentissimo Senato con opere di valor, fede, 
et divotione verso Vostra Serenità si fanno tutti 
conoscere veri figli di quel degno, et benemerito 
Padre. </p>
<p>Per Secretario havemo havuto con noi il Secretario di 
questo Consiglio Sarotti, del cui valor, fede, et 
diligenza, non entraremo a discorrer, perchè nel 
corso hormai di vintiun anno, che presta i suoi 
divoti servitij, ne hanno già fatte Vostre Eccellenze 
tutte le prove. </p>
<p>Venne egli con me Zeno in Piemonte fin l'anno 
1617, et del 1620 a Roma, 
ove per tutto il corso di quella ordinaria Ambascieria 
supplì sempre solo il peso solito sostenersi da 
Secretario, et Coadiutor; doppo ha servito a Roma 
gl'Eccellentissimi Signori Ambasciatori Estraordinarij 
andati a Gregorio quindicesimo et ad Urbano ottavo presente, 
et all'Eccellentissimo Signor Zaccaria Sagredo in 
Terra Ferma, di dove per gravi urgenze fu mandato a 
Mantova, indi a MiIano per la improvisa morte del 
Ressidente Trivisan. </p>
<p>Piacque poi a Vostra Serenità di annoverarlo otto 
anni sono nel numero dei Secretarij di questo 
Eccellentissimo Senato, in cui indefessamente prestò 
l'opera sua valorosa l'anno della contagione, nella 
declinatione della 
quale fu poi mandato alla Ressidentia di Milano, dove 
in congionture difficilissime ha per quattro anni 
continui fruttuosamente servito. </p>
<p>Di là a drittura per publico commando passò alla 
Ressidenza di Napoli, che però non occorre parliamo 
della lunga servitù de suoi viaggi, già 
all'Eccellenze Vostre notissimi, et perciò si 
restringeremo solo ad attestarle la sodisfattion da noi ricevuta in questa occasione dalla sua 
virtù, et modestia, unita alla bontà della vita, e 
dei costumi, che lo rendono tanto più degno 
della gratia di Vostra Serenità et di Vostre 
Eccellenze, quanto, che ritrovandosi con 
numerosa figliuolanza tutta la alleva sacrificata 
al servitio della Serenità Vostra. </p>
<p>Per Cogitor havemo havuto Messer Giulio Girardo, 
figliuolo del Secretario di questo Consiglio; questo 
giovine è di una singolarissima modestia, et di 
attitudine, et intelligenza, che fa prometter di lui 
ogni più perfetta riuscita. </p>
<p>Sta egli tutto disposto di servir, dove gli 
sarà comandato dalla Serenità Vostra con allegro 
cuore, et di seguitare lo essempio de suoi maggiori, 
che ripieni di meriti, sono morti nel servitio di 
Vostre Eccellenze; doppo, che egli si trova 
nell'ordine della Cancellaria Ducal non ha havuto 
alcun trattenimento dalla publica munificenza, onde in 
abbracciando la gratia, che dall'Eccellentissimo 
Collegio loro sarà proposta, rettribuirà certo a 
meritevole soggetto, che non ostante la strettezza 
delle sue fortune, non ha ommesso in questa occasione 
di splendidamente comparir. </p>
<p>Di noi Serenissimo Prencipe, Illustrissimi, 
et Eccellentissimi Signori non occore parliamo, 
se non della humile, devota, et pronta volontà, che 
in tutte le occasioni senza altro riguardo, che del di 
lei servitio havemo debitamente dimostrata, et 
dimostreremo più ardente, che mai fino all'ultimo 
spirito, per corrispondere alle infinite obligationi, 
che professiamo alla nostra 
Serenissima et Amatissima Patria, sicuri, che Vostra 
Serenità et Vostre Eccellenze si appagheranno della 
prontezza nostra passata nell'incontrar i disaggi, et 
dispendij, alcerto eccedenti le nostre forze, et alla 
dispositione, che havemo di esponer a tutti 
gl'incontri (sempre, che il bisogno lo 
ricerchi), et il ne sia commandato, il rimanente di 
nostre fortune, et la vita medesima. </p>
<p>Nel procinto di nostra partenza mandò la Maestà Sua 
a regallar cadaun di noi di una Carozza a sei cavalli, 
et al Secretario un Bacil d'Argento, et se Vostra 
Serenità, et questo Eccellentissimo Senato 
si compiaceranno col solito della loro benignità 
farcene dono, sarà da noi ricevuto per testimonio 
del publico aggradimento delle nostre humili, devote, 
pronte, et dispendiose tattiche. </p>
<p>Gratie etc. </p></div1></body></text></TEI.2>
