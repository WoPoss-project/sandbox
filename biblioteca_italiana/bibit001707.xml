<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Sette lettere (1522-1525)</title>
            <author>Baldassarre Castiglione</author>
         </titleStmt>
         <extent>25470 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit001707</idno>
            <availability>
               <p>Questa risorsa digitale è liberamente accessibile per uso
                        personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Sette lettere inedite di Baldassar Castiglione</title>
               <title type="part">v.</title>
               <author>Castiglione, Baldassarre</author>
               <editor id="ed">Doglio, Maria Luisa</editor>
               <publisher>Paideia</publisher>
               <pubPlace>Brescia</pubPlace>
               <date>1973</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
                responsabilità dell'autore dell'opera sono stati soppressi nella versione
                digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
                        riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
                        ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>500</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Lettere ed epistolari</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2008-06-06T00:00:00.000+02:00</date>
            <respStmt>
               <name>Paola Iacobone</name>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2008-07-07T00:00:00.000+01:00</date>
            <respStmt>
               <name>Valeriano Fiori</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2008-07-15T00:00:00.000+01:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="A messer Piermatteo Giordani (26 gennaio 1522)">
            <opener>
               <salute>A MESSER PIERMATTEO GIORDANI</salute>
            </opener>
            <p>Magnifico messer Piermatteo mio onorandissimo. Ho ricevuto la vostra lettera di 18 del presente. Ringraziovi della diligenza vostra e ho caro d'intendere come passano le cose di Novellara. Son certo che voi non mancate né mancherete di far tutto quello che conoscerete esser in proposito mio. Del possesso preso di Novellara da messer Francesco e da messer Camillo non mi curo molto, perché il tutto si farà ad arbitrio del signor Duca e secondo ch'io riconoscerò voi de li servizii che mi fate, riconoscerò forse anche quelli che mi fanno diservizio, e averò modo di farlo e piacemi che gli uomini di Novellara si aveggano che hanno fatto poco guadagno; ma sia come si vuole, io piglierò rimedio scrivendo al signor Duca, acciò che da parte di Sua Eccellenza non vi si addimandino quei libri degli estimi e danni dati e condennazioni, e priego ancor voi che ne facciate resistenza e vedete ad ogni modo di salvarli, sì ben doveste mandarli non so dove, fin tanto che le cose pigliano verso; et io son certo che il signor Duca non ne farà instanza, et acciò che vediate la mente di Sua Eccellenza vi mando qui inclusa una sua, per la quale potrete vedere l'animo di lei circa le cose mie. Però vi dico che se libro alcuno appartenente a Novellara o degli estimi o dei danni dati vi fosse richiesto, non lo diate per niente se non avete mia lettera o espressa commissione dall'illustrissimo signor Duca. E se qualche ufficiale ve li richiedesse o ve ne facesse comandamento, appellatevene a Sua Eccellenza e pigliate tempo fin che si possa scrivere e aver risposta da quella, perché le cose non anderanno come essi si pensano; potete ancor far intendere a messer Francesco ch'io mi doglio di lui e che questa non è la buona via per lui e ch'io sono informatissimo delli modi suoi e che s'io farò il debito mio, come farò veramente, egli si accorgerà d'aver fallito. Agli uomini di Novellara fate intendere che il debito loro era di mostrarmi più amorevolezza, atteso che i trattamenti che hanno avuti da me sono stati buoni e che non dovevano correr dietro al parer di qualche tristo: pur che questa ingiuria non mi tengo d'aver avuta da tutti in generale, ma da alcuni che sono sempre stati tristi, de' quali io faccio poco caso. De li successi delle cose priegovi mi avisiate spesso, ch'io ancor scriverò a voi.</p>
            <p>Ho avuto caro intendere quanto mi avisate delle cose della Rocca.</p>
            <p>Circa al nuovo Pontefice, la opinione di coloro che hanno giudicio è ch'egli debba ad ogni modo venir a Roma più presto che gli sarà possibile, pure i tempi sono mali et il viaggio lungo. Io spero ch'egli sarà propizio al signor Duca e che Sua Eccellenza si stabilirà talmente che non averà più da dubitar mai, et io in questo spero di fargli il maggior servizio che facessi mai. Altro non mi occorre a dirvi se non che sempre mi vi raccomando.</p>
            <closer>
               <dateline>In Roma alli 26 di Genaro 1522.</dateline>
            </closer>
         </div1>
         <div1 n="A Bernardino Bartolotti (13 gennaio 1523)">
            <opener>
               <salute>A BERNARDINO BARTOLOTTI</salute>
            </opener>
            <p>Messer Berardino mio carissimo. Io solo ho visto una vostra lettera data in Bologna al signor Marchese mio illustrissimo, la quale gli è stata sommamente grata perché conosce l'affezione che portate a Sua Eccellenza e però ve ne resta molto obligato con desiderio di farvi qualche gran piacere. Gli avisi che nella detta lettera gli comunicate sono di momento assai e però Sua Eccellenza ha avuto caro intenderli, e perché vi rimettete a voler comunicare il resto meco, con opinione ch'io sia in Roma, il detto signor Marchese illustrissimo resta con molta ansietà d'intendere il tutto, e però vi priega, giunto che sarete a Roma, non v'incresca scrivere diffusamente ogni cosa, il che potrete fare scrivendo a me perché le lettere non usciranno delle mani mie e non saranno vedute da altra persona che dal signor Marchese. E perché già Sua Eccellenza vi tiene nel numero de' suoi più cari amici, piglia sicurtà di ricercarvi confidelemente di questo. Et acciò che possiate in ogni tempo sodisfare più sicuramente al desiderio di Sua Eccellenza, io vi mando qui inclusa una zifra, la quale avrete meco, e così quando vi occorrerà l'adoperarete.</p>
            <p>Messer Andrea Piperaro nostro vi darà questa mia et ancora manderà sempre le vostre in qua a me, in mano propria, fidatamente.</p>
            <p>Circa il resto toccante all'interesse del signor Marchese illustrissimo, non mi par necessario ricordarvi cosa alcuna, perché so certo che Sua Eccellenza non sarà punto ingannata della confidenza che ha in voi; della qual cosa io gli ho fatta la promessa, assicurandola che di tutte le cose nelle quali vi occorrerà servirla, non mancherete punto né altrimenti di quello che farei io. E circa questo non mi occorre dir altro se non che con le opere facciate testimonio ch'io abbia promesso la verità, e con desiderio aspetto vostre lettere diffuse et a voi sempre mi offero, allegrandomi sommamente del ritorno vostro in Italia e del buon riporto.</p>
            <closer>
               <dateline>In Mantova alli 13 di Genaro 1523.</dateline>
            </closer>
         </div1>
         <div1 n="Al reverendissimo De' Medici (20 gennaio 1523)">
            <opener>
               <salute>AL REVERENDISSIMO DE' MEDICI</salute>
            </opener>
            <p>Illustrissimo Signore. Penso che V.S. reverendissima et illustrissima abbia a memoria che io in Roma le parlai per parte del signor Marchese illustrissimo supplicandola, s'egli era possibile, ch'ella si degnasse di compiacere del governo di Faenza a messer Carlo Villanuova gentiluomo mantovano; e quella, come sempre fa in tutte le cose dove intervenga la sodisfazione di Sua Eccellenza, mi rispose cortesemente desiderare di farlo ma dubitava che non vi fossero messe le mani dinanzi, per venir gli ordini ancora di ogni picciola cosa da Roma. E perché il signor Marchese saria pur ancora della medesima volontà, io ho voluto di nuovo supplicare V.S. reverendissima et illustrissima che se conosce modo per il quale si potesse mettere ad essecuzione questo desiderio di Sua Eccellenza, voglia dignarsi di farlo perché, oltre che V.S. reverendissima farà singolar piacere al signor Marchese illustrissimo, io accumulerò questa grazia con le altre infinite che si è dignata di farmi. E se più facilmente si potesse conseguire il governo di Ravenna che quello .di Faenza, tanto sodisfarà l'uno quanto l'altro.</p>
            <closer>
               <dateline>Di Mantova il 20 di Genaro 1523.</dateline>
            </closer>
         </div1>
         <div1 n="All'uditore della camera (28 gennaio 1523)">
            <opener>
               <salute>ALL'AUDITORE DELLA CAMERA</salute>
            </opener>
            <p>Reverendo Monsignore mio. Io ho certificato il signor Marchese illustrissimo del desiderio che V.S. ha di servire Sua Eccellenza e della destrezza sua per saperlo fare et ancora di qualche rispetto che talora ragionevolmente lo ritarda; però Sua Signoria illustrissima, con quella confidenza che ,potesse avere d'un fratello, prega V.S. a continuare in far buoni ufficii con Nostro Signore e massimamente in procurare che si abbia almeno un quartiero per queste povere genti che sono in estremità. Et acciò che V.S. possa far l'opera .cautamente, senza mostrar di moversi per interesse del signor Marchese, si scrive di questo diffusamente a monsignor Cosentino, il quale per parte di Sua Eccellenza abbia a parlare a Nostro Signore; e V.S., senza mostrar né con l'Arcivescovo né con altra persona del mondo di aver lettere da Sua Eccellenza, pigliando la opportunità, si degnerà scrivere al signor Marchese ch'io la certifico che la principale speranza e di questo e dell'altre cose che si avranno a trattare con Sua Santita è riposta nell'opera di V.S.; e così da parte di Sua Eccellenza le scrivo e baciandole le mani [infinitamente mi raccomando].</p>
            <closer>
               <dateline>Di Mantova il 28 di Genaro 1523.</dateline>
            </closer>
         </div1>
         <div1 n="A messer Agostino Foglietta (22 novembre 1524)">
            <opener>
               <salute>A MESSER AGOSTINO FOGLIETTA</salute>
            </opener>
            <p>In questo punto ho ricevuta la lettera di V.S. di 14 del presente, per la quale mi si dà ordine per parte di Nostro Signore ch'io m'invii alla volta di Parma e là aspetti il signor Datario e parlato con Sua Signoria, io seguiti il mio viaggio, la qual cosa io non mancherò di fare. È ben vero che mi pareva assai necessario parlare ancor al signor Viceré per essequire le commissioni di Nostro Signore e, se possibil fosse, per levar anche qualche diffidenza che, per quanto intendo, è nata nell'animo di Sua Signoria et ancor di questi altri Imperiali, e male si può far l'una cosa e l'altra per essere il Viceré in Bresciana, e queste nostre strade, in questi tempi, sono tanto orribili che quasi è impossibile andarvi; pur forse ch'io mi risolverò in ogni modo di far l'uno e l'altro e circa questo non mi occorre dir più.</p>
            <p>Messer Andrea ormai deve esser in Roma e però io aspetto sue lettere. V.S. averà inteso come li Francesi hanno passato il Po con seicento lancie, come dicono, e quattromila fanti, e parlano largamente di andar alla volta del Reame e che il signor Renzo anderà alla medesima via con l'armata, su la quale dicono essere ottomila fanti, e che il signor Giannino de' Medici è medesimamente aspettato con Francesi con duemila fanti, il quale pur anderà a quella volta, e che hanno certezza d'avere altri fanti e cavalli, in quelle bande che si congiungeranno seco e scoprirannosi amici di Sua Maestà.</p>
            <p>Queste cose fanno stare gli animi tutti maravigliati e quelli che dicono che Nostro Signore è francese si confermano in questa opinione, parendo loro che se così non fosse Sua Santità potrebbe opponersi e non lasciarli passare. Io ho fastidio assai di questa fama, ancor ch'io la tenga per falsa, perché parmi che possa essere cagione di quella diffidenza, la qual Francesi sempre hanno cercato di far nascere tra Nostro Signore e Cesare. Et altro non mi occorre se non che a V.S. sempre mi offero e raccomando.</p>
            <closer>
               <dateline>In Mantova alli 22 di Novembre 1524.</dateline>
            </closer>
         </div1>
         <div1 n="All'imperatore Carlo V (20 maggio 1525)">
            <opener>
               <salute>[ALL'IMPERATORE CARLO V]</salute>
            </opener>
            <p>Sacra Maestà. Nostro Signore aspetta con molto disiderio l'essecuzione delli capitoli a parte fuori della lega e principalmente gli è molto a cuore lo esser reintegrato di Reggio e Rubiera con le sue pertinenze, la qual cosa insieme con l'altre condizioni della lega è stata trattata e promessa per gli agenti di Vostra Maestà e con autorità sua in Italia; E perché Vostra Maestà mi disse che disiderava che il signor Duca si concertasse con Nostro Signore, certifico Vostra Maestà che il Papa non è per contentarsi d'alcun altro concerto che del sopradetto perché, oltre la promessa delli detti signori agenti di Vostra Maestà e la giustizia che pretende Sua Santità, il signor Duca sotto pena di centomila ducati già aveva accordato di restituire le dette terre al Papa e fermato di sua mano li capitoli, e pure non li osservò per la venuta de' Francesi in Italia, come è notissimo; per il che il Papa si tiene ingiuriato e disonorato da Sua Eccellenza e però rimanda a Vostra Maestà quanto è detto di sopra insieme con la pena. Per satisfar a Sua Santità in questo non è bisogno se non che Vostra Maestà mostri risolutamente di voler così, senza admetter alcuna di quelle escusazioni che non possono essere ragionevoli; et in tal caso non è dubbio che il signor Duca è per acquetarsi non solo alli comandamenti ma alli cenni di Vostra Maestà; e di questo è indizio evidente che quando il Re di Francia non era prigione ma potentissimo e tuttavia minacciava di venir in Italia, pur in quel proprio tempo il detto signor Duca si era concertato co' l Papa di far questa restituzione et ultimamente, dopo questa gloriosa vittoria dell'esercito di Vostra Maestà, aveva ancor offerto accordo a Sua Santità, íl quale Nostro Signore non volle accettare, avendo promesso al signor Viceré di non accordarsi senza sua saputa. Però non è verisimile che il detto signor Duca tenti novità alcuna e, tentandola, non è possibile che gli succeda perché li tempi non lo comportano. Ben potrebbono nascere molti inconvenienti dal non contentare il Papa, al quale parerebbe di non poter aspettare piacer alcuno da Vostra Maestà, quando questo che tanto tocca all'onor suo e che dimanda per debito di giustizia se gli negasse, tanto più tornando come fa ad utile di Vostra Maestà. Appresso, se il signor Duca si ha da contentare, oltre al lasciargli Reggio e Rubiera, è ancor necessario dargli Modona, il che non credo che venga in pensamento di Vostra Maestà perché, oltre che sarebbe segno di inimicizia, non si potrebbe fare conservandosi la lega, per li capitoli della quale li confederati sono obligati a mantenere l'un l'altro in possessione di quello che tengono. Appresso mancando a Nostro Signore il modo d'esser satisfatto dal signor Duca circa questo et oltre il restante, per questa promessa fatta e non osservata da Sua Eccellenza, per onor suo e della Sede Apostolica non potrebbe mancare di procedere con la guerra contra Ferrara, et in tal caso Vostra Maestà, per virtù della lega, sarebbe obligata ad aiutare Sua Santità a tal impresa che potrebbe esser principio di molto maggior fuoco. Oltre di questo, secondo che questa concordia tanto unita porta riputazione assai al Papa et a Vostra Maestà, quando s'intendesse che dopo una lega fatta con tanta buona volontà fosse nata una minima discordia, mancherebbe assai la riputazione e dell'uno e dell'altro appresso gli amici et appresso li nemici; e forse li Francesi e li Viniziani si renderebbono più duri a condescender al ben publico che non farebbono vedendo Vostra Maestà in tutto concorde e d'una medesima volontà con il Papa. Per questo non credo che sia bene a metter difficoltà alcuna in questo santissimo legame di amicizia, dalla quale si aspettano tanti fruttuosi successi alla Repubblica Cristiana, né dar luogo all'avversario antico che impedisca, come è sua usanza, così buona opera. Non sarà ancor difficile a Vostra Maestà, quando Nostro Signore sarà stato reintegrato di quanto ho detto di sopra, che quella lo induca a far grazie al signor Duca di Ferrara perché non gli contradirà mai, pur che non gli dia tanto carico che non possa sopportarlo.</p>
            <p>Disidera medesimamente Nostro Signore che Vostra Maestà si degni operar che il signor Duca di Milano pigli il sale per lo stato suo dalla Camera Apostolica, come è stato ragionato, il che non è gran cosa perché, ancor che per la lega di papa Leone di santa memoria fosse posto ordine che lo stato di Milano pigliasse il sale dalla Camera Apostolica in perpetuo, papa Clemente si contenta che solamente si pigli in vita di Sua Santità e del suo successore, e ben potrà Vostra Maestà far star contento di questo il serenissimo Arciduca, atteso che li meriti di Nostro Signore verso Vostra Maestà e le fatiche e spese di Sua Santità in conservazione dello stato di Milano sono degne di maggior ricompensa.</p>
            <closer>
               <dateline>Toledo [20 maggio 1525].</dateline>
            </closer>
         </div1>
         <div1 n="Risposta del soprascritto memoriale dato a Sua Maestà (25 maggio 1525)">
            <opener>
               <salute>RISPOSTA DEL SOPRASCRITTO MEMORIALE DATO A SUA MAESTÀ</salute>
            </opener>
            <p>Circa il negozio della reintegrazione di Reggio e Rubiera, Sua Maestà disiderarebbe che con buona satisfazione di Sua Santità, per non lasciar camino aperto a nuovi tumulti e per non pregiudicar alle ragioni del Sacro Imperio, si facesse alcuno accordo di comun consentimento di Sua Santità e di Sua Maestà con il Duca di Ferrara, pagando egli a comune beneficio quello che si fosse accordato, e di questo supplica Sua Santità a volersi contentare et in questo mezo che si tratterà l'accordo si suspenda il negozio principale di sapere et investigare a cui appartiene la superiorità di detti luoghi, senza pregiudicar alle ragioni di dette parti; e per meglio risolver questo negozio, Sua Maestà scrive al Viceré che nel passare da Napoli a Roma veda di concluderlo con Sua Santità insieme con gli altri negozii a lui commessi per comune beneficio.</p>
            <p>Quanto al negozio del sale, egli non è più in potere di Sua Maestà, massime avendo già spedita la investitura del ducato di Milano e avendo prima scritto che si facesse opera con il detto Duca che in ricompensa del soccorso dato a questa impresa per il serenissimo suo fratello, don Ferdinando Arciduca d'Austria, et a fin che per l'avenire fosse più inclinato alla difesa del detto stato di Milano, ch'egli fornisse il suo stato di sale dal detto signor Arciduca, et alcuno della città di Genova pretende che la distribuzione del detto sale gli appartenga e per questa senza altra discussione non si può satisfare a Sua Santità in questo articolo.</p>
            <p>Del negozio di Monteragone et altre abbazie litigiose del patronato di Sua Maestà, avendo ella conosciuto il poco rispetto che si ha in quella Ruota e Corte alli patronati regii e con quante arti si studii alla estinzione e sopressione di quelli, non immeritatamente ha fatto supplicar a Sua Santità per commettere le dette cause <foreign lang="lat">in partibus</foreign> ad alcuni prelati non sospetti, e così di nuovo supplica che si commetta, <foreign lang="lat">etiam cum intenventu</foreign> del signor Nuncio di Sua Santità, perché si faranno <foreign lang="lat">in partibus</foreign> più facilmente conoscere li detti patronati, nonostante che l'avversario, il quale sapendo che le dette abbazie sono <foreign lang="lat">de iure patronatus</foreign>, avendo da principio fatta instantissima supplicazione a Sua Maestà per ottenere l'assenso per la renunzia che in lui faceva l'arcivescovo don Alonso e non avendolo potuto avere, si abbia presumpto di occupare li titoli e documenti di detti patronati e portarli fuori degli archivi di esse abbazie. Pure si darà tal giustificazione che basterà a questo effetto e Sua Maestà non lascierà che gli suoi sudditi abbiano a mettere quivi in controversia l'autorità e preminenza di Sua Maestà, anzi provederà in esso di tutti li rimedii convenienti alla conservazione delle sue ragioni, facendo le provisioni che i suoi antecessori hanno fatto in simili casi.</p>
            <p>Circa la venuta del reverendissimo cardinale Salviati come legato <foreign lang="lat">a latere</foreign>, Sua Maestà l'averà gratissima per essere Sua Signoria reverendissima persona sì ben qualificata e riputata, et a lui piacendo a Sua Signoria si potrà commettere anche la cognizione del negozio di dette abbazie.</p>
            <p>Intorno al breve che Sua Santità scrive per le abbazie che pretende esser vacate per la morte del vescovo di Burgos e per Sua Santità concesse a messer Pietro Strozzi fiorentino, risponde Sua Maestà che vorrebbe poter compiacere satisfare al desiderio di Sua Santità, però ella deve sapere che l'abbazia di Parrales, per resignazione del detto vescovo di Burgos e per molti mesi innanzi la sua morte, con bolle apostoliche fu proveduta in persona di don Joan de Fonseca, nipote di esso vescovo di Burgos, il quale con titolo canonico l'ha posseduta e possiede pacificamente.</p>
            <p>Le abbazie di San Zoyl di Cario e di Sant'Isidoro sono di antichissimo patronato e fondazione della corona di Castiglia e ha Sua Maestà presentato a quella di Sant'Isidoro il dottor maestro Lays Coronel, uomo dottissimo, buon teologo e buon predicatore, e quanto a quella di San Zoyl ha dato assenso che i monaci del detto monasterio reformati facciano elezione d'uno abbate triennale, conforme alla loro regolare osservanza, li quali fecero tal elezione e si scrisse a Sua Santità per la confermazione d'essa e sta il detto eletto in pacifica possessione talmente che non si può essequire il detto breve in niuna di dette abbazie.</p>
            <closer>
               <dateline> [Toledo 25 Maggio 1525].</dateline>
            </closer>
         </div1>
      </body>
   </text>
</TEI.2>
