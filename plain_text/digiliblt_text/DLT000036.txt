digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

De Metris



transcodifica di base da rtf a xml-tei: Piero Colombo - Step srl

Testo : Marinone, CD-GL, adeguato su edizione Morelli

Adeguamento testo su nuova edizione: Alice Borgna

Controllo marcatura XML-TEI: Alice Borgna

2017 digilibLT, Vercelli

Fonte: Caesii Bassi De metris et Atilii Fortunatiani De metris
Horatianis, a c. di G. Morelli, Hildesheim 2011-2012 (Collectanea
Grammatica Latina 11), vol.1, pp. 103-106

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

[Bassus] De metris «Maecenas atauis edite regibus».

asclepiadeon duodecasyllabon, cuius diuisio uaria, quidam
<dividunt> sic, Maece spondeus, nas atauis choriambus, edite re
idem, gibus pyrrichio uel iambus propter indifferentiam syllabae.
alii per dipodias ita: Maecenas a, debuit anti<s>pastica
<di>podia esse, <s>ed produxit syllabam primam et fecit epitritum
quartum ex tribus longis et breui: tauis edi, anti<s>pastus est
ex breui <et> duabus longis et breui: te regibus, paeon secundus
ex breui et longa et duabus breuibus, uel si longa fuerit ultima,
erit di[s]iambus. si uero ad paenultimam partem ultimae dipodiae
breuis syllaba addatur, fiet elegiacus uersus pentameter sic:
«Maecenas atauis edite remigibus».
diuiditur prioribus aut dactylo et spondeo aut spondeo et
dactylo, tamen medius spondeus debet semper esse sequentibus
anapaesti[ci]s.

«iam satis terris niuis atque dirae».

sapphicon hendecasyllabon, quod est trimetron choriambicon
catalecticon, cuius syllabam tertiam produxit in prima dipodia,
quam corripere debuit. oportuit enim ita esse, iam satis est,
posuit autem iam satis ter, pro choriambo epitritum secundum, id
est ex longa et breui et duabus longis. secunda dipodia
choriambica est, ris niuis at. tertio, que dirae, positus [p. 306
vol. VI Keil] pes pro dipodia bacchius, aut propter
indifferentiam syllabae hoc metrum clauditur amphibracho, id est
ex breui et longa et breui.

«sic te diua potens Cypri».

glyconion octosyllabon et genere asclepiadeon est. huic enim si
addideris dipodian choriambicam, facies asclepiadeon sic:
«sic te diua potens <diua potens> Cypri».
diuiditur autem spondeo, choriambo, pyrrichio uel iambo propter
syllabae indifferentiam:
«sic te diua potens Cypri».




«soluitur acris hiems grata uice ueris et fauoni».

archilochion ἑπτακαιδεκασύλλαβον ithyphallicon:
«soluitur acris hiems grata uice ueris et fauoni»
commissum est ex heroico et ithyphallico:
«soluitur acris hiems grata uice»,
huc usque heroicum;
«ueris et fauoni»,
hoc ithyphallicon.
«trahuntque siccas <machinae carinas»
hendecasyllabon archilochion *** ex iambico et ithyphallico:
«trahuntque siccas» >,
portio iambici, sequitur ithyphallicon:
«machinae carinas».
«uides ut alta stet niue candidum».

alcaicon hendecasyllabon, cuius diuisio ita est: «uides ut alta»,
ex duobus iambis et syllaba et sequentibus duobus dactylis uel
propter indifferentiam syllabae dactylo et amphimacro: «stet niue
candidum».

«Soracte nec iam sustineant onus»,
sicut prior scanditur.
«siluae laborantes geluque»,
enneasyllabon, siluae spondeus, labo iambus, rantes spondeus,
gelu iambus, que syllaba.
«flumina constiterint acuto»,
<decasyllabon:> hoc constat ex quattuor pedibus heroicis syllaba
detracta breui in tertio pede. fit enim integrum sic:
«flumina constiterint ab acuto».
