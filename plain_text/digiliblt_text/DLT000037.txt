digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

Breviatio pedum



transcodifica di base da rtf a xml-tei: Piero Colombo - Step srl

Testo : Marinone, CD-GL, adeguato su edizione Morelli

Adeguamento testo su nuova edizione: Alice Borgna

Controllo marcatura XML-TEI: Alice Borgna

2017 digilibLT, Vercelli

Fonte: Caesii Bassi De metris et Atilii Fortunatiani De metris
Horatianis, a c. di G. Morelli, Hildesheim 2011-2012 (Collectanea
Grammatica Latina 11), vol.1, pp. 107-111

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

De pedibus pedes disyllabi sunt numero quattuor.
pyrrichius ex duabus breuibus temporum duum, ut deus; sed hunc
alii <h>egemona appellauerunt, alii dibrachyn, alii pariambum.
spondeus ex duabus longis temporum quattuor, ut heros.
iambus ex breui et longa temporum trium, ut dies.
trochaeus ex longa et breui temporum trium, ut Roma; sed hunc
alii chorium appellauerunt, alii c<h>ordacem.
pedes trisyllabi numero sunt octo.
tribrachys ex tribus breuibus temporum trium, ut Helena; sed hunc
alii trochicum appellauerunt, alii pygnoma, alii brachysyllabon:
Cicero eundem <in> Oratore etiam trochaeum appellauit.
molossus ex tribus longis temporum sex, ut Aeneas; hunc alii
hippion[a] appellauerunt.
bacchius ex breui et duabus longis temporum quinque, ut Athenae.
palimbacchius ex duabus longis et breui temporum quinque, ut
natura.
anapaestus ex duabus breuibus et longa temporum quattuor, ut
nebulae.
dactylus ex longa et duabus breuibus temporum quattuor, ut
Romulus.
amphibrachys ex breui, longa et breui temporum quattuor, ut
dicaris; et hunc alii mesiten, alii scol<i>um appellauerunt.
creticus ex longa, breui et longa temporum quinque, ut sanitas;
et hunc alii amphimacrum appellant.

pedes tetrasyllabi <sunt> numero sedecim.
proceleumaticus, qui fit ex duobus pyrrichiis, id est ex quattuor
breuibus syllabis, et est temporum quattuor, ut habilior.
dispondeus, qui fit ex duobus spondeis, id est ex [p. 308 vol. VI
Keil] quattuor longis syllabis, temporum octo, ut Maecenates.
ionicus minor, qui fit ex pyrrichio et spondeo, id est ex duabus
breuibus syllabis et duabus longis, temporum sex, ut Diomedes.
ionicus maior, qui fit ex spondeo et pyrrichio, id est ex duabus
longis syllabis et duabus breuibus, temporum sex, ut Iunonius.
antispastus, qui fit ex iambo et trochaeo, id est ex breui,
duabus longis <syllabis> et breui, temporum sex, ut
Clyt<a>emnestra.
choriambus, qui fit ex trochaeo sive chorio et iambo, id est ex
longa, duabus breuibus syllabis et longa, temporum sex, ut
nobilitas.
di[s]iambus, qui fit ex duobus iambis, id est ex breui et longa
et item breui et longa syllabis, temporum sex, ut propinquitas.
ditrochaeus, qui et dichorius, qui fit ex duobus trochaeis siue
choriis, id est ex longa <et> breui et item longa et breui
syllabis, temporum sex, ut dimicare.
epitritus primus, qui fit ex iambo et spondeo, id est <ex> breui
et tribus longis syllabis, temporum septem, ut uenenati.
epitritus secundus, qui fit ex trochaeo et spondeo, id est ex
longa et breui et duabus longis syllabis, temporum septem, ut
Nicomedes.
epitritus tertius, qui fit ex spondeo et iambo, id est ex duabus
longis <et> breui et longa syllabis, temporum septem, ut heroici.
epitritus quartus, qui fit ex spondeo et trochaeo, id est ex
tribus longis et breui syllabis, temporum septem, ut nutritura.
paeon primus, qui fit ex trochaeo et pyrrichio, id est ex longa
et tribus breuibus syllabis, temporum quinque, ut Demodocus.
paeon secundus, qui fit ex iambo et pyrrichio, id est ex breui
<et> longa et duabus breuibus syllabis, temporum quinque, ut
idoneus.
paeon tertius, qui fit ex pyrrichio et trochaeo, id est ex duabus
breuibus <et> longa et breui <syllabis>, temporum quinque, ut
Menedemus.
paeon quartus, qui fit ex pyrrichio et iambo, id est ex tribus
breuibus et longa syllabis, temporum quinque, ut celeritas.
his adiciunt multi unum pentasyllabum, quem Cicero dochmium
uocat, qui constat ex breui <et> duabus longis <et> breui et
longa syllabis, ut est senatoriae et, ut idem Cicero posuit,
amicos tenes.
