digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

De Taxone (Recensio α)

Anonymus

Correzione linguistica: David Paniagua

Codifica XML: David Paniagua

2011 digilibLT, Vercelli

Fonte: Corpus medicorum latinorum. Vol. IV. Antonii Musae De
herba Vettonica liber, Pseudoapulei Herbarius, Anonymi De taxone
liber, Sexti Placiti Liber medicinae ex animalibus, ediderunt E.
Howald et H. E. Sigerist, Leipzig et Berlin 1927.

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

 De Taxone  

Idpartus rex Aegyptiorum Octauio suo salutem. Plurimis exemplis
experti sumus uirtutes tuas et prudentiam et tamen arbitror
numquam incidisse tantae uirtutis remedium, quod ab Aescolapio
quoque nostro expertus sum. Igitur industriae tuae notificare
dignum iudicaui bestiam quadrupedem, quam nos taxonem adpellamus,
quidam etiam melem dicunt.

Hunc adprehendis et uiuo dentes exime, quos maximos habuerit et
ita dicis: "In nomine omnipotentis decollo te", et dentes
pertundes et de lino brachio ligabis in auro aut in argento, sic
ut corpus tangat; ita neque sidus neque caniculae tempestas neque
homo malus neque pestilentiae neque incursus mali nocere
poterunt, et si quid fuerit mali, statim disrumpitur, sic ut
sonum audias.

Pedes quoque eius dextrum priorem his uerbis tollis: "In nomine
dei uiui tollo te ad remedium"; in quacumque contentione uel in
pugna fueris, uictor euadis, dum pedem eius tecum habes.

Adipe quoque eius equum aegrum perungues, statim ei febres
declinant, dumtaxat sibi uita superest, nam eius prorogat tempus;
quod si maior morbus fuerit, celerius recedit, et sanguinem cum
sale minuto conmixtum equis et mulabus et quaecumque quadrupedia
uidebuntur pestilentia laborare, per triduum per cornum deicito,
prout fuerit magnitudo pecorum.

Cerebrum eiusdem coquis in oleo sextariis LII in olla rude, donec
tertia pars decoxerit, reliquum percola, et si quis capitis
dolore uel pedum uexatur, caput a balneo curet per triduum. Idem
et pedes emendabit etiam comitiali morbo laborantes, et quod
insanabile uidetur, remediabit.

Item iocinera eius circa fines urbis tuae aut circa fundos obrues
secundum terminos. Cetera autem pars iocineris et cor, ad portam
obrues, per quam tu ire et redire soles, omnis pestilentia amota
erit, et iam facta nihil nocebit, etiam ab igni minus erit
periculum.

Item omnibus notum est pellem eius circumdari canibus, ne
pestilentia laborent. Etiam omnibus quadrupedibus proderit. Ex ea
pelle pelliculam in calceis habeto, pedibus non laborabis.

Volo credas, sacratissime imperator, hunc bestiolum prodesse, si
castimonialibus diebus usus fueris.

Si carnem eius coxeris et ex eo urbem tuam lustraueris, et
exercitibus proderis.

Item si quid malefactum fuerit et non potuerit rebus ueneriis
uti, testiculos in melle coquat et ex aqua fontana, quae sit
perennis, ieiunus per triduum edat, emendabit.

