digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

Fragmentum Vaticanum de positura, de chria, de poemate, de versu,
de accentibus



transcodifica di base da rtf a xml-tei: Piero Colombo - Step srl

Testo : Marinone, CD-GL, adeguato su edizione Morelli

Adeguamento testo su nuova edizione: Alice Borgna

Controllo marcatura XML-TEI: Alice Borgna

2017 digilibLT, Vercelli

Fonte: Caesii Bassi De metris et Atilii Fortunatiani De metris
Horatianis a c. di G. Morelli, Hildesheim 2011-2012 (Collectanea
Grammatica Latina 11), vol.1, pp. 47-51

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

 Fragmentum Vaticanum de positura, de chria, de poemate, de versu,
de accentibus {$ De positura$}  

Distinctio est temporis et sensus finitio; subdistinctio est nec
temporis nec sensus finitio; mora est requies animi. Inter
distinctionem et subdistinctionem et moram hoc interest, quod
distinctio perfectum sensum declarat, subdistinctio inferri
aliquid significat, mora reficit lectorem simulque sensibus lumen
accommodat.

 {$ De chria$}  

Chria est dicti uel facti praecipua memoratio: facti, ut:
«Diogenes, cynicus philosophus, cum animaduertisset pueros
nobiles inhumane cibum appetentes, paedagogum eorum scipione
percussit».
Dicti autem chria in tres species diuiditur: est enim
praepositiua, ut: «Titus Genucius Cipus dixit uiros bonos scire
oportere male agere, sed non agere», percunctatiua, ut: «M.
Porcius Cato interrogatus, quid ita post quadragesimum annum
litteras Graecas disceret, dixit: ‛non ut doctus, sed ut ne
indoctus moriar’»; refutatiua, ut: «Antisthenes, cynicus
philosophus, cum oluscula lauaret et animaduertisset Aristippum
Cyrenaeum philosophum cum Dionysio, tyranno Siculorum,
ingredientem, dixit: ‛Aristippe, si his contentus esses, non
regis pedes sequereris’. cui respondit Aristippus: ‛at tu si
posses commode cum rege loqui, non his contentus esses’».
Adicitur his quartum quoque genus, quod Graece δεικτικόν
<dicitur>, Latine demonstratiuum dici potest, ut: «Achilles
interrogatus, quem ad modum uicisset Hectorem, arma ostendit»
quam quidam in facti speciem redegerunt.
Est item et coniunctiua, ut: «Diogenes, cynicus philosophus, cum
manu haurientem rusticum ad potandum aquam uidisset, poculum,
quod in pera gerebat, abiecit et dixit: ‛hoc ego leuior esse iam
possum’».
 [p. 274 vol. VI Keil] {$ De poemate$}  

Poema est narratio numeris et uersibus con[n]exa. Poesis est
poematum series <...> qualitatis rebus gestis. Poetice est
facultas uersificationibus fingendis. Poematum uersificationes
laudantur grauis et plena, aequalis et temperata, subtilis et
circumspecta, florida et uenusta, quibus contrariae sunt tumida
et dissoluta, exilis et fucosa. Poeseos genera sunt tria,
actuale, narratiuum, coniunctiuum. Actuale est quod Graeci
δραματικόν dicunt, ubi poeta <...> <epos sive dactylicum,
epigramma. iambica> lyrica, tragoedia, satyrica, praetextata,
comoedia, tabernaria, Atellana, R<h>int<h>onica, mimica.

 {$ De uersu$}  

Versus est pedum certa mensura. Genera uersuum sunt nouem.
Princeps genus uersuum heroicum, quod et epos dicitur et
dactylicon; alterum, quod iambicon dicunt, unde Graecos uersus
trimetros nos senarios dicimus; tertium, quod trochaicon
appellatur; quartum, quod anapaesticon dicitur, aptum choris et
tragicae dignitati; quintum, quod antispasticon vocant, unde
plures meli componuntur; sextum contrarium, quod choriambicon
nominant; septimum ionicon ἀπὸ μ<ε>ίζονος aptum sotadicis
uersificationibus et mollibus uersibus; octauum, quod <ionicon
ἀπ’ ἐλάσ>σονος dicitur, et hoc ad rhythmum tibicinum conuenit;
nonum, quod paeonicon appellatur.

 {$ De accentibus$}  

Accentus sunt tres, acutus, grauis et circumflexus. Reliqui enim
quattuor, longus, breuis, lenis, adspiratus, tenores potius quam
accentus dictionis sunt existimandi. Nam omnis syllaba, quae
aliquem trium superiorum sibi uindicat, utique alias ingenitam
sibi habet aut longitudinem aut breuitatem aut lenitatem aut
adspirationem. quae si accentus essent, pariter duo syllaba in
una constare non possent.

[p. 275 vol. VI Keil] Longum accentum transuersa I littera notat,
breuem <C> sursum spectans. Sed in illis <sonos, in his> tempora
dinosci uidemus.
A<d>spirationem H <ad>scripta praestabit; si adscripta non erit,
siccitatem.
His adiciunt hyphen fere, cum duo uerba quasi in unum
pronuntiatione<m> colligimus, et formam eius hanc faciunt <U>:
utri<u>sque uerbi[s] proximas litteras inflexa subter uirgula
iungunt, ut est:
«Turnus ut anteUuolans». Item apostropho<n>, cum uocalem ultimam
subtrahimus: hanc sic notant ’, ad caput eius consonantis, cui
uocalis subtracta est, inflexam uirgulam quae ad eam spectat
apponunt:
«‛tanton’ me crimine dignum
duxisti?».
