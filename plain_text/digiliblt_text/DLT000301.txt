digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

Chronica

Isidorus

Correzione linguistica: Maria Vittoria Martino

Codifica XML: Nadia Rosso

2016 digilibLT, Vercelli

Fonte: J. C. Martín, Isidori Hispalensis Chronica, Turnhout,
Brepols, 2003 (Corpus Christianorum Series Latina 112).

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

 Recensio 1  

INCIPIT CHRONICA ISIDORI

1. Breuem temporum per generationes et regna primus ex nostris
Iulius Africanus sub imperatore Marco Aurelio Antonino simplici
historiae stilo elicuit. Dehinc Eusebius Caesariensis atque
sanctae memoriae Hieronymus chronicorum canonum multiplicem
ediderunt historiam regnis simula c temporibus ordinatam. Post
hos alii atque alii, inter quos praecipue Victor Tonnonensis
ecclesiae episcopus recensitis praedictorum historiis gesta
sequentium aetatum usque ad consulatum Iustini iunioris expleuit.

2. Horum nos temporum summam ab exordio mundi usque ad Augusti
Eracli uel Sisebuti regis principatum quanta potuimus breuitate
notauimus, adicientes e latere descendentem linea temporum, cuius
indicio summa praeteriti saeculi cognoscatur.

3. Sex diebus rerum omnium creaturam deus formauit: primo die
condidit lucem, secundo {€firmamentum caeli€}, tertio speciem
maris et terrae, quarto sidera, quinto pisces et uolucres, sexto
{€bestias atque iumenta€}, nouissime {€ad similitudinem suam
hominem€} primum Adam.

4. {$CCXXX$} Adam annorum CCXXX genuit Seth, qui {€pro Abel€}
natus est interpretaturque resurrectio quia in ipso resuscitatum
est semen iustum, quod est stirpis filiorum dei.

5. {$CCCCXXXV$} Seth annorum CCV genuit Enos, qui primus {€coepit
inuocare nomen domini€}.

6. {$DCXXV$} Enos annorum CXC genuit Cainan, cuius nomen
interpretatur natura dei.

7. {$DCCXCV$} Cainan annorum CLXX genuit Malalehel, cuius nomen
dicitur plantatio dei.

8. {$DCCCCLX$} Malalehel annorum CLXV genuit Iareth, qui
interpretatur descendens siue roborans.

9. {$ ĪCXXII$} Iareth annorum CLXII genuit Enoch, qui translatus
est a deo quique etiam nonnulla scripsisse fertur, sed ob
antiquitatem suspectae fidei a patribus refutata sunt.

10. {$ĪCCLXXXVII$} Enoch annorum CLXV genuit Matusalam, qui iuxta
annorum seriem uixisse quattordecim annis post diluuium
reperitur. Propter quod eum nonnulli cum patre suo Enoch, qui
translatus fuerat, aliquantulum fuisse, donec diluuium
praeteriret, falsa opinione existimant.

11. Hac generatione concupierunt filii dei filias hominum.

12. {$ĪCCCCLIIII$} Matusalam annorum CLXVII genuit Lamech.

13. Hac generatione Gigantes nati sunt.

14. Hac quoque aetate Iubal ex genere Cain artem musicam
repperit, cuius etiam frater Tubalcain {€aeris ferrique€}
inuentor fuit.

15. {$ĪDCXLII $}Lamech annorum CLXXXVIII genuit Noe, cuius diuino
oraculo arca aedificare iubetur anno aetatis suae quingentesimo.

16. His temporibus, ut refert Iosephus, scientes illi homines
quod aut igne aut aquis perire poterant, in duabus columnis ex
latere et lapide factis studia sua conscripserunt ne delerentur
memoria quae sapienter inuenerant. Quarum lapidea columna fertur
diluuium euasisse et actenus in Syria permanere.

17. {$ĪĪCCXLII$} Noe annorum DC factum legitur diluuium, cuius
arcam Iosephus sedisse refert in montes Armeniae qui uocatur
Ararat.

18. Fuerunt autem Noe filii tres, ex quibus septuaginta duae
gentes sunt ortae id est XV de Iafeth, XXX de Cham, XXVII de Sem.

19. {$ĪĪCCXLIIII$} Sem anno secundo post diluuium genuit Arfatax,
a quo Chaldei.

20. {$ĪĪCCCLXXVIIII$} Arfatax annorum CXXXV genuit Salam, a quo
antiqui Samaritae uel Indii.

21. {$ĪĪDVIIII$} Sala annorum CXXX genuit Heber, a quo Hebrei
nuncupati sunt.

22. {$ĪĪDCXLIII$} Heber annorum CXXXIIII genuit Falech, cuius
tempore turris aedificata est factaque linguarum diuisio. Huius
turris altitudo quinque milia centum septuaginta quattuor dicitur
tenere passuum, paulatim a latioribus in angustiis coartata ut
pondus inminens facilius sustentaret. Describunt ibi templa
marmorea lapidibus pretiosis auroque distincta et multa alia quae
uidentur incredibilia. Hanc turrem Nebroth gigans construxit,
qui post confusionem linguarum migrauit inde ad Persas eosque
ignem colere docuit.

23. {$ĪĪDCCLXXIII$} Falech annorum CXXX genuit Ragau.

24. His temporibus primum templa constructa sunt et quidam
principes gentium tamquam dii adorari coeperunt.

25. {$ĪĪDCCCCV$} Ragau annorum CXXXII genuit Seruch.

26. Sub quo Scitarum regnum exortum est, ubi primus regnauit
Tanus.

27. {$ĪĪĪXXXV$} Seruch annorum CXXX genuit Nahor.

28. Aegyptiorum regnum sumit principium, ubi primus regnauit
Zoes.

29. {$ĪĪĪCXIIII$} Nahor annorum LXXVIIII genuit Thara.

30. Sub quo regnum Assyriorum Siciniorumque exoritur. Sed primus
in Assyriis regnauit Belus, quem quidam Saturnum existimant;
primusque in Siciniis Agialeus, a quo Agialea noncupata est, quae
actenus Peloponensis uocatur.

31. {$ĪĪĪCLXXXIIII$} Thara annorum LXX genuit Abraham.

32. Sub quo Zoroastres magiae inuentor a Nino rege occiditur

33. murique Babyloniae a Semiramide regina Assyriorum
aedificantur.

34. {$ĪĪĪCCLXXXIIII$} Abraham annorum C genuit Isaac ex Sarra
libera. Nam primum ex ancilla Agar genuerat Ismahel, a quo
Ismahelitarum genus, qui postea Agareni, ad ultimum Sarraceni
sunt dicti.

35. {$ĪĪĪCCCXLIIII$} Isaac annorum LX genuit geminos, quorum
primus Esau. a quo Idumei, secundus Iacob, qui cognominatus est
Israhel, a quo et Israhelitae sunt nuncupati.

36. Hoc tempore regnum Graecorum inchoat, ubi primus regnauit
Inachus.

37. Cuius filius fuit Foroneus rex, qui primus in Graecia leges
iudiciaque conscripsit.

38. His temporibus apud lacum Tritonidem Minerua in specie
uirginali apparuisse scribitur.

39. {$ĪĪĪCCCCXXXIIII$} Iacob annorum XC genuit Ioseph.

40. His temporibus Sirapis Iouis filius Aegyptiorum rex moriens
in deos transfertur.

41. et Memphis ciuitas in Aegypto conditur.

42. {$ĪĪĪDXLIIII$} Ioseph annos CX.

43. Hoc tempore Graecia Argo regnante habere segetes coepit
delatis aliunde seminbus.

44. {$ĪĪĪDCLXXXVIII$} Hebreorum seruitutis in Aegypto annos
CXLIIII.

45. His temporibus Prometheus fuisse scribitur, quemfingunt
fabulae de luto formasse omines.

46. Tunc etiam frater eius Atlans magnus est astrologus habitus

47. Mercuriusque nepus Atlantis multarum artium peritus et ob hoc
post mortem in deos translatus.

48. Hac etiam aetate primus Prociclus quadrigam iunxit.

49. Eodemque tempore Cecrobs Athenas condidit et ex nomine
Mineruae Atticos Athenienses uocauit.

50. Iste etiam bouem immolans primus in sacrificio Iouem adorare
praecepit.

51. Tunc primi Coretes et Coribantes modulatam in armis
saltationem et consonam inuenerunt.

52. Tunc etiam fuisse scribitur in Tessalia sub Diocalione factum
diluuium

53. et Faetontis fabulosum incendium.

54. {$ĪĪĪDCCXXVIII$} Moyses annos XL in heremo rexit populum de
seruitute Aegyptia liberatum.

55. Hoc tempore Iudaei per Moysen simul cum lege et litteras
habere coeperunt.

56. Tunc templum Delphis construitur,

57. Lacedemon conditur,

58. uitis in Graecia inuenitur.

59. {$ĪĪĪDCCLV$} Iosue successor Moysi rexit populum annos XXVII.

60. His temporibus primus Erectonius Athenensium princeps in
Graeciam quadrigam iunxit.

61. {$ĪĪĪDCCXCV$} Gothonihel annos XL.

62. Cadmus regnat Thebis, qui primus Graecas litteras adinuenit.

63. Per idem tempus primi Clinus et Anfion apud Graecos in musica
arte claruerunt

64. Ideique Dactili ferrum eo tempore inuenerunt.

65. {$ĪĪĪDCCCLXXV$} Aoth annos LXXX.

66. His temporibus fabulae fictae sunt de Treptolemo, quod
iubente Cerere serpentium pinnis gestatus indigentibus frumenta
uolando distribuerit;

67. de Hipocentarius, quod equorum hominumque fuerint natura
permixti;

68. de Cerbero tricipite inferorum cane;

69. de Frixo et Helle sorore sua, quod ariete uecti per aerem
uolauerint;

70. de Gorgone meretrice, quae crinita serpentibus fuerit et
aspicientes conuertebat in lapides;

71. de Bellorofonte, quod equo pinnis uolante sit uectus;

72. de Anfione, quod citharae cantu lapides et saxa commouerit.

73. {$ĪĪĪDCCCCXV$} Debbora annos XL.

74. Per idem tempus Apollo medicinae artem inuenit.

75. Fabula quoque tunc ficta est de fabro Dedalo et eius Icaro
filio, quod coaptatis sibi pinnis uolauerint.

76. Hac aetate primus regnat Latinis Picus, qui fertur fuisse
Saturni filius.

77. {$ĪĪĪDCCCCLV$} Gedeon annos XL.

78. Vrbs Tyria construitur.

79. Orfeus Trax Linusque magister Herculis artis musicae
inuentores clari habentur.

80. Argonautarum nauigatio scribitur.

81. {$ĪĪĪDCCCCLVIII$} Abimelech annos III.

82. Iste LXX {€fratres suos€} interfecit.

83. {$ĪĪĪDCCCCLXXXI$} Tola annos XXIII.

84. Huius temporibus in Troia post Laumedontem regnauit Priamus.

85. Tunc fabula ficta est de minotauro bestia laberinto inclusa.

86. {$ĪĪĪĪIII$} Iait annos XXII.

87. Per haec tempora Hercules agonem Olympiacum constituit

88. atque in Libia Anteum occidit.

89. {$ĪĪĪĪVIIII$} Iepte annos VI.

90. Huius tempore Hercules quinquagesimum secundum annum agens ob
morbi dolorem sese flammis iniecit.

91. Per idem tempus Alexander Helenam rapuit Troianumque bellum
decennale surrexit.

92. {$ĪĪĪĪXVI$} Abessa annos VII.

93. Amazones arma sumpserunt.

94. {$ĪĪĪĪXXIIII$} Abdon annos VIII.

95. Cuius anno tertio Troia capta est

96. et Aeneas Italiam uenit.

97. Hac aetate Carmentis nympha Latinas litteras repperit.

98. {$ĪĪĪĪXLIIII$} Samson annos XX.

99. Ascanius Aeneae filius Albam condidit.

100. Vlixis quoque fabulae uel sirenarum eodem tempore fictae
sunt.

101. {$ĪĪĪĪLXXXIIII$} Heli sacerdos annos XL.

102. Arca testamenti ab alienigenis capitur

103. regnumque Siciniorum finitur.

104. {$ĪĪĪĪCXXIII$} Samuhel et Saul annos XL.

105. Lacedemoniorum regnum exoritur

106. atque Homerus fuisse putatur.

107. {$ĪĪĪĪCLXIIII$} Dauid regnauit annos XL.

108. Codrus sponte se hostibus offerens interimitur.

109. Cartago a Didone aedificatur.

110. Prophetantibus in Iudaea Gad, Nathan et Asaph.

111. {$ĪĪĪĪCCIIII$} Salomon regnauit annos XL.

112. Iste quarto regni sui anno templum Hierusolimis aedificauit
consummauitque anno octauo.

113. {$ĪĪĪĪCCXXI$} Roboam regnauit annos XVII.

114. Sub quo decem tribus a duabus separatae sunt et reges in
Samaria habere coeperunt.

115. Hac aetate Samus conditur.

116. Sibilla Eritria inlustris habetur.

117. {$ĪĪĪĪCCXXIIII$} Abia regnauit annos III.

118. Sub quo Hebreorum pontifex maximus Abimelech insignis est
habitus.

119. {$ĪĪĪĪCCLXV$} Asa regnauit annos XLI.

120. Prophetabant in Iudaea Achias, Ieu, Amos, Iohel et Azarias.

121. {$ĪĪĪĪCCXC$} Iosaphat regnauit annos XXV.

122. Prophetabant Helias et Heliseus, Abdias, Azarias et Micheas.

123. {$ĪĪĪĪCCXCVIII$} Ioram regnauit annos VIII.

124. Prophetabant Helias et Heliseus et Abdias.

125. {$ĪĪĪĪCCXCVIIII$} Ochozias regnauit annum I.

126. Helias rapitur.

127. {$ĪĪĪĪCCCVI$} Athalia regnauit annos VII.

128. Ionadab, filius Recab, sacerdos clarus habetur

129. et Ioiade pontifex, qui solus post Moysen uixisse annis CXXX
perhibetur.

130. {$ĪĪĪĪCCCXLVI$} Ioas regnauit annos XL.

131. Zacharias propheta interficitur

132. et Heliseus moritur.

133. Ligurgus quoque legislator Apollinis insignis habetur.

134. {$ĪĪĪĪCCCLXXV$} Amasias regnauit annos XXVIIII.

135. {$ĪĪĪĪCCCCXXVII$} Ozias regnauit annos LII.

136. Sardanapallus rex incendio concrematur

137. Asyriorumque regnum in Medos transfertur.

138. Tunc Esiodus poeta claruit

139. atque Fidon Argiuus mensuras et pondera repperit.

140. Per idem tempus Olympias prima a Graecis constituitur.

141. Osee, Amos, Esaia et Iona in Iudaea prophetantibus.

142. {$ĪĪĪĪCCCCXLIII$} Ioathan regnauit annos XVI.

143. Rremus Romulusque nascuntur.

144. Prophetantibus in Iudaea Osee et Iohel, Esaia et Michea.

145. {$ĪĪĪĪCCCCLVIIII$} Achaz regnauit annos XVI.

146. Huius temporibus Romulus Romam condidit,

147. et Sennacherib Assyriorum rex decem tribus in Medis
transtulit atque in Iudaea Samaritas accolas misit.

148. {$ĪĪĪĪCCCCLXXXVIII$} Ezechias regnauit annos XXVIIII.

149. Sub quo prophetabant Esaias et Osee.

150. Hoc tempore Romulus primus milites ex populo sumpsit
centumque a populo nobilissimos uiros elegit, qui ob aetatem
senatores, ob cura mac sollicitudinem rei publicaepatres uocati
sunt.

151. {$ĪĪĪĪDXLIII$} Manasses regnauit annos LV.

152. Per idem tempus Romanis praefuit Numa Pompilius, qui primus
Vestales uirgines instituit

153. duosque menses Ianuarium et Februarium decem mensibus anni
adiecit.

154. Tunc quoque Sibilla Samia claruit.

155. {$ĪĪĪĪDLV$} Amon regnauit annos XII.

156. Huius temporibus Tullius Hostilius prior in re publica
censum egit, primusque purpura et fascibus usus est.

157. {$ĪĪĪĪDLXXXVII$} Iosias regnauit annos XXXII.

158. Tales Milesius primus phisicus clarus habetur.

159. Prophetantibus in Iudaea Heremia, Olda et Sofonia.

160. {$ĪĪĪĪDCXVIII$} Ioachim regnauit annos XI.

161. Huius tertio anno Nabuchodonosor Iudaeam captam tributariam
fecit.

162. Tunc Danihel, Ananias, Azarias et Misahel in Babylone
claruerunt.

163. {$ĪĪĪĪDCVIIII$} Sedecias regnauit annos XI.

164. Hunc rex Babyloniae secundo ueniens ad Hierusalem cum
populum captiuum ducit templo incenso anno aedificationis suae
CCCCLIIII.

165. Per idem tempus Sappho mulier in diuerso poemate claruit.

166. Solon leges Atheniensibus dedit.

167. {$ĪĪĪĪDCLXXVIIII$} Hebreorum captiuitas annos LXX, in quibus
ignis ab altario sublatus et absconditus in puteo post
septuagesimo regressionis anno adsumitur inuentus uiuus.

168. Per idem captiuitatis tempus Iudith historia conscribitur.

169. Pythagoras quoque philosophus et arithmeticae artis inuentor
clarus habetur.

170. {$ĪĪĪĪDCCXIII$} Darius regnauit annos XXXIIII.

171. Huius secundo anno Iudaeorum est resoluta captiuitas, a quo
tempore in Hierusalem non reges, sed principes fuerunt usque ad
Aristobulum.

172. Tunc Romani pulsis regibus consules habere coeperunt.

173. {$ĪĪĪĪDCCXXXIII$} Xerxes regnauit annos XX.

174. Escilius, Pindarus, Sophocles et Euripides tragoediarum
scriptores celebrantur insignes.

175. Herodotus quoque historiarum scriptor et Zeusis agnoscitur
pictor.

176. {$ĪĪĪĪDCCLXXIII$} Artaxerxes, qui et Longimanus, regnauit
annos XL.

177. Eo regnante Esdras sacerdos legem renouauit.

178. Neemias muros Hierusolimorum restituit.

179. Aristarcus etiam et Aristophanes atque Sofocles tragoediarum
scriptores habiti sunt.

180. Hippocrates quoque medicus ac Socrates philosophus et
Democritus claruerunt.

181. {$ĪĪĪĪDCCXCII$} Darius, qui et Notus, regnauit annos XVIIII.

182. Plautus nascitur.

183. {$ĪĪĪĪDCCCXXXII$} Artaxerxes regnauit annos XL.

184. Huius tempore Hester historia docetur esse expleta.

185. Plato quoque et Xenofon Socratici insignes habentur.

186. {$ĪĪĪĪDCCCLVIII$} Artaxerxes, qui et Ochus, regnauit annos
XXVI.

187. Demosthenes orator agnoscitur.

188. Aristoteles philosophus praedicatur.

189. Plato moritur.

190. {$ĪĪĪĪDCCCLXII$} Xerxes Ochi filius regnauit annos IIII.

191. Exenocrates philosophus inlustris habetur.

192. {$ĪĪĪĪDCCCLXVIII$} Darius regnauit annos VI.

193. Alexander Illirios et Traces superans dehinc Hierusolimam
capit atque templum ingressus deo hostias immolauit.

194. Hucusque Persarum regnum stetit, dehinc reges Graecorum
incipiunt.

195. {$ĪĪĪĪDCCCLXXIII$} Alexander Macedo regnauit annos V. Huius
enim quinque anni postremi in ordine numerantur, quibus
monarchiam orbis obtinuit, nam septem eius priores in Persarum
regibus supputantur. Dehinc Alexandriae reges incipiunt.

196. {$ĪĪĪĪDCCCCXII$} Ptolomeus Lagi filius regnauit annos XL.

197. Hinc Iudaeam capiens plurimos Hebreorum in Aegypto
transtulit.

198. Hoc tempore Zenon stoicus et Menander comicus et Theufrastes
philosophus claruerunt.

199. Per idem etiam tempus Machabeorum liber inchoat primus.

200. {$ĪĪĪĪDCCCCLI$} Ptolomeus Philadephus regnauit annos
XXXVIII.

201. Hic Iudaeos, qui in Aegypto erant, absoluit et uasa sancta
Eleazaro pontifici restituens septuaginta interpretes petit ac
diuinas scripturas in Graecum eloquium transtulit.

202. Per idem tempus Aratus astrologus agnoscitur

203. atque argentei nummi primum Romae constituuntur.

204. {$ĪĪĪĪDCCCCLXXVII$} Ptolomeus Euergetes regnauit annos XXVI.

205. Sub quo Ihesus filius Sirach sapientiae librum conposuit.

206. {$ĪĪĪĪDCCCCXCIIII$} Ptolomeus Philopator regnauit annos
XVII.

207. Ab isto Iudaei proelio uicti, LX milia armatorum corruerunt.

208. Siciliamque Marcellus consul obtinuit.

209. {$V(5000)XIII$} Ptolomeus Epiphanes regnauit annos XXIIII.

210. Huius tempore gesta sunt quae secundi libri Machabeorum
historia continet.

211. Hac aetate poeta Ennius celebratur.

212. {$V(5000)LIII$} Ptolomeus Philometor regnauit annos XXXV.

213. Hunc Antiochus proelio superauit it Iudaeos uaria calamitate
oppressit.

214. Per idem tempus Scipio Africam uicit.

215. {$V(5000)LXXXII$} Ptolomeus Euergetes regnauit annos
XXVIIII.

216. Hoc tempore per consulem Brutum Spania a Romanis obtenta
est.

217. {$V(5000)XCVIIII$} Ptolomeus Soter regnauit annos XVII.

218. Varro Ciceroque nascuntur.

219. Traces Romanis subiciuntur.

220. {$V(5000)CVIIII$} Ptolomeus Alexander regnauit annos X.

221. Syria per Gabinium ducem in Romanorum dominio transit.

222. Poeta quoque Lucretius nascitur, qui postea sese furore
amatorio interfecit.

223. {$V(5000)CXVII$} Ptolomeus Cleopatrae filius regnauit annos
VIII.

224. Per idem tempus Plotius Gallus Romae Latinam rhetoricam
docuit primus.

225. Tunc quoque Sallustius historiographus nascitur.

226. {$V(5000)CXLVII$} Ptolomeus Dionisius regnauit annos XXX.

227. Pompeius Hierusolima capta Iudaeos Romanis tributarios
efficit.

228. Per idem tempus Cato philosophus agnoscitur.

229. Virgilius Oratiusque nascuntur.

230. Apollodorus praeceptor Augusti clarus habetur.

231. Cicero laude oratoria celebratur.

232. {$V(5000)CXLVIIII$} Cleopatra regnauit annos II, quia tertio
eius anno Iulius Caesar sumit imperium.

233. {$V(5000)CLIIII$} Gaius Iulius Caesar regnauit annos V.

234. Hic primus Romanorum singulare obtinuit principatum, a quo
etiam Caesares appellati sunt, Abhinc sequuntur imperatores.

235. {$V(5000)CCX$} Octauianus Augustus regnauit annos LVI.

236. Sub cuius imperio LXVIIII ebdomades in Danihelo sciptae
conplentur

237. et cessante regno ac sacerdotio Iudaeorum Dominus Ihesus
Xristus ex Virgine nascitur anno regni eius quadragesimo secundo.

238. {$V(5000)CCXXXIII$} Tiberius filius Augusti regnauit annos
XXIII.

239. Huius octauo decimo anno Dominus crucifixus est peractis a
principio mundi annis V(5000)CCXXVIII.

240. {$V(5000)CCXXXVII$} Gaius Caligola regnauit annos IIII.

241. Hic in deos se transferens in templo Hierusolimorum statuam
Iouis sub nomine suo poni iussit.

242. Per idem tempus Matheus apostolus euangelium in Iudaea
primus scripsit.

243. {$V(5000)CCLI$} Claudius regnauit annos XIIII.

244. Petrus ad superandum Simonem magum Romam pergit.

245. Marcus quoque euangelista Alexandriae Xristum euangelizat.

246. {$V(5000)CCLXV$} Nero regnauit annos XIIII.

247. Huius temporibus Simon magus cum altercationem proposuisset
cum Petro et Paulo apostolis, {€dicens se€} quendam {€uirtutem
esse dei magnam€}, medio die dum ad patrem uolare promittit in
caelum, a daemonibus, quibus in aera ferebatur, adiurante eos
Petro per deum, Paulo uero orante dimissus crepuit. Ob cuius
necem a Nerone Petrus crucifigitur, Paulus gladio caeditur.

248. Hac tempestate Persius poeta moritur.

249. Lucanus quoque ac Seneca praeceptor Neronis interficiuntur.

250. {$V(5000)CCLXXV$} Vespasianus regnauit annos X.

251. Huius secundo anno Titus Hierusolimam cepit atque subuerit,
ubi undecies centena milia Iudaeorum fame et gladio perierunt,
sed et praeter hos centum milia publice uenundata sunt.

252. {$V(5000)CCLXXVII$} Titus regnauit annos II.

253. Iste in utraque lingua tanto facundissimus extitit, ut
causas Latine ageret, poemata et tragoedias Graece conponeret.

254. Tanto autm bellicosissimus ut in expugnatione Hierusolimorum
sub patre militans duodecim propugnatores duodecim sagittarum
confoderet ictibus.

255. Porro in imperio tantae bonitatis fuit, ut nullum omnino
puniret, sed conuictos aduersum se coniuratione dimitteret, atuqe
in eadem familiaritate, qua antea habuerat, retineret.

256. Huius etiam inter omnia fuit illud celbre dictum perdidisse
diem, quo nihil boni fecerat.

257. {$V(5000)CCXCIII$} Domitianus frater Titi regnauit annos
XVI.

258. Hic post Neronem secundus xristianos persequitur.

259. Sub quo et apostolus Iohannes in Pathmos insula religatur.

260. Iste multos senatorum in exilio mittit ac perimit

261. cunctosque qui de genere Dauid erant interfici iussit, ut
nullus Iudaeorum ex regali superesset origine.

262. {$V(5000)CCXCIIII$} Nerua regnauit annum I.

263. Iohannes apostolus ab exilio Ephesum redit atque
efflagitatus ab Asiae episcopis euangelium nouissimus edidit.

264. {$V(5000)CCCXIII$} Traianus regnauit annos XVIIII.

265. Iste Asia et Babylonia capta usque ad Indiae fines post
Alexandrum accessit.

266. Huius temporibus Simon Cleopas Hierusolimorum episcopus
crucifigitur

267. et requiescit Iohannes apostolus.

268. {$V(5000)CCCXXXIIII$} Adrianus regnauit annos XXI.

269. Hic Iudaeos secundo rebelles subiugat urbemque Hierusolimam
restaurat eamque ex nomine suo Heliam uocat.

270. Per idem tempus Aquila Ponticus interpres secundus post LXX
oritur

271. et Basilides heresiarces agnoscitur.

272. {$V(5000)CCCLVI$} Antoninus Pius regnauit annos XXII.

273. Iste ob hoc tale cognomentum accepit, quia in omni regno
Romano cautionibus incensis cunctorum debita relaxauit, unde et
Pater patriae appellatus est.

274. Eo regnante Valentinus et Marcion heresiarces produntur

275. atque Gallienus medicus Pergamo genitus Romae clarus
habetur.

276. {$V(5000)CCCLXXV$} Antoninus minor regnauit annos XVIII.

277. Montanus Catafrigarum auctor et Titianus, a quo heresis
Encratitarum, exorti sunt.

278. {$V(5000)CCCLXXXVIII$} Commodus regnauit annos XIII.

279. Theodotion Ephesius interpres tertius apparuit

280. atque Ireneus episcopus Lugdunensis in doctrina habetur
insignis.

281. {$V(5000)CCCLXXXVIIII$} Helius Pertinax regnauit annum I.

282. Hic supplicante senatu ut uxorem Augustam et filium
Caesaremfaceret, rennuens ait sufficere sibi debere quod ipse
imperaret inuitus.

283. {$V(5000)CCCCVII$} Seuerus Pertinax regnauit annuos XVIII.

284. Symmachus interpres quartus agnoscitur.

285. Narcissus Hierusolimorum episcopus uirtutibus plurimis
celebratur.

286. Tertullianus Afer in ecclesia insignis habetur.

287. Origenes Alexandriae studiis eruditur.

288. {$V(5000)CCCCXIIII$} Antoninus Caracalla Seueri filius
regnauit annos VII.

289. In Hiericho quinta editio diuinarum scripturarum inuenta
est, cuius auctor non apparet.

290. {$V(5000)CCCCXV$} Macrinus regnauit annum I.

291. {$V(5000)CCCCXVIII$} Aurelius Antoninus regnauit annos III.

292. Sexta editio inuenta est Nicopoli.

293. Sabellius heresiarces oritur.

294. {$V(5000)CCCCXXXI$} Alexander regnauit annos XIII.

295. Origenes Alexandriae claruit

296. et Romae Vlpianus insignis iuris peritus.

297. {$V(5000)CCCCXXXIIII$} Maximinus regnauit annos III.

298. Iste primus ex militari corpore absque decreto senatus
imperator efficitur

299. et xristianos persequitur.

300. {$V(5000)CCCCXLI$} Gordianus regnauit annos VII.

301. Flauianus testimonio Spiritus sancti in specie columbae
super caput eius descendentis Romae episcopus ordinatur, licet
quidam hoc uerius de Zeferino adfirment.

302. {$V(5000)CCCCXLVIII$} Philippus regnauit annos VII.

303. Iste prior inter imperatores credidit Xristo.

304. Cuius etiam primo anno millesimus annus Romanae urbis fuisse
docetur expletus.

305. {$V(5000)CCCCXLVIIII$} Decius regnauit annum I.

306. Sanctus Antonius monahus Aegypto docetur exortus.

307. {$V(5000)CCCCLI$} Gallus et Volusianus filius regnauerunt
annos II.

308. Nouatus Cypriani episcopi presbyter Romam ueniens Nouatianam
heresem condidit.

309. {$V(5000)CCCCLXVI$} Valerianus cum Gallieno regnauit annos
XV.

310. Cyprianus primum rhetor, deinde episcopus martyrio
coronatur.

311. Gothi quoque Graeciam, Macedoniam, Asiam Pontumque
depopulant.

312. Valerianus xristianis persecutionem mouens, a rege Persarum
captus ibi in dedecore uitae consenuit.

313. {$V(5000)CCCCLXVIII$} Claudius regnauit annos II.

314. Iste Gothos Illiricum Macedoniamque uastantes exsuperat.

315. Paulus Samosatenus heresiarces agnoscitur.

316. {$V(5000)CCCCLXXIII$} Aurelianus regnauit annos V.

317. Hic persecutionem aduersus xristianos efficiens fulmine
corripitur et nec mora occiditur.

318. {$V(5000)CCCCLXXIIII$} Tacitus regnauit annum I.

319. Huius uitae breuitas gestorum nihil dignum praenotat.

320. {$V(5000)CCCCLXXX$} Probus regnauit annos VI.

321. Manicheorum heresis orta est.

322. {$V(5000)CCCCLXXXII$} Carus cum filio Carino et Numeriano
regnauit annos II.

323. Carus postquam de Persis triumphauit, uictor circa Tigridem
castra ponens ictu fulminis concidit.

324. {$V(5000)DII$} Diocletianus et Maximianus regnauerunt annos
XX.

325. Diocletianus diuinis libris adustis xristianos toto orbe
persequitur.

326. Iste primus gemmas uestibus calciamentisque inseri iussit,
dum sola purpura retro principes uterentur.

327. {$V(5000)DIIII$} Galerius regnauit annos XXX.

328. Huius breuitas imperii nihil dignum historiae contulit.

329. {$V(5000)DXXXIIII$} Constantinus regnauit annos XXX.

330. Iste primus imperatorum xristianus effectus licentiam dedit
xristianis libere congregari et in honore Xristi basilicas
construi.

331. His temporibus heresis Arriana exoritur Nicenumque concilio
a Constantino ad condemnationem Arrii congregatur.

332. Donatistarum scisma oboritur.

333. Per idem tempus crux Domini ab Helena Constantini matre
Hierusolimis reperta est.

334. Constantinus autem in extremo uitae suae ab Eusebio
Nicomediense episcopo baptizatus in Arrianum dogma conuertitur.
Heu pro dolor bono usus principio et fine malo !

335. {$V(5000)DLVIII$} Constantinus et Constans regnauerunt annos
XXIIII.

336. Constans Arrianus effectus catholicos toto orbe persequitur.

337. Cuius etiam fauore Arrius fretus, dum in Constantinopolim ad
ecclesiam pergeret aduersus nostros de fide dimicaturus,
diuertens per forum Constantini ad necessariam causam, uiscera
eius repente simul cum uita effusa sunt.

338. Per idem tempus Athanasius et Hilarius doctrina et
confessione fidei celebrantur.

339. Heresis Antropomorfitarum in Syria et Macedoniana in
Constantinopoli nascitur.

340. Donatus artis grammaticae scriptor ac praeceptor Hieronymi
Romae inlustris habetur.

341. Antonius monachus moritur.

342. Ossa Andreae et Lucae apostolorum Constantinopoli
transferuntur.

343. {$V(5000)DLX$} Iulianus regnauit annos II.

344. Hic ex clerico imperator effectus in idolorum cultu
conuertitur martyriaque infert xristianis

345. Qui etiam dum in odio Xristi templum in Hierusolimis Iudaeis
reparare permisisset atque ex omnibus prouinciis Iudaei collecti
noua templi fundamenti iacerent, subito nocte oborto terrae motu
saxa ab imo fundamentorum excussa longe lateque sparsa sunt.
Igneus quoque globus ab interiore aede templi egressus plurimos
eorum suo prostauit incendio. Quo terrore reliqui pauefacti
Xristum confitebantur inuiti, et ne hoc casu crederent factum,
sequenti nocte in uestimentis cunctorum crucis apparuit signum.

346. {$V(5000)DLXI $}Iouianus regnauit annum I.

347. Qui dum se ab exercitu imperatorem fieri conspiceret seque
xristianum adfirmans paganis praeesse non posse adsereret, «et
nos», inquit omnis exercitus, «qui per Iulianum nomen Xristi
abiecimus, tecum xristiani esse uolumus». Quibus ille auditis
imperii sceptra suscepit.

348. {$V(5000)DLXXV$} Valentinianus et Valens frater eius
regnauerunt annos XIIII.

349. Gothi apud Strium bifarie in Fridigerno et Atalarico diuisi
sunt. Sed Fridigernus Atalaricum Valentis auxilio superans huius
beneficii gratia ex catholico Arrianus cum omni gente Gothorum
effectus est.

350. Tunc Gulfilas eorum episcopus Gothicas litteras repperit et
utrumque testamentum in linguam propriam transtulit.

351. Fotinus quoque et Eunomius atque Apollinaris heretici eo
tempore agnoscuntur.

352. {$V(5000)DLXXXI$} Gratianus cum fratre Valentiniano regnauit
annos VI.

353. Ambrosius Mediolanensis episcopus in catholicorum dogmate
claruit.

354. Priscillanus heresim sui nominis condidit.

355. Martinus episcopus Turonorum Galliae ciuitatis multis
miraculorum signis effulsit.

356. {$V(5000)DXC$} Valentinianus cum Theodosio regnauit annos
VIIII.

357. Synodus Constantinopoli CL sanctorum patrum collegitur, in
quo omnes hereses condemnatur.

358. Hieronymus presbyter in Bethleem toto mundo clarus habetur.

359. Priscillianus accusante Itacio a Maximo tyranno gladio
caeditur.

360. Per idem tempus caput Iohannis baptistae Constantinopoli est
perductum et in septimo miliario ciuitatis humatum.

361. Gentium quoque templa per totum orbem iubente Theodosio
eodem tempore subuertuntur, nam adhuc intemerata manebant.

362. {$V(5000)DXCIII$} Theodosius cum Arcadio et Honorio regnauit
annos III.

363. Per idem tempus Iohannes anachorita insigniter claruit.

364. Qui etiam Theodosio consulenti de Eugenio tyranno uictoriam
illi praedixit.

365. {$V(5000)DCVI$} Arcadius cum fratre Honorio regnauit annos
XIII.

366. Huius temporibus Donatus Epiri episcopus uirtutibus insignis
est habitus. Qui draconem ingentem expuens in ore eius necauit,
quem octo iuga boum ad locum incendii uix trahere potuerunt, ne
aere putredo eius corrumperet.

367. Per idem tempus corpora sanctorum Abbacuc et Micheae
prophetarum diuina reuelatione produntur.

368. Gothi Italiam, Vuandali atque Alani Gallias adgrediuntur.

369. Augustinus quoque episcopus doctrinae scientia insignis
habetur.

370. Iohannes quoque Constantinopolitanus et Theophilus
Alexandrinus inlustres episcopi praedicantur.

371. {$V(5000)DCXXI$} Honorius cum Theodosio minore fratris filio
regnauit annos XV.

372. His imperantibus Gothi Romam capiunt.

373. Vuandali quoque Spanias et Sueui Gallaeciam occupant.

374. Hac tempestate Pelagius aduersus Xristi gratiam erroris sui
dogmata praedicat, ad cuius damnationem concilium apud Cartaginem
CCXIIII episcoporum congregantur.

375. Hoc tempore Cyrillus Alexandriae episcopus insignis est
habitus.

376. {$V(5000)DCXLVIII$} Theodosius minor Arcadii filius regnauit
annos XXVII.

377. Gens Vuandalorum ab Spaniis ad Africam transit ibique
catholicam fidem Arriana impietate subuertit.

378. Per idem tempus Nestorius Constantinopolitanus episcopus
suae perfidiae molitur errorem, aduersus quem Ephesena synodus
congregata eius impia dogma condemnat.

379. Hoc etiam tempore diabolus in specie Moysi Iudaeis in Creta
apparens, dum eos per mare pede sicco ad terram repromissionis
promittit perducere, plurimis necatis reliqui, qui saluati sunt,
confestim ad Xristi gratiam conuertuntur.

380. {$V(5000)DCLIIII$} Marcianus regnauit annos VI.

381. Cuius initio Calcedonense concilium geritur, ubi Eutices cum
Dioscoro Alexandrino episcopo condemnantur.

382. Huius etiam sexto imperatoris anno Theudericus rex Gothorum
cum ingenti exercitu Spaniam ingreditur.

383. {$V(5000)DCLXX$} Leo maior cum Leone minore regnauit annos
XVI.

384. Alexandria et Aegyptus errore Dioscori heretici languens
inmundo repleta spiritu canina rabie latrat.

385. Per idem tempus apparuit heresis Acefalorum Calcedonense
concilium inpugnantium. Atque ideo “Acefali”, id est sine capite,
nominantur, quia quis primus eam heresem introduxerit, non
inuenitur. Cuius heresis peste plurimi actenus Orientalium
languent.

386. {$V(5000)DCLXXXVII$} Zenon regnauit annos XVII.

387. Iste Zenon Leonem Augustum filium suum interficere quaerens,
pro eo mater eius alium figura similem obtulit ipsumque Leonem
occulte clericum fecit. Quique in clericatu usque ad Iustiniani
tempore uixit.

388. Per idem tempus corpus Barnabae apostoli et euangelium
Mathei eius stilo scriptum ipso reuelante repertum est.

389. {$V(5000)DCCXIIII$} Anastasius regnauit annos XXVII.

390. Trasamundus Vuandalorum rex catholicas ecclesias claudit et
CXX episcopos exilio in Sardiniam mittit.

391. Fulgentius quoque in confessione fidei et scientia floruit.

392. Per idem tempus apud Cartaginem Olimpius quidam Arrianus in
balneis sanctam trinitatem blasphemans tribus igneis iaculis
angelo emittente uisibiliter est conbustus.

393. Barbas quoque quidam Arrianus episcopus, dum contra regulam
fidei quendam baptizans dixisset «baptizat te Barbas in nomine
Patris per Filium in Spiritu sancto», statim aqua, quae fuerat ad
baptizandum deportata, nusquam conparuit. Quod aspiciens qui
baptizandus erat confestim ad catholicam ecclesiam abiit et iuxta
morem fidei baptismum Xristi suscepit.

394. {$V(5000)DCCXXII$} Iustinus maior regnauit annos VIII.

395. Post Trasamundum Childericus ex Valentiniani imperatoris
captiua filia genitus in Vuandalis regnum suscepit.

396. Qui sacramento a Trasamundo obstrictus, ne catholicis in
regno suo consuleret, antequam regnum susciperet episcopos ab
exilio reuerti iussit eisque ecclesias reformari praecepit.

397. {$V(5000)DCCLXI$} Iustinianus regnauit annos XXXVIIII.

398. Belisarius patricius mirabiliter de Persis triumpauit.

399. Qui deinde a Iustiniano in Africam missus Vuandalorum gentem
deleuit.

400. Per idem tempus corpus sancti Antonii monachi diuina
reuelatione repertum Alexandria perducitur et ecclesia sancti
Iohannis baptistae humatur.

401. {$V(5000)DCCLXXII$} Iustinus minor regnauit annos XI.

402. Narsis patricius postquam sub Iustiniano Augusto Totilanem
Gothorum regem in Italiam superauit, Sofiae Augustae Iustini
coniugis minis perterritus Langobardos a Pannoniis inuitauit
eosque in Italiam introducit.

403. Hac tempestate Leuuigildus rex Gothorum quasdam Spaniae
regiones sibi rebelles in potestatem sui regni superando redigit.

404. {$V(5000)DCCLXXVIIII$} Tiberius regnauit annos VII.

405. Gothi per Ermenegildum Leuuigildi regis filium bifariae
diuisi mutua caede uastantur.

406. {$V(5000)DCCC$} Mauricius regnauit annos XXI.

407. Sueui a Leuuigi rege obtenti Gothis subiciuntur.

408. Gothi Reccaredo principe innitente ad fidem catholicam
reuertuntur.

409. Auares aduersus Romanos dimicantes auro magis quam ferro
pelluntur.

410. {$V(5000)DCCCVIII$} Focas regnauit annos VIII.

411. Iste seditione militari imperator effectus Mauricium
Augustum nobiliumque multos interfecit.

412. Huius tempore Prasini et Veneti per Orientem uel Aegyptum
ciuile bellum faciunt ac sese mutua caede prosternunt.

413. Proelia quoque Persarum grauissima aduersus rem publicam
excitantur. A quibus Romani fortiter debellati plurimas
prouincias et ipsam Hierusolimam amiserunt.

414. {$V(5000)DCCCXIII$} Eraclius dehinc quintum agit annum
imperii.

415. Sisebutus Gothorum gloriosissimus princeps in Spania
plurimas Romanae militiae urbes sibi bellando subiecit

416. et Iudaeos sui regni subditos ad Xristi fidem conuertit.

417. Fiunt igitur ab exordio mundi usque in eram praesentem, hoc
est in anno quinto imperatoris Eraclii et quarto religiosissimi
principis Sisebuti, anni V(5000)DCCCXIII.

418. Residuum saeculi tempus humanae inuestigationis incertum
est. Omnem enim de hac re quaestionem Dominus Ihesus Xristus
abstulit dicens {€«non est uestrum scire tempora uel momenta quae
Pater posuit in sua potestate»€} et alibi {€«de die autem»€},
inquit, {€«et hora nemo scit neque angeli caelorum nisi solus
Pater»€}. Vnus quisque ergo de suo cogitet transitu, sicut sacra
scriptura ait {€«in omnibus operibus tuis memorare nouissima tua,
et in aeternum non peccabis »€}

Quando enim quisque de saeculo migrat, tunc illi {€consummatio
saeculi est€}.

 Recensio 2  

INCIPIT CHRONICA ISIDORI

1. Breuem temporum per generationes et regna primus ex nostris
Iulius Africanus sub imperatore Marco Aurelio Antonino simplici
historiae stilo elicuit. Dehinc Eusebius Caesariensis atque
sanctae memoriae Hieronymus chronicorum canonum multiplicem
ediderunt historiam regnis simula c temporibus ordinatam. Post
hos alii atque alii, inter quos praecipue Victor Tonnonensis
ecclesiae episcopus recensitis praedictorum historiis gesta
sequentium aetatum usque ad consulatum Iustini iunioris expleuit.

2. Horum nos temporum summam ab exordio mundi usque ad Augusti
Eracli uel Suinthilani regis temporibus quanta potuimus breuitate
notauimus, adicientes e latere descendentem lineam temporum,
cuius indicio summa praeteriti saeculi cognoscatur.

2a. Prima aetas saeculi.

3. Sex diebus rerum omnium creaturam deus formauit: primo die
condidit lucem, secundo {€firmamentum caeli€}, tertio speciem
maris et terrae, quarto sidera, quinto pisces et uolucres, sexto
{€bestias atque iumenta€}, nouissime {€ad similitudinem suam
hominem€} primum Adam.

4. {$CCXXX$} Adam annorum CCXXX genuit Seth, qui {€pro Abel€}
natus est interpretaturque resurrectio quia in ipso resuscitatum
est semen iustum, quod est stirpis filiorum dei.

5. {$CCCCXXXV$} Seth annorum CCV genuit Enos, qui primus {€coepit
inuocare nomen domini€}.

6. {$DCXXV$} Enos annorum CXC gnuit Cainan.

6a. Per idem tempus Cain primus ante diluuium ciuitatem condidit
quam de sola multitudine posteritatis suae impleuit.

7. {$DCCXCV$} Cainan annorum CLXX genuit Malalehel, cui nomen
dicitur plantatio dei.

8. {$DCCCCLX$} Malalehel annorum CLXV genuit Iareth, qui
interpretatur descendens siue roborans.

9. {$ĪCXXII$} Iareth annorum CLXII genuit Enoch, qui translatus
est a deo quique etiam nonnulla scripsisse fertur, sed ob
antiquitatem suspectae fidei a patribus refutata sunt.

10. {$ĪCCLXXXVII$} Enoch annorum CLXV genuit Matusalam, qui iuxta
annorum seriem uixisse quattordecim annis post diluuium
reperitur. Propter quod eum nonnulli cum patre suo Enoch, qui
translatus fuerat, aliquantulum fuisse, donec diluuium
praeteriret, falsa opinione existimant.

11. Hac generatione concupierunt filii dei filias hominum.

12. {$ĪCCCCLIIII$} Matusalam annorum CLXVII genuit Lamech.

13. Hac generatione Gigantes nati sunt.

14. Hac quoque aetate Iubal ex genere Cain artem musicam
repperit, cuius etiam frater Tubalcain {€aeris ferrique€}
inuentor fuit.

15. {$ĪDCXLII$} Lamech annorum CLXXXVIII genuit Noe, cuius diuino
oraculo arca aedificare iubetur anno aetatis suae quingentesimo.

16. His temporibus, ut refert Iosephus, scientes illi homines
quod aut igne aut aquis perire poterant, in duabus columnis ex
latere et lapide factis studia sua conscripserunt ne delerentur
memoria quae sapienter inuenerant. Quarum lapidea columna fertur
diluuium euasisse et actenus in Syria permanere.

17. {$ĪĪCCXLII$} Noe annorum DC factum legitur diluuium, cuius
arcam Iosephus sedisse refert in montes Armeniae qui uocatur
Ararat.

18. Fuerunt autem Noe filii tres, ex quibus septuaginta duae
gentes sunt ortae id est XV de Iafeth, XXX de Cham, XXVII de Sem.

18a. Secunda aetas saeculi.

19. {$ĪĪCCXLIIII$} Sem anno secundo post diluuium genui Arfaxat,
a quo gens Chaldeorum exorta est

19a. Iste Sem fertur fuisse Melchisedech qui primus post diluuium
condidit urbem Salem, quae nunc uocatur Hierusalem.

20. {$ĪĪCCCLXXVIIII$} Arfatax annorum CXXXV genuit Salam, a quo
antiqui Samaritae uel Indii.

21. {$ĪĪDVIIII$} Sala annorum CXXX genuit Heber, a quo Hebrei
nuncupati sunt.

22. {$ĪĪDCXLIII$} Heber annorum CXXXIIII genuit Falech, cuius
tempore turris aedificata est factaque linguarum diuisio. Huius
turris altitudo quinque milia centum septuaginta quattuor dicitur
tenere passuum, paulatim a latioribus in angustiis coartata ut
pondus inminens facilius sustentaret. Describunt ibi templa
marmorea lapidibus pretiosis auroque distincta et multa alia quae
uidentur incredibilia. Hanc turrem Nebroth gigans construxit,
qui post confusionem linguarum migrauit inde ad Persas eosque
ignem colere docuit.

23. {$ĪĪDCCLXXIII$} Falech annorum CXXX genuit Ragau.

24. His temporibus primum templa constructa sunt et quidam
principes gentium tamquam dii adorari coeperunt.

25. {$ĪĪDCCCCV$} Ragau annorum CXXXII genuit Seruch.

26. Sub quo Scitarum regnum exortum est, ubi primus regnauit
Tanus.

27. {$ĪĪĪXXXV$} Seruch annorum CXXX genuit Nahor.

28. Aegyptiorum regnum sumit principium, ubi primus regnauit
Zoes.

29. {$ĪĪĪCXIIII$} Nahor annorum LXXVIIII genuit Thara.

30. Sub quo regnum Assyriorum Siciniorumque exoritur. Sed primus
in Assyriis regnauit Belus, quem quidam Saturnum existimant;
primusque in Siciniis Agialeus, a quo Agialea noncupata est, quae
actenus Peloponensis uocatur.

(33a). Tertia aetas saeculi.

31. {$ĪĪĪCLXXXIIII$} Thara annorum LXX genuit Abraham.

31a. Per idem tempus Ninus rex Assyriorum regnauit, qui primus
bella instituit et armorum instrumenta inuenit.

32. [...]

32a. Hac aetate magica ars in Persida a Zoroastre rege
Bactrianorum reperta est.

33. Muri quoque Babyloniae a Semiramide regina Assyriorum hoc
tempore aedificantur.

34. {$ĪĪĪCCLXXXIIII$} Abraham annorum C genuit Isaac ex Sarra
libera. Nam primum ex ancilla Agar genuerat Ismahel, a quo
Ismahelitarum gens, qui postea Agareni, ad ultimum Sarraceni sunt
dicti.

35. {$ĪĪĪCCCXLIIII$} Isaac annorum LX genuit geminos, quorum
primus Esau. a quo Idumei, secundus Iacob, qui cognominatus est
Israhel, a quo et Israhelitae sunt nuncupati.

36. Hoc tempore regnum Graecorum inchoat, ubi primus regnauit
Inachus.

37. [...]

38. [...]

39. {$ĪĪĪCCCCXXXIIII$} Iacob annorum XC genuit Ioseph.

40. His temporibus Sirapis Iouis filius Aegyptiorum rex moriens
in deos transfertur.

(38). Tunc apud lacum Tritonidem Miuerua in specie uirginali
apparuit, quae plurimis claruisse ingeniis praedicatur. Haec enim
inuentrix fabricae fuisse dicitur, clipeum et arcum haec
repperit, ordire telam et colorare lanas haec docuit.

(37). Hac etiam aetate Foroneus rex Inachi filius claruit, qui
primus in Graecia legis iudiciaque instituit.

41. [...]

42. {$ĪĪĪDXLIIII$} Ioseph annos CX.

43. Hoc tempore Graecia Argo regnante habere segetes coepit
delatis aliunde seminbus.

44. {$ĪĪĪDCLXXXVIII$} Hebreorum seruitutis in Aegypto annos
CXLIIII.

45. His temporibus Prometheus fuisse scribitur, quemfingunt
fabulae de luto formasse omines.

46. [...]

46a. Tunc etiam frater eius Atlans astrologiam repperit motumque
caeli et rationem primus considerauit.

47. Tunc fuit et Mercurius nepus Atlantis multarum artium peritus
et ob hoc post mortem in deos translatus.

48. Hac etiam aetate primus Prociclus quadrigam iunxit.

49. Eodemque tempore Cecrobs Athenas condidit et ex nomine
Mineruae Atticos Athenienses uocauit.

50. Iste etiam bouem immolans primus in sacrificio Iouem adorare
praecepit.

(46b). Hoc etiam tempore in Graecia Corinthus condita ibique
picturae ars a Cleanthe reperta.

51. Coretes et Coribantes modulatam in armis saltationem et
consonam primi tunc inuenerunt.

52. Tunc etiam fuisse scribitur in Tessalia sub Diocalione factum
diluuium

53. et Faetontis fabulosum incendium.

54. {$ĪĪĪDCCXXVIII$} Moyses annos XL in heremo rexit populum de
seruitute Aegyptia liberatum.

55. Hoc tempore Iudaei per Moysen simul cum lege et litteras
habere coeperunt.

56. Tunc templum Delphis construitur,

57. Lacedemon conditur,

58. uitis in Graecia inuenitur.

59. {$ĪĪĪDCCLV$} Iosue successor Moysi rexit populum annos XXVII.

60. His temporibus primus Erectonius Athenensium princeps in
Graeciam quadrigam iunxit.

61. {$ĪĪĪDCCXCV$} Gothonihel annos XL.

62. Cadmus regnat Thebis, qui primus Graecas litteras adinuenit.

63. Linus quoque et Anfion apud Graecos in musica arte primi tunc
claruerunt.

64. [...]

64a. Ideique Dactili ferri metallum in Graecia eodem tempore
inuenerunt.

65. {$ĪĪĪDCCCLXXV$} Aoth annos LXXX.

66. His temporibus fabulae fictae sunt de Treptolemo, quod
iubente Cerere serpentium pinnis gestatus indigentibus frumenta
uolando distribuerit ;

67. de Hipocentarius, quod equorum hominumque fuerint natura
permixti ;

68. de Cerbero tricipite inferorum cane ;

69. de Frixo et Helle sorore sua, quod ariete uecti per aerem
uolauerint;

70. de Gorgone meretrice, quae crinita serpentibus fuerit et
aspicientes conuertebat in lapides;

71. de Bellorofonte, quod equo pinnis uolante sit uectus ;

72. de Anfione, quod citharae cantu lapides et saxa commouerit.

73. {$ĪĪĪDCCCCXV$} Debbora annos XL.

74. Per idem tempus Apollo citharam condidit et medicinae artem
inuenit.

75. Fabula quoque tunc ficta est de fabro Dedalo et eius Icaro
filio, quod coaptatis sibi pinnis uolauerint.

76. Hac aetate primus regnat Latinis Picus, qui fertur fuisse
Saturni filius.

77. {$ĪĪĪDCCCCLV$} Gedeon annos XL.

77a. Hac aetate alter Mercurius lyram repperit et Orpheo
tradidit.

77b. Hoc tempore Filemon primus apud Pitium chorum instituit.

78. [...]

79. [...]

80. Argonautarum quoque nauigatio tunc scribitur.

81. {$ĪĪĪDCCCCLVIII$} Abimelech annos III.

82. [...]

82a. Hercules Ilium uastat

(88). et Anteum palestrae artis inuentorem interimit.

83. {$ĪĪĪDCCCCLXXXI$} Tola annos XXIII.

84. Huius temporibus in Troia post Laumedontem regnauit Priamus.

85. Tunc fabula ficta est de minotauro bestia laberinto inclusa.

86. {$ĪĪĪĪIII$} Iait annos XXII.

87. Hercules agonem Olympiacum instituit.

88. [...]

(97). Carmentis nympha Latinas litteras repperit.

89. {$ĪĪĪĪVIIII$} Iepte annos VI.

90. Huius tempore Hercules quinquagesimum secundum annum agens ob
morbi dolorem sese flammis iniecit.

(91). [...]

92. {$ĪĪĪĪXVI$} Abessa annos VII.

(91). Per idem tempus Alexander Helenam rapuit Troianumque bellum
decennale surrexit.

93. Amazones arma sumpserunt.

94. {$ĪĪĪĪXXIIII$} Abdon annos VIII.

95. Troia capitur

96. et Aeneas Italiam uenit.

97. [...]

98. {$ĪĪĪĪXLIIII$} Samson annos XX.

99. Ascanius Aeneae filius Albam condidit.

100. Vlixis quoque fabulae uel sirenarum eodem tempore fictae
sunt.

101. {$ĪĪĪĪLXXXIIII$} Heli sacerdos annos XL.

102. Arca testamenti ab allofilis capitur

103. regnumque Siciniorum finitur.

104. {$ĪĪĪĪCXXIII$} Samuhel et Saul annos XL.

105. Lacedemoniorum regnum exoritur

106. atque in Graecia Homerus poeta primus fuisse putatur.

106a. Quarta aetas saeculi.

107. {$ĪĪĪĪCLXIIII$} Dauid regnauit annos XL.

108. Codrus Atheniensium rex sponte se pro salute patriae
hostibus offerens interimitur

109. et Cartago a Didone aedificatur.

110. Prophetantibus in Iudaea Gad, Nathan et Asaph.

111. {$ĪĪĪĪCCIIII$} Salomon regnauit annos XL.

112. Iste quarto regni sui anno templum Hierusolimis aedificauit
consummauitque anno octauo.

113. {$ĪĪĪĪCCXXI$} Roboam regnauit annos XVII.

114. Sub quo decem tribus a duabus separatae sunt et reges in
Samaria habere coeperunt.

115. Hac aetate Samus conditur.

116. Sibilla Eritria inlustris habetur.

117. {$ĪĪĪĪCCXXIIII$} Abia regnauit annos III.

118. Sub quo Hebreorum pontifex maximus Abimelech insignis est
habitus.

119. {$ĪĪĪĪCCLXV$} Asa regnauit annos XLI.

120. Prophetabant in Iudaea Achias, Ieu, Amos, Iohel et Azarias.

121. {$ĪĪĪĪCCXC$} Iosaphat regnauit annos XXV.

122. Prophetabant Helias, Abdias et Micheas.

123. {$ĪĪĪĪCCXCVIII$} Ioram regnauit annos VIII.

124. Prophetabant Helias et Heliseus.

125. {$ĪĪĪĪCCXCVIIII$} Ochozias regnauit annum I.

126. Helias rapitur, cuius septem insignia miracula numerantur.

127. {$ĪĪĪĪCCCVI$} Athalia regnauit annos VII.

128. Ionadab sacerdos, filius Recab, clarus habetur

129. et Ioiade pontifex, qui solus post Moysen uixisse annis CXXX
perhibetur.

130. {$ĪĪĪĪCCCXLVI$} Ioas regnauit annos XL.

131. Zacharias propheta occiditur.

132. Heliseus moritur,cuius uirtutes quattuordecim praedicantur.

133. Ligurgus quoque legislator Apollinis apud Graeciam insignis
habetur.

134. {$ĪĪĪĪCCCLXXV$} Amasias regnauit annos XXVIIII.

134a. Cartaginem hoc tempore quidam asserunt conditam, alii ut
superius.

135. {$ĪĪĪĪCCCCXXVII$} Ozias regnauit annos LII.

(140). Olympias primum a Graecis instituitur.

(140a). Agnus in Aegypto loquitur.

136. Sardanapallus rex spontaneo oncendio concrematur

137. Assyriorumque regnum in Medos transfertur.

138. Tunc Esiodus poeta claruit

139. atque Fidon Argiuus mensuras et pondera repperit.

140. [...]

141. Osee, Amos, Esaia et Iona in Iudaea prophetauerunt.

142. {$ĪĪĪĪCCCCXLIII$} Ioathan regnauit annos XVI.

143. Remus Romulusque nascuntur.

144. Prophetantibus in Iudaea Osee et Iohel, Esaia et Michea.

145. {$ĪĪĪĪCCCCLVIIII$} Achaz regnauit annos XVI.

146. Huius temporibus Romulus Romam condidit,

147. et Sennacherib Assyriorum rex decem tribus in Medis
transduxit atque in Iudaea Samaritas accolas misit.

148. {$ĪĪĪĪCCCCLXXXVIII$} Ezechias regnauit annos XXVIIII.

149. Sub quo prophetabant Esaias et Osee.

150. Hoc tempore Romulus primus milites ex populo sumpsit
centumque a populo nobilissimos uiros elegit, quos ob aetatem
senatores, ob cura mac sollicitudinem rei publicaepatres uocati
sunt.

151. {$ĪĪĪĪDXLIII$} Manasses regnauit annos LV.

152. Per idem tempus Romanis praefuit Numa Pompilius, qui primus
pontifices et uirgines Vestales instituit, falsorum deorum
numerositate ciuitatem impleuit.

153. [...]

153a. Duos menses in annum Romanis ad decem menses adiecit
Ianuarium diis superis, Februarium diis inferis dedicauit.

154. Tunc quoque Sibilla Samia claruit.

155. {$ĪĪĪĪDLV$} Amon regnauit annos XII.

156. Huius temporibus Tullius Hostilius primus purpura et
fascibus usus est priorque in re publica cesum egit, quod adhuc
per orbem terrarum incognitum erat.

157. {$ĪĪĪĪDLXXXVII$} Iosias regnauit annos XXXII.

158. Tales Milesius philosophus phisicus claruit, qui defectus
solis acutissima perscrutatione, conprehensis astrologiae
numeris, primus inuestigauit.

159. Prophetantibus in Iudaea Heremia, Olda et Sofonia.

160. {$ĪĪĪĪDCXVIII$} Ioachim regnauit annos XI.

161. Huius tertio anno Nabuchodonosor Iudaeam captam tributariam
fecit.

162. Tunc Danihel, Ananias, Azarias et Misahel in Babylone
claruerunt.

163. {$ĪĪĪĪDCVIIII$} Sedecias regnauit annos XI.

164. Hunc rex Babyloniae secundo ueniens ad Hierusalem cum
populum captiuum ducit templo incenso anno aedificationis suae
CCCCLIIII.

165. Per idem tempus Sappho mulier in Graecia diuerso poemate
claruit.

166. Solon leges Atheniensibus dedit.

166a. Quinta aetas saeculi.

167. {$ĪĪĪĪDCLXXVIIII$} Hebreorum captiuitas annos LXX, in quibus
ignis ab altario dei sublatus et absconditus in puteo post
septuagesimo regressionis anno adsumitur inuentus uiuus.

168. Per idem captiuitatis tempus Iudith historia conscribitur.

169. Pythagoras quoque philosophus et arithmeticae artis inuentor

169a. et Ferecides historiarum primus scriptor et Xenofanes
tragoediarum inuentor insignes habetur.

170. {$ĪĪĪĪDCCXIII$} Darius regnauit annos XXXIIII.

171. Huius secundo anno Iudaeorum est resoluta captiuitas, a quo
tempore in Hierusalem non reges, sed principes fuerunt usque ad
Aristobulum.

172. Tunc Romani pulsis regibus consules habere coeperunt.

173. {$ĪĪĪĪDCCXXXIII$} Xerxes regnauit annos XX.

174. Escilius, Pindarus, Sophocles et Euripides tragoediarum
scriptores insignes celebrantur.

175. Herodotus quoque historiarum scriptor et Zeusis agnoscitur
pictor.

176. {$ĪĪĪĪDCCLXXIII$} Artaxerxes, qui et Longimanus, regnauit
annos XL.

177. Eo regnante Esdras sacerdos incensam ex gentibus legem
renouauit.

178. Neemias muros Hierusolimorum restituit.

179. Aristarcus etiam et Aristophanes atque Sofocles tragoediarum
scriptores,

180. Cratinus quoque comicus primus et Hippocrates medicus ac
Socrates philosophus atque Democritus claruerunt.

181. {$ĪĪĪĪDCCXCII$} Darius, qui et Notus, regnauit annos XVIIII.

182. [...]

182a. Haec aetas habuit philosophum Platonem et Gorgiam primum
rhetorem.

183. {$ĪĪĪĪDCCCXXXII$} Artaxerxes regnauit annos XL.

184. Huius tempore Hester historia docetur esse expleta.

185. Xenofon quoque Socraticus insignis habetur.

186. {$ĪĪĪĪDCCCLVIII$} Artaxerxes, qui et Ochus, regnauit annos
XXVI.

187. Demosthenes orator primus agnoscitur.

188. et Aristoteles primus dialecticus praedicatur.

189. Plato moritur.

190. {$ĪĪĪĪDCCCLXII$} Xerxes Ochi filius regnauit annos IIII.

191. Xenocrates philosophus inlustris habetur.

192. {$ĪĪĪĪDCCCLXVIII$} Darius regnauit annos VI.

193. Alexander Illirios et Traces superans dehinc Hierusolimam
capit atque templum ingressus deo hostias immolauit.

194. Hucusque Persarum regnum stetit, dehinc reges Graecorum
incipiunt.

195. {$ĪĪĪĪDCCCLXXIII$} Alexander Macedo regnauit annos V. Huius
enim quinque anni postremi in ordine numerantur, quibus
monarchiam orbis obtinuit, nam septem eius priores in Persarum
regibus supputantur. Dehinc Alexandriae reges incipiunt.

196. {$ĪĪĪĪDCCCCXII$} Ptolomeus Lagi filius regnauit annos XL.

197. Hinc Iudaeam capiens plurimos Hebreorum in Aegypto
transtulit.

198. Hoc tempore Zenon stoicus et Menander comicus et Theufrastes
philosophus claruerunt.

199. Per idem etiam tempus Machabeorum liber inchoat primus.

200. {$ĪĪĪĪDCCCCLI$} Ptolomeus Philadephus regnauit annos
XXXVIII.

201. Hic Iudaeos, qui in Aegypto erant, absoluit et uasa sancta
Eleazaro pontifici restituens septuaginta interpretes petit ac
diuinas scripturas in Graecum eloquium transtulit.

202. Per idem tempus Aratus astrologus agnoscitur

203. atque argentei nummi primum Romae constituuntur.

204. {$ĪĪĪĪDCCCCLXXVII$} Ptolomeus Euergetes regnauit annos XXVI.

205. Sub quo Ihesus filius Sirach sapientiae librum conposuit.

206. {$ĪĪĪĪDCCCCXCIIII$} Ptolomeus Filopator regnauit annos XVII.

207. Ab isto Iudaei proelio uicti, LX milia armatorum corruerunt.

208. Per idem tempus Siciliam Marcellus consul obtinuit.

209. {$V(5000)XIII$} Ptolomeus Epiphanes regnauit annos XXIIII.

210. Huius tempore gesta sunt quae secundi libri Machabeorum
historia continet.

210a. Hac aetate Romani uictos Graecos liberos esse iusserunt.

211. [...]

211a. Hoc tempore Ennius primus poeta Latinus insignis Romae est
celebratus.

212. {$V(5000)LIII$} Ptolomeus Philometor regnauit annos XXXV.

213. Hunc Antiochus proelio superauit it Iudaeos uaria calamitate
oppressit.

214. Per idem tempus Scipio Africam uicit.

214a. Terentius comicus claruit.

215. {$V(5000)LXXXII$} Ptolomeus Euergetes regnauit annos
XXVIIII.

216. Hoc tempore per consulem Brutum Spania a Romanis obtenta
est.

217. {$V(5000)XCVIIII$} Ptolomeus Soter regnauit annos XVII.

218. Varro Ciceroque nascuntur.

219. Traces Romanis subiciuntur.

220. {$V(5000)CVIIII$} Ptolomeus Alexander regnauit annos X.

221. Syria per Gabinium ducem in Romanorum dominio transit.

222. Poeta quoque Lucretius nascitur, qui postea sese furore
amatorio interfecit.

223. {$V(5000)CXVII$} Ptolomeus Cleopatrae filius regnauit annos
VIII.

224. Per idem tempus Plotius Gallus Romae Latinam rhetoricam
primus docuit.

225. Tunc quoque Sallustius historiographus nascitur.

226. {$V(5000)CXLVII$} Ptolomeus Dionisius regnauit annos XXX.

227. Pompeius Hierusolima capta Iudaeos Romanis tributarios
efficit.

228. Per idem tempus Cato philosophus agnoscitur.

229. [...]

229a. Virgilius nascitur Mantua, Oratius Venusina.

230. Tunc etiam Apollodorus praeceptor Augusti clarus habetur

231. et Cicero laude oratoria celebratur.

232. {$V(5000)CXLVIIII$} Cleopatra regnauit annos II.

232a. Haec Ptolomei regis Aegyptiorum fuit filia et fratris
Ptolomei soror et coniunx effecta. Quem dum fraudare regnui
uoluisset, tempore belli ciuilis in Alexandria occurrit Caesari
et per speciem atque stuprum regnum sibi et necem Ptolomei apud
Iulium impetrauit atque Alexandriae regnum in Romanam traniuit
dicionem.

233. {$V(5000)CLIIII$} Gaius Iulius Caesar regnauit annos V.

233a. Hic antea consul creatus Gallias obtinuit,

233b. de Britannia triumphauit.

234. [...]

234a. Postremum ciuile bellum aduersus Pompeium adhibito
monarchiam totius imperii Romani obtinuit, ex cuius nomine
sequentes imperatores Caesares appellati sunt. Post hunc
sequuntur imperatores.

(237a). Sexta aetas saeculi.

235. {$V(5000)CCX$} Octauianus Augustus regnauit annos LVI.

235a. Iste in imperio post Siculum bellum triumphos tres egit:
Dalmaticum, Asiaticum, postremu Alexandrinum aduersus Antonium;
inde Spanum. Dinde terra marique pace toto orbe parta Iani portas
clusit et obserauit.

236. Sub cuius imperio LXVIIII ebdomades in Danihelo sciptae
conplentur

237. et cessante regno ac sacerdotio Iudaeorum Dominus Ihesus
Xristus de Virgine nascitur anno regni eius quadragesimo secundo.

238. {$V(5000)CCXXXIII$} Tiberius regnauit annos XXIII.

238a. Iste dum per cupiditatem reges ad se uenientes non
remitteret, multas gentes a Romano imperio recesserunt.

239. Huius octauo decimo anno regni Dominus crucifixus est
peractis a principio mundi annis V(5000)CCXXVIII.

240. {$V(5000)CCXXXVII$} Gaius Caligola regnauit annos IIII.

241. Hic in deos se transferens in templo Hierusolimorum statuam
Iouis sub nomine suo poni iussit.

242. Per idem tempus Matheus apostolus euangelium in Iudaea
primus scripsit.

243. {$V(5000)CCLI$} Claudius regnauit annos XIIII.

243a. Iste medie imperans multa gessit mediocriter, multa
crudeliter.

244. Hoc regnante Petrus apostolus contra Simonem magum Romam
pergit.

245. Marcus quoque euangelista Alexandriae Xristum praedicans
euangelium scripsit.

246. {$V(5000)CCLXV$} Nero regnauit annos XIIII.

246a. Hic nimiae crudelitatis et luxuriae deditus retibus aureis
piscabatur.

246b. Matrem et sororem et prostituit et inrfecit.

246c. Senatum multum extinxit.

246d. Multas rei publicae prouincias uel urbes amisit.

246e. Vrbem quoque Romam incendit, ut Troiani excidii imaginem
cerneret.

247. Huius temporibus Simon magus cum altercationem proposuisset
cum Petro et Paulo apostolis, dicens {€se€}quandam {€uirtutem
esse dei magnam€}, media die dum ad caelum uolare promittit in
caelum, a daemonibus, quibus in aera ferebatur, adiurante eos per
deum Petro, Paulo uero orante dimissus crepuit. Ob cuius necem a
Nerone Petrus crucifigitur, Paulus gladio caeditur.

(249). Tunc Lucanus ac Seneca praeceptor Neronis ab eodem Nerone
interficiuntur.

248. Poeta Persius moritur.

250. {$V(5000)CCLXXV$} Vespasianus regnauit annos X.

250a. Iste in disciplina militari strenuus multas prouincias,
quas Nero amiserat, bellando rei publicae restituit.

250b. Inmemor offensarum fuit, conuicia in se dicta leuiter
tulit.

251. Huius secundo anno Titus Hierusolimam cepit atque subuerit,
ubi undecies centena milia Iudaeorum fame et gladio perierunt,
sed et praeter hos centum milia publice uenundata sunt.

252. {$V(5000)CCLXXVII$} Titus regnauit annos II.

253. [...]

254. [...]

255. Iste in imperio tantae bonitatis fuit, ut nullum omnino
puniret, sed conuictos aduersum se coniuratione dimitteret, atuqe
in eadem familiaritate, qua antea habuerat, retineret.

256. Huius etiam inter omnia fuit illud celbre dictum perdidisse
diem, quo nihil boni fecerat.

257. {$V(5000)CCXCIII$} Domitianus frater Titi regnauit annos
XVI.

257a. Hic post Neronem superbia execrabilis deum se appellari
iussit.

258. [...]

259. [...]

260. Plurimos senatorum extinguit, xristianos interfecit

261. cunctosque qui de genere Dauid erant interfici iussit, ut
nullus Iudaeorum ex regali superesset origine.

(259a). Sub hoc et apostolus Iohannes in Pathmos insula relegatus
apocalypsim scripsit.

262. {$V(5000)CCXCIIII$} Nerua regnauit annum I.

262a. Vir imperio moderatus aequalem se et communem omnibus
praebuit.

263. Huius temporibus Iohannes apostolus ab exilio Epheso uenit
atque efflagitatus ab Asiae episcopis euangelium nouissimum
edidit.

264. {$V(5000)CCCXIII$} Traianus regnauit annos XVIIII.

264a. Iste mirabili uirtute Romanum imperium longe lateque
reduxit.

265. [...]

265a. Babyloniam et Arabiam cepit et usque ad Indiae fines
accessit.

265b. Liberalis cunctis atque tranquillus, cuius inter alia dicta
illud fertur egregium dum interrogaretur, cur nimius circa omnes
communis esset, respondit talem se imperatorem esse priuatis,
quales esse sibi imperatores priuatus optasset.

(275). Huius temporibus Gallienus medicus Pergamo genitus Romae
clarus est habitus.

266. Simon quoque Cleopas Hierusolimorum episcopus hoc tempore
crucifigitur

267. et requiescit Iohannes apostolus.

268. {$V(5000)CCCXXXIIII$} Adrianus regnauit annos XXI.

268a. Iste Traiani gloriae inuidens prouincias Orientis Persis
reddidit et Eufraten fluuium finem Romani imperii posuit.

269. Idem quoque Iudaeos effectos rebeles subiugat urbemque
Hierusolimam restaurat eamque ex nomine suo Heliam uocat.

270. Per idem tempus Aquila Ponticus interpres secundus post LXX
oritur

271. et Basilides heresiarces agnoscitur.

272. {$V(5000)CCCLVI$} Antoninus Pius regnauit annos XXII.

273. [...]

273a. Iste propter clementiam tale nomen accepit.

273b. Iste primus imperium Romanae urbis cum Antonino iunior
aequata potestate diuidit.

274. [...]

275. [...]

276. {$V(5000)CCCLXXIIII$} Antoninus minor regnauit annos XVIII.

276a. Iste ad Parthos profectus Seleuciam Assyriae urbem cum
quadringentis milibus hominum cepit, de Parthis et Persis
triumphauit.

277. Eo regnante Montanus Catafrigarum auctor et Titianus, a quo
heresis Encratitarum, exorti sunt.

278. {$V(5000)CCCLXXXVII$} Commodus regnauit annos XIII.

278a. Hic luxuriae multae fuit.

279. Sub hoc Theodotion Ephesius interpres tertius apparuit

280. atque Ireneus episcopus Lugdunensis indoctrina habetur
insignis.

281. {$V(5000)CCCLXXXVIIII$} Helius Pertinax regnauit annum I.

282. Hic poscente senatu ut uxorem Augustam et filium
Caesaremfaceret, rennuens ait sufficere sibi debere quod uel ipse
imperare meruisset inuitus.

283. {$V(5000)CCCCVII$} Seuerus Pertinax regnauit annuos XVIII.

283a. Iste multa bella feliciter gessit, Parthos uicit, Arabiam
obtinuit, Britanniam bellando recepit.

283b. Litterarum et philosophiae scientiam habuit.

284. Huius tempore Symmachus interpres quartus agnoscitur.

285. Narcissus Hierusolimorum episcopus uirtutibus plurimis
celebratur.

286. Tertullianus Afer in ecclesia insignis habetur.

287. Origenes Alexandriae studiis eruditur.

288. {$V(5000)CCCCXIIII$} Antoninus Caracalla Seueri filius
regnauit annos VII.

288a. Hic inpatientis libidinis fuit nouercam suam uxorem duxit.

288b. Nihil memorabile gessit.

289. Huius temporibus in Hiericho quinta editio diuinarum
scripturarum inuenta est,cuius auctor non apparet.

290. {$V(5000)CCCCXV$} Macrinus regnauit annum I.

290c. Hic cum filio regnans nihil memorabile temporis breuitate
gesserunt, nam post unum annum seditione militari pariter
interfecti sunt.

291. {$V(5000)CCCCXVIII$} Aurelius Antoninus regnauit annos IIII.

291a. Hic dum obscenissime uiueret, et ipse tumultu militari
permptus est.

292. Cuius temporibus sexta editio inuenta est Nicopoli.

293. Sabellius heresiarces oritur.

294. {$V(5000)CCCCXXXI$} Alexander regnauit annos XIII.

294a. Hic Persas gloriosissime uicit.

294b. Ciuibus fauorabilis fuit.

295. Huius temporibus Origenes Alexandriae claruit

296. et Romae Vlpianus insignis iuris peritus.

297. {$V(5000)CCCCXXXIIII$} Maximinus regnauit annos III.

298. Iste primus ex militari corpore absque decreto senatus
imperator efficitur

299. et xristianos persequitur.

300. {$V(5000)CCCCXLI$} Gordianus regnauit annos VII.

300a. Rebellantes Parthos et Persas adflixit.

300b. Rediens uictor de Persis fraude suorum interiit.

301. Huius temporibus Flauianus testimonio Spiritus sancti in
specie columbae super caput eius descendentis Romae episcopus
ordinatur, licet quidam hoc de Zeferino adfirment.

302. {$V(5000)CCCCXLVIII$} Philippus regnauit annos VII.

303. Iste primus imperatorum xristianus efficitur.

304. Cuius etiam primo anno millesimus annus Romanae urbis
impletur.

305. {$V(5000)CCCCXLVIIII$} Decius regnauit annum I.

305a. Hic bellum ciuile in Galatia motum oppressit.

306. Antonius monachus Aegypto dicitur exortus, a quo prius
monasteria condita sunt.

307. {$V(5000)CCCCLI$} Gallus et Volusianus filio regnauit annos
II.

307a. Hii nihil memoriale gesserunt.

308. Nouatus Cypriani episcopi presbyter Romae Nouatianam heresem
condidit.

309. {$V(5000)CCCCLXVI$} Valerianus cum Gallieno regnauit annos
XV.

310. Cyprianus primum rhetor, deinde episcopus martyrio
coronatur.

311. Gothi quoque Graeciam, Macedoniam, Asiam Pontumque
depopulant.

312. Valerianus xristianis persecutionem mouens, a rege Persarum
captus ibi in dedecore uitae consenuit.

313. {$V(5000)CCCCLXVIII$} Claudius regnauit annos II.

314. Iste Gothos Illiricum Macedoniamque uastantes exsuperat.

315. Paulus Samosatenus heresiarces agnoscitur.

316. {$V(5000)CCCCLXXIII$} Aurelianus regnauit annos V.

316a. Iste Romanum imperium bellando paene ad fines priores
perduxit.

317. Hic persecutionem aduersus xristianos efficiens fulmine
corripitur et nec mora occiditur.

318. {$V(5000)CCCCLXXIIII$} Tacitus regnauit annum I.

319. Huius uitae breuitas nihil dignum praenotat.

320. {$V(5000)CCCCLXXX$} Probus regnauit annos VI.

320a. Iste militia strenuus et ciuilitate praeclarus Gallias a
barbaris occupatas bellando restituit.

321. Cuius tempore Manicheorum heresis oritur.

322. {$V(5000)CCCCLXXXII$} Carus cum filio Carino et Numeriano
regnauit annos II.

323. Carus postquam de Persis triumphauit, uictorque circa
Tigridem castra ponens ictu fulminis concidit.

324. {$V(5000)DII$} Diocletianus et Maximianus regnauerunt annos
XX.

325. Diocletianus diuinis libris adustis xristianos toto orbe
persequitur.

326. Iste primus gemmas uestibus calciamentisque inseri iussit,
dum sola purpura retro principes uterentur.

326a. Hii autem imperatore suaria bella gesserunt Persis uictis,
recepta Mesopotamia.

326b. Qui postea pariter fastigio imperii relicto priuati
uixerunt.

327. {$V(5000)DIIII$} Galerius regnauit annos XXX.

328. Huius breuitas imperii nihil dignum historiae contulit.

329. {$V(5000)DXXXIIII$} Constantinus regnauit annos XXX.

329a. Hic Persis bellum parauit. Ad cuius aduentum adeo
trepidauerunt, ut supplices occurrerent promittentes imperata
perficere.

330. Iste primus imperatorum xristianus effectus licentiam dedit
xristianis libere congregari et in honore Xristi basilicas
construi.

331. Huius temporibus heresis Arriana exoritur Nicenumque
concilio a Constantino ad condemnationem Arrii congregatur.

332. Tunc et Donatistarum scisma oboritur.

333. Per idem tempus crux Domini ab Helena Constantini matre
Hierusolimis reperitur.

334. Constantinus autem in extremo uitae suae ab Eusebio
Nicomediense episcopo baptizatus in Arrianum dogma prolabitur.
Heu pro dolor bono usus principio et fine malo!

335. {$V(5000)DLVIII$} Constantinus et Constans regnauerunt annos
XXIIII.

335a. Constans crudelitate morum terribilis a Persis multa
perpessus est.

336. Deinde Arrianus efficitur, catholicos toto orbe persequitur.

337. Cuius etiam fauore Arrius fretus, dum in Constantinopolim ad
ecclesiam pergeret aduersus nostros de fide dimicaturus,
diuertens per forum Constantini ad necessariam causam, uiscera
eius repente simul cum uita effusa sunt.

338. Per idem tempus Athanasius et Hilarius doctrina et
confessione fidei celebrantur.

339. Heresis Antropomorfitarum in Syria et Macedoniana in
Constantinopoli nascitur.

340. Donatus artis grammaticae scriptor Romae inlustris habetur.

341. Antonius monachus moritur.

342. Ossa Andreae et Lucae apostolorum Constantinopoli
transferuntur.

343. {$V(5000)DLX$} Iulianus regnauit annos II.

344. Hic ex clerico imperator et paganus effectus xristianis
martyria intulit

344a. et liberales litteras xristianos docere uel discere uetuit.

345. Qui etiam dum in odio Xristi templum in Hierusolimis Iudaeis
reparare permisisset atque ex omnibus prouinciis Iudaeis
collectis noua templi fundamenti iacerent, subito nocte oborto
terrae motu saxa ab imo fundamentorum longe lateque excussa sunt.
Igneus quoque globus ab interiore aede templi egressus plurimos
eorum suo prostauit incendio. Quo terrore reliqui pauefacti
Xristum confitebantur inuiti, et ne hoc casu crederent factum,
sequenti nocte in uestimentis cunctorum crucis apparuit signum.

345a. Iulianus autem contra Persas procedens facta congressione
iaculo suscepto interiit.

346. {$V(5000)DLXI$} Iouianus regnauit annum I.

347. Hic dum se ab exercitu imperatorem fieri conspiceret seque
xristianum adfirmans paganis praeesse non posse adsereret, «et
nos», inquit omnis exercitus, «qui per Iulianum nomen Xristi
abiecimus, tecum xristiani esse volumus». Quibus ille auditis
imperii sceptra suscepit

347a. firmataque pace cum Persis rediit. Qui lege protinus data
xristianis priuilegia reddidit ac templa idolorum claudi
praecepit.

348. {$V(5000)DLXXV$} Valentinianus et Valens frater eius
regnauerunt annos XIIII.

349. [...]

349a. Gothi suadente Valente heretici efficiuntur.

350. [...]

351. Fotinus quoque et Eunomius atque Apollinaris heresiarces eo
tempore agnoscuntur.

352. {$V(5000)DLXXXI$} Gratianus cum fratre Valentiniano regnauit
annos VI.

353. Ambrosius Mediolanensis episcopus in catholicorum dogmate
claruit.

354. Priscillianus sui nominis heresim in Spania condidit.

355. Martinus episcopus Turonorum Galliae ciuitatis multis
miraculorum signis effulsit.

356. {$V(5000)DXC$} Valentinianus cum Theodosio regnauit annos
VIIII.

357. Synodus a Theodosio Constantinopoli CL sanctorum patrum
collegitur, in quo omnes hereses condemnatur.

358. Hieronymus presbyter in Bethleem toto mundo clarus habetur.

359. Priscillianus accusante Itacio a Maximo tyranno in Gallia
gladio caeditur.

360. Per idem tempus caput Iohannis baptistae Constantinopoli est
perductum et in septimo miliario ciuitatis humatum.

361. Gentium quoque templa per totum orbem iubente Theodosio
eodem tempore subuertuntur, nam adhuc intemerata manebant.

362. {$V(5000)DXCIII$} Theodosius cum Arcadio et Honorio regnauit
annos III.

363. Per idem tempus Iohannes anachorita uirtutum miraculis
habetur insignis.

364. Qui etiam Theodosio consulenti de Eugenio tyranno uictoriam
illi praedixit.

365. {$V(5000)DCVI$} Arcadius cum fratre Honorio regnauit annos
XIII.

(369). Huius temporibus Augustinus episcopus doctrinae scientia
insignis habetur.

(370). Iohannes quoque in Constantinopolitanus et Teophilus
Alexandrinus inlustres episcopi praedicantur.

366. Donatus Epiri episcopus uirtutibus insignis est habitus. Qui
draconem ingentem expuens in ore eius necauit, quem octo iuga
boum ad locum incendii uix trahere potuerunt, ne aere putredo
eius corrumperet.

367. Per idem tempus corpora sanctorum Abbacuc et Micheae
prophetarum diuina reuelatione produntur.

368. Gothi quoque Italiam, Vuandali atque Alani Gallias
adgrediuntur.

369. [...]

370. [...]

371. {$V(5000)DCXXI$} Honorius cum Theodosio fratris filio
regnauit annos XV.

372. His imperantibus Gothi Romam capiunt.

373. [...]

373a. Vuandali quoque, Alani et Sueui Spanias occupant.

374. Hac tempestate Pelagius aduersus Xristi gratiam erroris sui
dogmata praedicat, ad cuius damnationem concilium apud Cartaginem
CCXIIII episcoporum congregantur.

375. Hoc tempore Cyrillus Alexandriae episcopus insignis est
habitus.

376. {$V(5000)DCXLVIII$} Theodosius minor Arcadii filius regnauit
annos XXVII.

377. Vuandali ab Spaniis ad Africam transuerunt ibique catholicam
fidem Arriana impietate subuertit.

378. Per idem tempus Nestorius Constantinopolitanus episcopus
suae perfidiae molitur errorem, aduersus quem Ephesena synodus
congregata eius impia dogma condemnat.

379. Hoc etiam tempore diabolus in specie Moysi Iudaeis in Creta
apparens, dum eos per mare pede sicco ad terram repromissionis
promittit perducere, plurimis necatis reliqui, qui saluati sunt,
confestim ad Xristi gratiam conuertuntur.

380. {$V(5000)DCLIIII$} Marcianus regnauit annos VII.

381. Cuius initio Calcedonense concilium geritur, ubi Eutices cum
Dioscoro Alexandrino episcopo condemnantur.

382. Huius etiam sexto imperii anno Theudericus rex Gothorum cum
ingenti exercitu Spaniam ingreditur.

383. {$V(5000)DCLXX$} Leo maior cum Leone minore regnauit annos
XVII.

384. Aegyptus et Alexandria synodum Calcedonensem detractans
inmundo spiritu adrepta canine rabie latrat.

385. Tunc primum apparuit heresis Acefalorum Calcedonense
concilium inpugnantium. Qui idcirco “Acefali”, id est sine
capite, nominantur, quia quis primus eam heresem introduxerit,
non inuenitur. Cuius heresis peste plurimi actenus Orientalium
languent.

386. {$V(5000)SCLXXXVII$} Zenon regnauit annos XVII.

386a. Ab isto Acefalorum heresis defenditur et decreta
Calcedonensis synodi abdicantur.

387. Iste Zenon Leonem Augustum filium suum interficere cupiens,
pro eo mater eius alium figura similem obtulit ipsumque Leonem
occulte clericum fecit. Quique in clericatu usque ad Iustiniani
tempore uixit.

388. Per idem tempus corpus Barnabae apostoli et euangelium
Mathei eius stilo scriptum ipso reuelante repertum est.

389. {$V(5000)DCCXIIII$} Anastasius regnauit annos XXVII.

389a. Iste Acefalorum erroremuindicans episcopos Calcedonensis
synodi defensores exilio damnat.

389b. Euangelia quoque tamquam ab idiotis euangelistis conposita
reprehendit atque emendat.

390. Eo tempore Trasamundus in Africa contra catholicos saeuit.

391. Fulgentius episcopus fide et scientia claruit.

392. Per idem tempus apud Cartaginem Olimpius quidam Arrianus in
balneis sanctam trinitatem blasphemans tribus igneis iaculis
angelo emittente uisibiliter est conbustus.

393. Barbas quoque quidam Arrianus episcopus, dum contra regulam
fidei quendam baptizans dixisset «baptizat te Barbas in nomine
Patris per Filium in Spiritu sancto », statim aqua fontis illius
nusquam conparuit. Quod aspiciens qui baptizandus erat confestim
ad ecclesiam catholicam abiit et iuxta morem euangelicae fidei
baptismum Xristi suscepit.

394. {$V(5000)DCCXXII$} Iustinus maior regnauit annos VIII.

394a. Iste synodi Calcedonensis amator Acefalorum heresem
abdicat.

395. Huius tempore post Trasamundum Childericus ex Valentiniani
imperatoris captiua filia genitus in Vuandalis regnum suscepit.

396. Qui sacramento a Trasamundo obstrictus, ne catholicis in
regno suo consuleret, antequam regnum susciperet episcopos ab
exilio reuerti iussit eisque ecclesias reformari praecepit.

397. {$V(5000)DCCLXI$} Iustinianus regnauit annos XL.

397a. Iste Acefalorum heresem suscipiens omnes in regno suo
episcopos tria Calcedonensis concilii capitula damnare conpellit.

397b. In Alexandria Theodosiana et Gaiana heresis oritur.

398. [...]

399. In Africa Vuandali per Belisarium extinguntur.

399a. In Spaniam per Atanagildum Romanus miles ingreditur.

399b. In Italia quoque Totila Ostrogothorum rex a Narse Romano
patricio superatur.

400. Per idem tempus corpus sancti Antonii monachi diuina
reuelatione repertum Alexandria perducitur et in ecclesia sancti
Iohannis baptistae humatur.

401. {$V(5000)DCCLXXVI$} Iustinus minor regnauit annos XI.

401a. Hic ea quae aduersus Calcedonensem synodum fuerant edita
destruit et symbolum CL patrum tempore sacrificii concinendum a
populo praecepit.

401b. Armeni tunc primum fidem Xristi suscipiunt.

401c. Gypedes Langobardi extingunt.

401d. Per idem tempus Martinus Domiensis episcopus Gallaecia in
doctrina fidei praedicatur.

402. [...]

403. [...]

404. {$V(5000)DCCLXXVIIII$} Tiberius regnauit annos VII.

404a. Langobardi pulsis Romanis Italiam adeunt.

405. Gothi per Ermenegildum Leuuigildi regis filium bifariae
diuisi mutua caede uastantur.

406. {$V(5000)DCCC$} Mauricius regnauit annos XXI.

407. Sueui a Leuuigi rege obtenti Gothis subiciuntur.

408. Idem quoque Gothi Reccaredo religiosissimo principe
prouocante ad fidem catholicam conuertuntur.

408a. Hoc tempore Leander episcopus in Spaniis scientia et fide
insignis habetur.

409. [...]

410. {$V(5000)DCCCVIII$} Focas regnauit annos VIII.

411. Iste seditione militari imperator effectus Mauricium
Augustum nobiliumque multos interfecit.

412. Prasini et Veneti per Orientem ual Aegyptum ciuile bellum
faciunt.

413. Proelia quoque Persarum grauissima aduersus Romanos
exoriuntur. A quibus Romanis fortiter debellati quasdam Orientis
partes amiserunt.

414. [...]

414a. {$V(5000)DCCCXXVII$} Eraclius dehinc sextum decimum agit
imperii annum. Cuius initio Sclaui Graeciam Romanis tulerunt,
Peris Syriam et Aegyptum plurimasque prouincias.

415. In Spania quoque Sisebutus Gothorum rex plurimas eiusdem
Romanae militiae urbes cepit

416. et Iudaeos sui regni subditos ad Xristi fidem conuertit.

416b. Post quem religiosissimus Suinthila princeps bellum cum
reliquis Romanis urbibus iniit celerique uictoria totius Spaniae
monarchiam regni primus obtinuit.

417. [...]

417a. Fiunt igitur ab exordio mundi usque in praesentem eram
DCLXIIII, hoc est in anno sexto decimo imperii Eracli et quinto
religiosissimi principis Suinthilani, anni V(5000)DCCCXXVII.

418. Residuum saeculi tempus humanae inuestigationis incertum
est. Omnem enim de hac re quaestionem Dominus Ihesus Xristus
abstulit dicens {€«non est uestrum scire tempora uel momenta quae
Pater posuit in sua potestate»€} et alibi {€«de die autem»€},
inquit, {€«et hora nemo scit neque angeli caelorum nisi solus
Pater»€}. Vnus quisque ergo de suo cogitet transitu, sicut sacra
scriptura ait: {€«in omnibus operibus tuis memorare nouissima
tua, et in aeternum non peccabis»€}. Quando enim quisque de
saeculo migrat, tunc illi {€consummatio saeculi est€}.

