digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

De aspiratione

ps. Phocas

Transcodifica di base da rtf a xml-tei: Piero Colombo - STEP srl

Testo : Marinone, GL-CD adeguato su ed. Jeudi

Adeguamento testo su nuova edizione: Alice Borgna

Controllo marcatura XML-TEI: Alice Borgna

2016 digilibLT, Vercelli

Fonte: C. Jeudi, La tradition manuscrite du "De aspiratione"
attribué au grammairien Phocas, in Hommages à André Boutémy,
Bruxelles 1976, pp. 197-215 (edizione alle pp. 212-215)

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

 ps. Phocas De aspiratione De constructione uel syntaxi  

Omnia nomina Graeca in capite suo uel in medio loco φ litteram
habentia vel in medio loco cum p et aspiratione adiuncta
scribuntur apud Latinos, ut Phoebus ephebus. Omnia nomina Graeca
similiter υ litteram in principio suo habentia praeposita
aspiratione scribuntur, ut ὑάκινθος hyacinthus, ὕδρα hydra,Ἵπανις
Hypanis. Οmnia nomina Graeca in prima syllaba ρ litteram
habentia uocali post ipsam ρ sequente aspirantur, ut Ῥῆνος
Rhenus, exceptis duobus, Remus et Romulus. Οmnia nomina Latina
quae ir syllabam in principio suo habent praeposita aspiratione
scribi significamus, ut hirsutus hircus Hirpinus. Οmnia nomina
Graeca ab eo quod est ἵππος graece dicta aspirationem praepositam
similiter habent in scriptura, ut Ἱππόλυτος Hippolytus,
Ἱπποτάδης Hippotades. Si hoc in medio nominis loco fuerit, ista
syllaba tum caret aspiratione, ut Φίλιππος Philippus, Ἀρίστιππος
Aristippus.

Omne pronomen articulare praeposita aspiratione scribi notamus,
ut hic et haec et hoc, excepto uocatiuo. Si autem conposita
fuerint, dasian amittunt, ut istic istac istuc. Similiter et omne
aduerbium ex articulari pronomine deductum aspiratur, ut hic huc
hinc hac; in conpositione haec dasian amittunt, ut illic illac
illuc; solum uero adhuc et abhinc simplicium suorum scripturam
seruauerunt, id est [p. 440 vol. V Keil] dasian habent in
conpositione.

Omnia nomina Graeca uel Latina e uocalem productam in principio
suo habentia praeposita aspiratione scribentur, graecum, ut
Ἡρακλῆς Heracles, Latinum, ut heres [heri, unde hesternus dictum
est]. Οmnia nomina Graeca initiata syllaba ις et τ littera statim
subsecuta dasia praeposita proferuntur, ut Hister historia.
Latina similiter haec proferuntur, ut histrio: designatum est
pronomen iste. Omnia nomina Graeca uel Latina quorum er syllaba
principium obtinet sequente statim μ aut ν aut κ littera cum
aspiratione scribi praeposita notamus, ut Ἑρμῆς Hermes, Ἕρνος
Hernus, Ἡρακλῆς Hercules. Οmnia similiter o incohata et duas
consonantes {€ rr €} post ipsam uocalem habentia praeposita
aspiratione erunt pronuntianda, ut horror.

Omnia nomina Graeca e uocalem breuem in prima syllaba obseruantia
statim l littera ueniente aspirantur, ut Helenus Helymus:
excipitur unum Elis Elidis, quod nomen est urbis; et Elissa et
elephas similiter. Omnia quae es uel is uel os habentia fuerint
syllabas et postea p litteram subsecutam, ea cum aspiratione
praeposita scribentur, ut Hesperus hispidus hospes. Omnia Graeca
nomina, si a littera i fuerint incipientia et e uocalis
subsecuta, praeposita aspiratione scribas, ut hieros et Latina
similiter, ut hiems: designatum est iecur, ideo quod i
consonantis uim explet in isto nomine.

Omnia quae o uocalem in suo initio habebunt et postea m
semiuocalem aspirationem praepositam cupiunt in scriptura, ut
homo: designatum est omen. Omnia quae post o n semiuocalem habent
similiter aspirantur, ut Honorius honos: designatum est onus.
Omnia quae post a uocalem in principio nominis locatam r unam
consonantem habentia fuerint ea aspirantur, ut harena haruspex:
excipiuntur ara arista, et Graeca Arion Aratus. Omnia quae post
or t mutam habent dasian praepositam cupiunt, ut Hortensius
hortor: designatum est ortus: h discretionis causa omittit
propter hortus. Omnia nomina Graeca post e uocalem c mutam
habentia aspirantur, ut Hector. Omnia nomina Latina post i
uocalem b mutam habentia aspiratione praeposita proferuntur, ut
hibernus Hiberus: designatum est ibi aduerbium. Omnia quae a
uerbo habeo deriuantur, ea cum aspiratione praeposita scribentur,
ut habitus; similiter et composita, prohibeo. Omnia quae post er
syllabam b mutam sequentem habent, ea cum aspiratione
antecedente proferuntur, ut herba.

De psila, id est inaspiratione. Omnia nomina quae post i uocalem
l litteram habent dasian negant, ut Ilium ilex: excipiuntur
hilarus et Hilerda. Omnia quae post or syllabam d mutam habent
ignorant aspirationem, ut ordo: designatum est hordeum. Omnia
quae post i a fuerint habentia carent aspiratione, ut Ianus:
designatum est hiatus. Omnia similiter post i consonantem u
uocalem habentia psilen amauerunt, ut Iuno: nam hiulcus ab eo
quod est hiatus, de quo supra dictum est, deducitur.

Omnia quae au diphthongon in prima syllaba habebunt dasian [p.
441 vol. V Keil] respuerunt, ut audax: designatum est haud, unde
hauscio compositum simplicis habebit scripturam; nam aspiratur
aduerbium haud; discretionis causa dasian habet praepositam, ut
non coniunctio fuerit, ueluti legimus {€«aut portum tenet»€}.

Omnia quae in prima syllaba eu diphthongon locatam habebunt
carent aspiratione, ut Euandrus; excipitur interiectio heu et
heus conpositum.

Omnia quae post a uocalem m habent psilen solum in scriptura
habere solent, ut amicus: excipitur hamus et nomen proprium
Hambo.

