digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

Adnotationes super Lucanum



Correzione linguistica: Beatrice Strona

Codifica XML: Simona Musso

2014 digilibLT, Vercelli

Fonte: Adnotationes super Lucanum, edidit I. Endt, editio
stereotypa editionis anni MCMIX, Stutgardiae 1969 (Bibliotheca
Scriptorum Graecorum et Romanorum Teubneriana)

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

 ARGVMENTVM LIBRI PRIMI.  

Primus liber continet causas belli civilis adventumque Caesaris
ad Italiam cum exercitu C. Curionis et aliorum tribunorum plebis,
qui [a] senatu erant expulsi, adhortationem, ut bello honores
repetat Caesar, quos Pompei et Pompeianorum factionibus
perdiderat; exhortationem Caesaris ad milites evocatos exercitus,
qui per civitates Galliae hibernabat; profectionem Pompei et
consulum et senatus et trepidantis propter adventum Caesaris
populi fugam; prodigia et haruspicis Arruntis involutam de
inminentibus malis interpretationem et mathematici Figuli e
signis vaticinationem bellum civile inminere et cum fine eius
servitutem; matronae subitum furorem vaticinantis, quibus in
locis essent futurae clades bellorum civilium eventu.

 LIBER I  

1. BELLA PER EMATHIOS hos versus primos VII Seneca dicitur
addidisse, ut quidam volunt avunculus Lucani, ut quidam frater.

EMATHIOS Thessaliae.

PLVSQVAM CIVILIA inter generum enim et socerum gerebantur.

2. IVSQVE DATVM SCELERI CANIMVS ‘canimus’ figura hypozeuxis; et
in superioribus enim et infra ‘canimus’ subauditur.

3. CONVERSVM id est canimus.

4. COGNATAS ACIES canimus. ET RVPTO FOEDERE occiso scilicet
Crasso et extincta Iulia, uxore Pompei, filia Caesaris.

7. PILA M. P. canimus.

8. QVI<S> FVROR O CIVES hinc iam exclamatio poetae est.

9. INVISIS inimicis.

10. BABYLON civitas Parthiae. SPOLIANDA TROPHEIS ut ait Vigilius
‘Parthosque reposcere signa’, hoc est tropaeis Ausoniis
spolianda.

12. NVLLOS HABITVRA TRIVMPHOS triumphus enim de bellis civilibus
non refertur.

16. DIES MEDIVS meridiem significat.

17. ET QVA BRVMA RIGENS ubi septentrio est constitutus.

AC NESCIA VERE REMITTI ‘remitti’ temperari.

20. ET GENS SI QVA IACET bene ‘si qua’, ut ipse enim tractat in
decimo, dubitatio est, unde Nilus oriatur.

NASCENTI C. N. hoc est sub iuga isset.

24. AT NVNC SEMIRVTIS hic hyperbaton longum est. Nam ordo est:
quod semirutis tectis pendent moenia, quod lapsis muris ingentia
iacent saxa, quod nulla domus custode tenetur, quod rarus
antiquis in urbibus errat habitator, quod horrida Hesperia et
multos per annos inarata, quod poscentibus terris manus desunt,
horum auctor non Pyrrhus vel Hannibal, sed bellum civile.

26. DOMVS CVSTODE id est tecta.

30. NON TV PYRRE FEROX Pyrrum et Hannibalem posuit, quia ambo
contra Romanos gravia bella gesserunt, ut ait Tullius ‘Hannibal,
credo, erat ad portas aut de Pyrri pace agebatur’.

31. PENVS [S]E. Hannibal. NVLLI PENITVS DESCINDERE hoc est usque
ad intima pervenire.

34. MAGNOQVE E. P. R. D. magno parantur ut Vergilius e contrario
‘haud illi stabunt Aeneia parvo hospitia’.

35. DEIS etiam deis.

38. HAC MERCEDE PLACENT ut Nero veniat.

39. POENI SATVRENTVR SANGVINE MANES casus hic duo accipi possunt
et nominativus pluralis ‘hi Poeni manes’ et genitivus singularis
‘huius Poeni manes’, id est Hannibalis.

41. HIS CAESAR PERVSINA FAMES ὑστεροπρότερον; primo enim Mutinae
labores fuerunt, deinde fames Perusina. In Mutina enim obsessus
est Brutus ab Antonio. Post Caesar Augustus collectis militibus
Antonium Perusiae obsedit et fame compulit ad deditionem.

42. ASPERA C. L. Leucas mons in Epiro iuxta litus. Significat
autem Actiacum bellum, ut ait Virgilius ‘totumque instructo Marte
videres fervere Leucaten’. Hic sane genere feminino posuit,
Virgilius vero masculino.

43. SERVILIA B. S. A. in Sicilia enim Sextus Pompeius piraticam
exercuit.

45. TIBI RES ACTA EST in utilitatem tuam, o Nero.

46. ASTRA PETES SERVS bene ‘serus’, ut diu regnet in terris.

PRAELATI satis lati.

49. MVTATO SOLE TIMENTEM propter Phaethontem dictum, qui patris
currus male rexit.

55. OBLIQVO SIDERE ROMAM adlusit; strabus enim Nero fuit, ideo
‘obliquo sidere’.

57. SENTIET AXIS O. et hic adlusit; fuit enim corporis pinguis.

60. POSITIS SIBI C. A. cum recipi in caelum coeperis.

61. OMNIS AMET deest se.

62. COMPESCAT LIMINA IANI ut Virgilius ‘centum aerei cludunt
vectes aeternaque ferri nec custos abstitit limine Ianus’.

63. SED MIHI IAM NVMEN o Nero, quem ego ut deum sentio. NEC SI TE
PECTORE V. A. ordo: nec velim Cirrhaea secreta deum moventem
sollicitare.

64. CIRREA VELIM S. nominativus pluralis ‘haec secreta Cirrhaea’.

65. BACHVMQVE AVERTERE NISA ut Virgilius ‘Liber agens Nysi celso
de vertice tigres’.

69. INPVLERIT POPVLVM id est fert animus exponere.

EXCVSSERIT eripuerit.

70. INVIDIA FATORVM SERIES exponit, quid pacem orbi excusserit.

77. EXCVTIETQVE FRETVM ut occupet terras, cum extra litus
egreditur.

PHOEBE Luna; datum autem hoc pronomen fratris, ut haec soror
possit agnosci.

FRATRI id est Soli.

CONTRARIA PHOEBE ut uno tempore ambo videantur.

83. IN POPVLVM <T. P.> QVE P. sensus hic est: semper magna in se
occidunt; nam nec fortuna gentes aliquas concitavit in populum
terrae et pelagi potentem, hoc est in Romanos. Nec invidiam
hostibus commodavit, ut urbem ipsi obprimerent, sed quia in se
magna ruunt, ipsos contra se pugnare iussit Romanos et a se
deleri.

84. INVIDIAM FORTVNA S. quod invidebat ipsa Romanis.

85. FACTA TRIBVS DOMINIS COMMVNIS ROMA Pompeium, Crassum et
Caesarem dicit.

86. IN TVRBAM MISSI quia stare numquam potuerunt foedera, si
plures reges facti sunt; dicit autem μοναρχίαν esse debere.

FERALIA FOEDERA quod missi estis in turbam.

89. IN MEDIVM in commune, Virgilius ‘in medium quaerebant’ et
alibi ‘consulite in medium’.

DVM TERRA FRETVM T. Q. L. aeternitatem ostendit, ut Virgilius ‘in
freta dum fluvii current’.

90. LONGI perpetui.

93. CONSORTIS socii.

GENTIBVS VLLIS CREDITE non hoc peto, ut hoc ita esse credatis,
quia gentes aliquae passae sunt, sed quia vos ipsi, id est
Romani.

94. CREDITE [vos], o Pompei, Caesar et Crasse.

95. FRATERNO PRIMI MADVERVNT Remi, qui occisus est a Romulo.

97. TVNC ERAT scilicet quod nunc est.

ASYLVM ut Virgilius ‘quem Romulus acer asylum rettulit’.

98. TEMPORIS ANGVSTI inter Caesarem atque Pompeium.

CONCORDIA DISCORS quasi κακόζηλον est. Si discors, quem admodum
concors? Sic Virgilius ‘via dividit invia terris’; sic Cicero in
Philippicis <I 2, 5> ‘qui illam insepultam sepulturam
effecera<n>t’.

100. CRASSVS ERAT BELLI M. M. quod ait supra <4> ‘et rupto
foedere regni’.

101. SEPARAT ISTHMOS angustum in mare iter terrae Isthmos
dicitur. Hic autem separat Ionium mare et Aegaeum.

102. CONFERRE in unum convenire.

103. AEGEO FRANGAT frangatur aut se frangat.

104. ARMA DVCVM DIRIMENS Pompei et Caesaris.

105. ASSYRIAS ut Virgilius ‘Assyrium vulgo nascetur omomum’.

CARRHAS Parthos dicit, ubi Crassus occisus est.

106. PARTHICA ROMANOS quae populo Romano fecerant Parthi.

FVRORES ROMANOS furores Pompei et Caesaris dixit.

108. ARSACIDAE Parthos dicit, sic a rege Arsaco nominatos.

109. POPVLIQVE POTENTIS id est fortuna huius populi potentis.

113. ABSTVLIT AD MANES PARCARVM IVLIA SAEVA Iulia filia Caesaris,
Pompei uxor, periit ante bella civilia.

115. MAIORES IN LVCE MORAS si diutius vixisses.

117. EXCVSSO IVNGERE FERRO et sola poteras.

118. VT GENEROS S. M. I. S. raptis Sabinis Tatius adversus
Romanos bella commovit. Romani eas, quas rapuerunt, cum susceptis
liberis in medium produxerunt et sic pax reddita est, ut
Virgilius ‘post idem i. s. posito c. r. A. I. a. a. p. q. t. S.
et caesa iungebant foedera porca’.

119. MORTE TVA o Iulia.

121. TV NOVA NE VETERES OBSCVRENT ACTA TRIVMPHOS nova acta
Caesaris, veteres triumphos id est Pompei.

122. PIRATICA L. G. Pompeius enim piratas vicit, Galliam Caesar.

121. TV NOVA o Pompei.

123. MAGNE TIMES ordo: tu, Magne, times.

SERIES continuatio.

124. LOCI FORTVNA S. nam primus esse cupiebat, id est ante
Pompeium.

128. VICTRIX CAVSA DEIS PLACVIT ut Cicero pro Ligario <6, 19>
‘nunc melior e<a> causa iudicanda est, quam etiam dii
adiuverunt’.

DE[H]IS PLACVIT dicit quis cuius iudex sit.

SED VICTA CATONI id est placuit, a communi.

131. FAMAEQVE PETITOR favorem populi amans, id est Pompeius.

132. POPVLARIBVS AVRIS ab eo quod est ‘ab hac aura’, his auris
declinavit, ut Virgilius ‘nunc quoque iam nimium gaudens
popularibus auris’.

133. PLAVSVQVE genus favoris, ut Virgilius ‘ingeminant plausu
Tyrii Troesque s.’ Cicero ‘animos hominum vehementer offensos
plaudit tibi non solere’.

PLAVSVQVE SVI G. T. ipse enim theatrum fecit, quod Pompei
dicitur.

137. EXVVIAS V. P. est enim consecrata Iovi ideoque plena donis.

140. TRVNCO septimus casus est, non dativus.

142. TOT CIRCVM SILVAE iterum ‘et quamvis’ accipiamus.

143. TANTVM solum.

145. NON VINCERE BELLO ut erubesceret, si sine proelio, quod
cupiebat, implesset, id est vel deditione vel foedere.

146. ACER ET INDOMITVS ipse scilicet Caesar.

147. FERRE MANVM legitur et gradum.

TEMERANDO polluendo, ut Virgilius ‘intemerata fides oro’.

148. FAVORI NVMINIS id est Fortunae.

150. GAVD. Q. F. R. quod supra <145> ait ‘solusque pudor non
vincere bello’.

153. RVPITQVE DIEM id est per aerem transit. POPVLOSQVE PAVENTES
TERRVIT ut Virgilius ‘ne me terrete timentem’.

155. IN SVA TEMPLA F. ut Caesar in suam urbem furit.

155. NVLLAQVE EXIRE VETANTE MATERIA ferri, saxi vel ceterarum
rerum. Nihil enim est, quod venienti fulmini possit obstare.

157. SPARSOSQVE RECOLLIGIT IGNES redire enim dicitur fulmen, unde
descenderit.

158. HAE DVCIBVS C. S. quod alter alterum dignitate praevenire
cupiebat.

SED PVBLICA BELLI SEMINA ab omnibus iam corruptis rebus.

161. MORES C. S. id est qui boni fuerant.

165. VIX NVRIBVS RAPVERE MARES bene nuribus, non feminis dixit,
quia istae ambitio<sio>res vestes habent propter aetatem.

FECVNDA divitiis copiosior.

167. QVO GENS QVEQVE PERIT ut ideo periret, quia habuit aliquid
pretiosum; hoc ergo accersitur, quod magnitudine sua civitati
fecit exitium.

168. SVLCATA CAMILLI Furius Camillus, qui fuit consul.

174. VILE NEFAS quod non crederetur periculosum.

178. RAPTI F. rapuere, ut etiam contentio sit, quis illis utatur.

175. MENSVRAQVE IVRIS VIS ERAT ut Salustius in pirmo historiae
‘et relatus inconditae olim vitae mos, ut omne ius in viribus
esset’.

176. PLEBIS SCITA lex senatus decreto fit et populi voluntate,
senatus consultum per senatores fit, plebis scitum a populo.

COACTAE ad leges retulit, non ad plebis scita.

178. PRETIO ambitu.

SECTORQVE F. ‘sector’ venditor, unde qui proscriptorum bona
vendunt vel emunt, sectores appellantur.

183. CVRSV cursu posuit ad ἔνφασιν, cum vix in Alpibus ambuletur;
sic Virgilius de Hercule ‘aerii cursu petit ardua montis’.

SVPERAVERAT ALPES Alpes montes, quibus Gallia ab Italia
separatur, occupati semper vento et nivibus, ideoque gelidi.

185. RVBICONIS AD VNDAM Rubicon fluvius, qui ab eo, quod rubros
lapides habet, hoc nomen accepit.

188. TVRRIGERO CANOS canos propter nobilitatem, ut Virgilius
‘cana fides’.

189. NVDISQVE A. I. id est visa.

190. ET GEMITV P. L. id est visa.

192. HVC VSQVE LICET ut veniatis armati; nam civibus licet sine
armis ad moenia pervenire.

197. GENTIS IVLIAE bene Iuleae, quia et ipsorum genus ab Aenea et
Venere descendit, unde et Caesares, ut ait Virgilius ‘Iulius a
magno demissum nomen Iulo’.

ET RAPTI ubique ‘o’ subaudimus: o Phrygii penates, o rapti
secreta Quirini et o Iuppiter Latialis et o Vestales foci.

QVIRINI Romulum dicit, qui raptus a palude Caprae deus factus
est. Bene autem secreta dixit, quia subito nusquam comparuit.

198. LATIALIS I. A. ut Tullius pro Milone <31, 85> ‘tuque de tuo
monte edito, Latialis sancte Iuppiter’.

202. NVNC QVOQVE MILES id est adsum.

CAESAR VBIQVE TVVS LICEAT vult enim deponere potestatem, sed
Pompeius prohibet, qui eum non sinit triumphare et esse privatum.

208. STIMVLAVIT bene stimulavit; aculeum enim in cauda habere
dicitur.

210. TVNC TORTA LEVIS SI LANCEA M. volunt hic ταπείνωσιν factam,
quod ‘levis’ dixit, sed ἐπίθετον Maurorum est, qui leviter armati
veloces et celeres habentur.

217. TVNC VIRES P. H. cum Caesar advenit.

219. ET MADIDIS bene madidis, quia ipsi concitant pluvias, ut
Virgilius ‘et dum vere madent udo terrae et pluvialibus austris’.

221. EXCEPTVRVS AQVAS id est ut transire possit exercitus.

222. FRACTI F. V. fracti inlisi, id est in equos, ut Virgilius
‘quibus omnis ab alto frangitur’ et alibi ‘frangitur ac fisso
transit praecordia ligno’.

224. VETITIS scilicet ab imagine patriae, ut ait supra <191> ‘si
iure venitis si ves huc usque licet’.

226. SVNTO sint.

230. ET MISSA PARTHI POST TERGA SAGITTA ut Virgilius ‘fidentemque
fuga Parthum versisque sagittis’.

231. INVADIT ARIMINVM ordo: rapit agmina et invadit Ariminum.
Ariminum civitas in Italiae finibus constituta.

238. NON PIA CONCINVIT genere neutro numero plurali haec pia, ut
sit: non pia classica concinuit.

CVM RAVCO CLASSICA CORNV subaudimus ‘non pia concinuit’. Classica
autem genus tubae, ut Vergilius ‘classica namque sonant’.

240. ADFIXA PENATIBVS A. ut Virgilius ‘armaque fixit Troia’; et
ut ostendat hoc in pace fieri, addit ‘nunc placida compostus pace
quiescit’.

243. ET SCABROS ut Virgilius ‘exesa invenies scabra rubigine
pila’. Bene autem hic ‘morsu’ posuit, ut Vigilius ‘exesa’.

246. GELIDOS legitur et gelidus.

242. CVRVATAQVE CVSPIDE P. ἀπὸ κοινοῦ ‘invadunt’.

253. ERRANTISQVE DOMOS Numadas dicit, ut ait Sallustius ‘et quia
saepe temptantes <agros> alia, deinde alia loca petiverant, semet
ipsi Numadas appellaverunt’.

QVAM CLAVSTRA in ultimo enim sunt fine Italiae constituti.

254. SENONVM MOTVS Senones et Cimbri Teutonesque gentes sunt
Galliae.

255. ET MARTEM LIBIES bellum Punicum significat, nam per hos
Hannibal venit aperta et data per Alpes via.

257. HAC ITER EST BELLIS non dixit exercitibus, sed bellis, ut
ipsa patiantur.

260. RVRA SILENT id est tacent.

260. MEDIVSQVE I. S. M. P. stagna enim sunt in fundo et superna
tantum maris pars vertitur et movetur. Denique apud Virgilium
miratus est ‘Neptunus et imis stagna refusa vadis’.

262. DVBIAEQVE IN PROELIA M. scilicet Caesaris.

264. IVSTOS FORTVNA LABORAT in eo enim quod expulsus est Curio,
inventa est causa pugnandi et defensio praeparata est, quia in
tribunos vindicabatur hoc bello.

266. EXPVLIT ANCIPITI Lentulus enim et Marcellus, qui tunc
consules fuerant, expulerant tribunos plebis.

DISCORDES contra senatum scilicet.

267. VICTO IVRE contra ius. IACTATIS in horum perniciem
praedicatis, qui nunc tribuni plebis [ut] paria illis timerent,
quae Gracchi pertulerant a senatoribus.

GRACCHIS Gracchi quorum Cicero meminit in invectivis et in
Miloniana <6, 27>, qui seditiose in tribunatu agebant, occisi
sunt. Hos ergo obicit Lentulus consul praesentibus tribunis
dicens: tale decretum de nece vestra laturus sum, quia Caesari
favetis, quale in Gracchos est latum.

CVRIA ordo: expulit curia minax.

268. HOS IAM MOTA DVCIS id est tribunos.

269. VENALI de hoc Virgilius posuisse dicitur ‘vendidit hic auro
patriam’.

270. VOX QVONDAM POPVLI tribunus plebis enim fuit, qui aliquando
Caesari contra Gallos pugnanti per decem annos prorogavit
imperium, cum provinciae consulares lege ipsius Caesaris non plus
quam biennio obtinerentur.

271. MISCERE POTENTES ‘hos comitatur’ subaudimus in singulis.

273. CONSPEXIT id est Curio.

275. TRAXIMVS per annos scilicet decem.

277. AT POSTQVAM L. B. S. COACTAE ut Cicero ‘silent enim leges
inter arma’.

278. PATIMVRQVE VOLENTES ne videantur ad Caesarem necessitate,
non favore venisse.

282. PAR LABOR ATQVE METVS P. M. P. sensus est hic: in hoc bello
tantus inpendendus est labor et metus, quantus in Gallorum
bellis, et post victoriam plus consequeris; ibi enim Gallias
subegisti, hic tibi serviet Roma.

283. BELLANTEM GEMINIS TENVIT TE GALLIA LVSTRIS decennio
scilicet.

GEMINIS G. L. exponit, quid dixerit ‘par labor atque metus pretio
maiore petuntur’.

285. TIBI ROMA SVBEGERIT ORBEM quia orbis ipsius est, quae
subigitur.

286. REMEANTEM P. T. ideo pretio maiore.

289. VIX INPVNE FERES id est vix tibi venia datur, subegisti tot
gentes. Nam iam reprehenditur victoria, cui triumphus est
denegatus.

290. DECRETVM EST GENERO hoc, inquit, iam decrevit Pompeius, ut
te pellat imperio. PARTIRI NON POTES ORBEM quia Pompeius non
sinit esse te parem.

291. ET IPSI id est Caesari.

294. ELEVS SONIPES ut Virgilius ‘Eliadum palmas Epirus equarum’.

295. IMMINEAT FORIBVS hoc est quamvis currere cupiat, ut dictum
de Caesare <291. 292> ‘et ipsi in bellum p. <t. t.> a. i.’.

REPAGVLA repagula id est ianuas, quibus inclusus est.

LAXET legitur et pulset.

296. MANIPLOS maniplus dicitur, qui signa fert. Ante usum enim
signorum ante exercitum feni manipulum praeferebant. Sic posuit
et Terentius in Eunucho <IV 7, 6> ‘et manipulus furum’. Denique
ideo dixit et hic ad signa bellorum.

299. <BELLORVM> O SOCII bene ‘bellorum socii’, quia semper in
proelio sunt.

306. IN CLASSEM CADIT OMNE NEMVS ut classes scilicet fiant.
Virgiliana autem elocutio ‘excisum Euboicae latus ingens rupis in
antrum’, sic hic ‘in classem cadit’; alibi ‘portus ab Euroo
fluctu curvatus in arcum’.

TERRA MARIQVE ut nusquam liceat iam inpune consistere; sic
Virgilius ‘heu quae nunc tellus, inquit, quae me aequora possunt
accipere’.

307. IVSSVS CAESAR AGI id est iussus est pelli.

310. MECVM REBVS AGAT <SVPERIQVE A. S. V.> id est secundis mecum
rebus agant.

311. VENIAT LONGA DVX PACE SOLVTVS detractio Pompei agens simul
ut fortiores sint milites Caesaris, si talis inimicus est.

312. MILITE CVM SVBITO id est tirone, ut hic novitate pugnare non
possit; dux autem, quia olim dimicare desivit.

313. MARCELLVSQVE LOQVAX advocatus enim fuit, ut Tullius de M.
Marcello <1, 2> ‘illo aemulo atque imitatore studiorum et laborum
meorum quasi quodam socio a me et comite distracto’.

315. CONTINVO ‘hoc regnum continuum’ declinavit.

316. ILLE REGET CVRRVS puer enim contra Sertorium dimicavit.
Currus ergo triumphales dixit. Bene autem ‘reget’ positum, ut
dolore Caesar [ab] hoc futurum putet esse, quod factum est.

319. AC IVSSAM SERVIRE FAMEM Pompeius enim omnia frumenta
collegit ex agris, ut coacti fame homines sibi obtemperarent.

321. IVDICIVM INSOLITA TREPIDVM CINXERE CORONA ut Tullius pro
Milone <1, 1> ‘non enim corona consessus vester cinctus est ut
solebat’.

325. SVETVS suetus illi rei dicimus, ut Virgilius ‘ille manum
patiens mensaeque adsuetus [h]erili’ et alibi ‘adsuetumque malo
Ligurem’. CIVILIBVS ARMIS fuit enim de partibus Syllae.

326. DOCILIS VICISSE M. ut hoc discat, ut vincat.

331. DVRAT MAGNE SITIS o Pompei.

DVRAT perseverat, ut Virgilius ‘durate et vosmet rebus servate
secundis’.

335. ILLE TVVS sive cui favisti sive quem imitaris.

336. POST CILICASNE VAGOS hos Pompeius vicit et dedit civitatem.
Bene autem ‘vagos’ posuit, simul quia piraticam exercebant et ut
ostenderet non magnum proelium, in quo victi sunt errantes.

PONTICA in Ponto gesta regis Mitridatis.

336. LASSI ut ostendat nihil fecisse Pompeium; multi enim ante
vincerant Mitridatem, ideo lassi: Sylla, Murena, Lucullus,
Glabrio, postea Pompeius.

337. VIX bene, sive quia diu pugnatum est quippe a tot ducibus,
sive quia frequenter Mitridates antidotum accipiens digerebat
venena.

CONSVMMATA finita.

338. PROVINCIA negotium, officium, ut Terentius ‘o Geta,
provinciam cepisti duram’, sive ut Caesarem pro aliqua provincia
accipiamus.

CAESAR id est ego.

342. MILES SVB QVOLIBET I. T. ne sibi prodesse videatur hoc
bello, facit militum causam, quod triumphare prohibetur; sic
Virgilius, ut accendat animos Rutulis, regem dicit patientem esse
omnium cavendum



     ‘ille quidem ad superos, quorum se devovet aris,
     succedet fama vivusque per ora feretur;
     nos patria amissa dominis parere superbis
     cogemur, qui nunc lenti consedimus arvis’.
     


345. QVAE MOENIA FESSIS id est dabuntur, ut Virgilius ‘da moenia
fessis’.

346. PIRATAE MAGNE COLONI Cilicas dicit, quia his Pompeius agros
et civitatem dedit.

348. VTENDVM EST VIRIBVS Q. F. tot scilicet bellis.

350. NAM NEC PRAEDA MEIS causam reddit, cur numina deesse non
possint.

351. SERVIRE PARATAE bene ‘paratae’, quia non resistit ipsa
Pompeio.

354. QVAMQVAM C. F. ἀνακόλουθον secundum; ‘quamquam’ praeposuit
et non subiunxit ‘tamen’.

355. REVOCANTVR id est ad furorem.

356. DVCTORISQVE METV dum timent Caesarem, bellum recusare non
audent.

MVNERA PILI hi primipilares dicuntur.

358. SERVATI CIVIS his qui civem servassent, corona de huius
arboris ramis dabatur. Hoc Tullius in Pisone <3, 6> tetigit
dicens ‘mihi Quintus Gellius, qui propter te sedet, et civicam
coronam decrevit’.

REFERENTEM ipsam quercum referentem praemia Laelius gerebat.

366. VSQVE ADEO M. E. C. V. B. ut hoc pati malis.

CIVILI VINCERE BELLO ut Virgilius ‘usque adeone mori miserum
est?’.

367. ET INHOSPITA S. regio in Africa, ut Virgilius ait ‘et
Numidae infreni cingunt et inhospita Syrtis’.

371. ARCTOO VERTICE septentrionali, sub quo Gallia est
constituta.

RHENVM hic est fiuvius Galliae.

374. PER SIGNA DECEM decennio enim tracto dimicatum est.

375. PERQVE TVOS IVRO QVOCVMQVE VOX devoti militis.

377. PLENAEQVE IN V. P. ut in uxore occidam et filium.

378. CONIVGIS hoc subauditur: ‘condere me iubeas’.

378. INVITA bene addidit ‘invita’, ut non timore Caesaris hoc
faciat, sed affectu.

380. NVMINA MISCEBIT pro numinum simulacris.

FLAMMA CASTRENSIS militaris.

381. THIBRIDIS VNDAS subaudimus ‘me castra iubeas ponere’.

383. TV QVOSCVMQVE VOLES iam non excipit Romanos.

386. <ROMA> SIT hoc est: illa quae nunc sunt licet penitus tolli
et everti; sit autem illa Roma apud nos quamcumque esse iusseris
de aliis civitatibus. Alii ita intellegunt, ut ordinem mutent:
licet illa Roma sit, quam tu iusseris tolli, hoc est everti
penitus, tamen his aries actus disperget saxa lacertis.

387. QVECVMQVE AD BELLA VOCARET etiam ad bella civilia.

389. PINIFERAE legitur et nubiferae. THRACIVS quod illic
violentissimus sit; sic et Virgilius ‘ac velut annoso validam cum
robore quercum Alpini boreae’, quod in Alpibus saeviores sint.

OSSAE Ossa mons Thraciae, ut Virgilius ‘Ter sunt conati inponere
Pelio Ossam’.

390. PRESSAE ipsius Ossae.

CVRVATO ROBORE arboribus scilicet vi ventorum usque ad terram
curvatis [; denique hoc ait ‘aut rursus redeuntis’].

391. REDEVNTIS IN AETHERA S. cum iterum quae pressae fuerunt,
eriguntur.

AETHERA id est in aera.

SILVAE subauditur ‘quantus est sonus’.

396. LEMANNO Lemannus lacus Galliae prope Liguriam.

CAVO iuxta Virgilium ‘et cava flumina siccis faucibus’.

397. CASTRAQVE id est deseruere.

CASTRAQVE ordo hic est: et castra deseruere, quae ardua supra
curvam Vogesi ripam, id est posita, cohibent Lingonas pugnaces
armis pictis.

VOGESI mons eiusdem civitatis cum flumine.

398. LINGONAS gens Galliae.

400. PER TAM MVLTA SVO ordo: qui Isara gurgite suo ductus per tam
multa, id est loca.

FAMAE M. I. A. [in amnem] in Padum, qui etiam Eridanus vocatur.

401. AD AEQVOREAS id est ad Oceanum mare iam non Isara, sed
Eridanus defluebat.

402. SOLVVNTVR FLAVI L. S. R. solvuntur statione, ut iam ab
statione discedant custodita per annos decem Caesare dimicante,
ideo solvuntur; ut Virgilius ‘Statione relicta Ipse <comes> Niso
graditur’.

RVTENI Galliae populi comis flavis.

403. MITIS ATAX Atax fluvius Galliae; ideo autem mitis, quia
numquam per illum classis Romana navigat, sed suorum. Nunc autem
vexit Romanas naves Caesare dimicante.

403. GAVDET datur sensus fluminibus; Virgilius ‘Pontem indignatus
Araxes’.

404. [PROMOTO LIMITE] VARVS fluvius, qui Galliam ab Italia
dividit.

PROMOTO LIMITE dum undis occupat terras; subaudimus autem ‘et
ipse gaudet non Latias ferre carinas’.

FINIS ‘hic finis’; nominativus est.

405. SACRATVS NOMINE PORTVS portus Monoeci Herculis dicit, ut
alibi <III 277. 278>:



     ‘Quaque fretum torrens Meotidos egerit undas
     Pontus et Herculeis aufertur gloria metis’,
     


id est quo Hercules venit.

406. VRGVET R. C. P. facit enim angustias, ut venientis in arcum
maris aestuet magnitudo.

PELAGVS accusativus est casus.

407. IVS HABET ut turbet hunc portum.

SOLVS SVA LITORA T. C. sua, quia in ipsa ius habet.

408. ET TVTA P. S. M. id est nautas. MENOECI et Moeneci utrumque
legitur.

409. QVAQVE IACET LITVS Oceanum dicit, quia cum augmentis lunae
minuitur et crescit; ideo litus non habet certum.

QVOD TERRA F. Q. nunc enim in ipso litore terra, nunc mare est.

412. VENTVS ordo: sic ventus [sic] volutet.

SIC AXE id est mundo.

413. DESTITVATQVE F. et dum inpellit, faciat angustum in altiora
tollendo.

AN SIDERE M. S. id est secundum sidus, ut Virgilius ‘Fluvio cum
forte secundo Deflueret’ id est iuxta fluvium iaceret.

414. TETHYOS VNDA VAGAE Tethyos uxoris Oceani; declinavit autem
Tethyos; huius meminit Virgilius ‘Teque sibi generum Tethys emat
omnibus undis’.

415. ALENTES [aut] nutrientes, scilicet terras.

417. QVOS AGITAT MVNDI LABOR qui nosse cupitis, quid agatur in
mundo.

419. TVNC legitur et tum. NEMETIS regio Galliae.

420. QVI TENET ET RIPAS [S]ATVRI[S] ostenditur fluvius esse de
ripis.

421. TARBELLICVS Tarbellicum civem dixit. Est enim Tarbellae
civitas in Gallia, quae iuxta ripas Aturi constituta claudit
aequor admissum molliter per litus curvum.

422. SIGNA MOVET sive Santonus sive qui rura Nemetis colunt vel
ripas [S]aturi tenent.

AMOTO SANTONVS H. id est Caesare.

423. LONGISQVE LEVES S. I. A. ostendit longos homines per arma,
quae longa sunt, ut Virgilius ‘Scutis protecti corpora longis’.

424. OPTIMVS E. quia remiges sunt.

425. OPTIMA GENS F. in hac enim provincia equi domantur.

426. MONSTRATI quod ipse monstravit.

BELGA COVINNI genus vehiculi covinnum, hoc etiam essedum dicitur,
quod Belgi invenerunt, ut Virgilius ‘Belgica vel molli melius
feret esseda collo’.

427. ARVERNIQVE de his Cicero ait in Scauriana ‘Inventi sunt, qui
etiam fratres populi Romani nominarentur’.

428. AB ILIACO a Troiano, sed ut ipsi dicunt.

REBELLIS NERVIVS ‘rebellis Nervius’ unum pro populo dixit; hi
legatos Caesaris occiderunt Aurunculeium Cottam et Titurium
Sabinum. Scripsit Caesar ad populum, ut exercitus mitteretur, sed
collecta multitudo apud Pompeium remansit.

430. SARMATA te, o Sarmata.

432. CINGA nomen est fluvii.

435. GENS HABITAT ubique subaudimus ‘gaudet amoto hoste’ et
‘movet signa’.

PENDENTI RVPE GEBENNAS montes sunt cani propter nives dicti.

441. CONVERTI PROELIA ut scilicet in Romanos.

TREVIR gens Galliae et civitas, quam Treveros dicunt.

442. ET NVNC TONSE L. postquam victore Caesare ad Romanos
deductus est mores.

LIGVR laetatus est converti proelia.

443. TOTI PRAELATE [TOTI] COMATAE quicumque comatus est; Graece
autem posuit cometen.

445. TEVTATES Mercurius sic dicitur, qui a Gallis hominibus
caesis placatur.

ESVS Mars sic dictus a Gallis, qui hominum cruore placatur.

446. ET TARANIS ordo: et quibus placatur Taranis diro sanguine
laetantur hic converti proelia. TARANIS Iuppiter dictus a Gallis,
qui sanguine litatur humano.

448. IN LONGVM VATES poetae, quos vates appellant.

449. SECVRI BARDI Germaniae gens.

SECVRI bene ‘securi’, quia conversa sunt proelia.

CARMINA BARDI hi enim poetas suos habent, qui pereuntibus laudem
dicere solent.

450. SINISTRVM perversum.

451. DRVIDAE isti enim inter nemora constituti de sacrorum genere
disputare consuerunt; ideoque ‘repetistis’.

452. SOLIS NOSSE DEOS quia tam intente cuncta tractatis.

453. REMOTIS separatis.

454. VOBIS AVCTORIBVS VMBRAE hoc enim disputant animas ad inferos
non ire, sed in alio orbe nasci.

457. LONGE CANITIS SI COGNITA VITAE longae vitae cognita, quia
per longam vitam didicistis; manifestum est enim senes esse
sapientes propter aetatem.

458. MORS M. E. C. P. cum ab hoc orbe ad alium orbem transeunt.

QVOS DESPICIT ARCTOS ipsos druidas dicit.

462. IGNAVVM stultum.

REDITVRAE VITAE ut ipsi disputant.

465. ET APERTVM GENTIBVS O. id est deseritis.

471. ET VELOX P. N. B. licet properet bellum, haec tamen [ante]
pronuntiat.

472. FALSA IN PRAECONIA in fabulas, in rumores.

473. MEVANIA regio Italiae fecunda tauris.

474. EXPLICAT aperit, ut Virgilius

     ‘Sed trudit gemmas et frondes explicat omnis’.
475. ADFERAT ordo est: qui adferat.

476. DISCVRRERE C. A. subauditur ‘est qui adferat’.

480. VICTOQVE INMANIOR H. victo hoste, quia nuper vicerat Gallos,
an ut sic accipiamus: inmanior erat quam solet hostis esse, qui
iam vicit inimicos.

481. ALPEMQVE IACENTES notandum numero singulari Alpem dictum.

483. PONE SEQVI id est venire post Caesarem.

IVSSAMQVE F. A. G. V. est qui adferat.

488. INVISAQVE BELLI ordo: et invisa belli decreta mandat
consulibus fugiens senatus. Est autem decretum, ut curent
consules, ne quid res publica detrimenti capiat.

490. ET QVAE M. R. et qua legitur et quae.

TVM legitur et cum.

492. SERIEQVE H. L. tractu.

498. INCONSVLTA R. ordo: sic turba per urbem inconsulta ruit.

505. EVALVIT REVOCARE P. id est filium fletibus nullum iam
revocare valuit.

506. DVBIAE incertae, quippe sub bello sive ut semper incerta
sit.

507. TENVERE L. id est nullum.

508. EXTREMO TVNC et cum legitur.

FORSITAN bene ‘forsitan’; nec enim scit, qui vel quanti inde
redituri sint.

510. EADEMQVE TVERI id est summa, quae dederunt.

513. HVMANI hoc est quae totum genus humanum recipere intra se
posset. [CAESARE] PRAEDAM ipsam urbem dixit praedam facilem.

517. ET SVBITVS R. celeritatem ostendit hoc verbo.

519. AVDITO BELLORVM N. R. singula reddit singulis: ibi pressus
ab hoste, hic autem audito bellorum nomine; ibi agger et vallum,
hic Roma; ibi somni sunt ex noctibus plurimis, hic nec per unam
noctem vigiliae tutae.

521. DANDA TAMEN V. MALORVM laborum.

522. TVNC vel tum.

528. CRINEMQVE T. S. ipse est crinis timendi sideris qui et
cometae, quod quasi separavit poeta; hoc sidus cum apparuerit,
quid portendat, ostendit.

529. MVTANTEM R. C. Campestris scribit cometas quinque esse id
est ἵππιον solis, λαμπαδίαν lunae, ξιφίαν Martis, Discaeum
Mercurii, Τυφῶνα Saturni; sed quattuor stellas supra scriptas
visas esse aliquando, cum regna mutantur, Τυφῶν[α] autem si
quando visus fuerat, cuncta interitura.

530. MICVERVNT C. S. ut Virgilius:



     ‘Non alias caelo ceciderunt plura sereno
     Fulgura nec diri totiens arsere cometae’.
     


531. DENSO legitur et tenso; alii tensum volunt dici, unde et
tensae deorum, ut Cicero ‘Ex tensarum orbitis praedari sit
ausus’. Alii tentum, ut Virgilius ‘Et siquem extenta plagarum
Quattuor’. Nunc illud ostendit quae sint variae formae.

533. TACITVM solet enim fulmen emitti, dum tonat et cum est
nubibus caelum obductum. Vtrumque supra posuit <I 151> ‘Qualiter
expressum ventis per nubila fulmen Aetheris inpulsi sonitu
mundique fragore[m]’.

535. LATIALE CAPVT montem dicit.

539. EXPALLVIT V. ἔκλιψιν dicit.

542. ORBEMQVE TENEBRIS id est suum.

543. DESPERARE D. ut Virgilius ‘Impiaque aeternam t. s. n.’.

545. MVLCIBER Vulcanum dicit, ut Virgilius ‘Et discinctos
Mulciber Afros’.

547. IN HESPERIVM CECIDIT L. ut Virgilius



     ‘Quotiens Cyclopum effervere in agros
     Vidimus undantem r. f. Ae’.
     


548. FVNDO a fundo.

549. RAPTVS perditus.

550. CONFECTAS F. L. Iovi Latiali sacrificia fiunt, unde Latinae
feriae nuncupantur. Ergo confectas id est perditas Latinas
ostendebat flamma, quae se extis impositis dividebat.

552. THEBANOS I. R. Eteocles et Polinices fratres postquam se
mutuis vulneribus occiderunt, inpositi rogo sunt et se divisit
flamma, qua cremabantur.

TVNC CARDINE T. ut Sallustius ‘Sed Metello Cordubae hiemanti cum
duabus legionibus alione casu an, sapientibus ut placet, venti
per cava terrae citatu rupti aliquot montes tumulique sederunt’.

554. DISCVSSERE N. terrae motu scilicet, ut Virgilius ‘Insolitis
tremuerunt montibus Alpes’.

555. HESPERIAM C. S. Q. I. A. nomina montium, quos unda contexit.

557. TESTATOS S. L. ut Virgilius ‘Aeraque sudant’.

558. FOEDASSE VOLVCRES ut Virgilius ‘Inportunaeque volucres’.
Ideo foedasse, quia inportunae per diem, insolitae per diem,
videbantur [, quae nocte gaudent].

559. ACCIPIMVS ἀπὸ κοινοῦ. Acyrologia; ubique ‘accipimus’
subauditur.

560. MEDIA. P. C. R. ut Virgilius ‘Et altae Per noctem resonare
lupis ululantibus urbes’.

561. TVNC PECVDVM ut Virgilius ‘Pecudesque locutae Infandum’.

562. HOMINVM [PECVDVM] P. hominum de feminis dictum, ut Virgilius
‘Nec vox hominem sonat’.

NVMEROQVE MODOQVE magnitudine.

563. MATREMQVE S. C. I. ut quantum terreret alienos.

564. CVMANAE C. V. Sibyllae libri.

567. VLVLARVNT TRISTIA GALLI templo deorum matris sacrati;
ulurarunt autem de more sacrorum, unde ut homines accipiamus,
admittitur.

569. TVNC FRAGOR A. ut Virgilius ‘Armorum sonitum toto Germania
caelo Audiit’.

570. AVDITAE NEMORVM ut Virgilius ‘Vox quoque per lucos vulgo
exaudita silentis Ingens’.

569. MAGNAEQVE PER AVIA VOCES avia sunt, quae non habent viam.

570. COMMINVS VMBRAE id est visae, non auditae.

573. FLAGRANTI V. P. pro face pinum posuit.

574. STRIDENTESQVE COMAS id est excutiens.

THEBANAM Q. A. Agaue mater Penthei, quae ita Liberum contemnendum
credidit, ut etiam cum telo ascenderet arborem et Libero
insidiaretur; fecit numen praescium interesse Bacchis; quae
furore correpta cum ceteris filium vulneravit [caput], resipuit
et agnovit.

575. CONTORSIT T. L. Dryantis filium dicit, qui dum vites
amputare vult ad iniuriam Liberi, sibi crura succidit; ideo
dictum ‘contorsit tela’.

570. COMMINVS contra nos; nam nobiscum ire consuerunt.

578. INSONVERE legitur et <in>tonuere.

579. MISCENTVR id est in bellum miscentur.

VMBRIS legitur et auris.

580. CONSVRGERE C. in campo enim Martio sepultus est Sylla.

583. FRACTO MARIVM FVGERE S. ordo: et tollentem caput Marium
fracto sepulchro fugerunt agricolae gelidas Anienis ad undas.

586. MOENIA L. civitas in Tuscia.

588. ERRANTIS IN A. P. ut Virgilius ‘Et praepetis omina pennae’.

589. MONSTRA IVBET id est Arruns.

590. NATVRA RAPI iubet rapi id est ad mortem iubet adduci, quae
supra dixerat nata <I 562 sq.> ‘Monstrosique hominum partus
numeroque modoque Membrorum’.

STERILIQVE NEFANDOS quia monstra, non homines genuerat.

591. INFAVSTIS V. F. de lignis myricae mula genuit.

593. PVRGANTES cives ab eo, quod dixit ‘a civibus’.

LVSTRO id est lustratione.

594. POMERIA dicuntur ante muros loca, quasi promoenia.

595. SACRI huius sacri, id est sacrorum.

596. TVRBA MINOR in sacrorum ordine.

598. CVI FAS VIDISSE M. de virginibus Vestae sacerdotem maximam
dicit, quae sola palladium videt.

599. TVM QVI FATA DEVM responsa, dicta a fando.

SECRETAQVE C. S. quindecim viros dicit, qui tres libros
Sibyllinos et inspiciunt et consulunt.

600. ET LOTAM PARVO REVOCANT dies sacer, lavatio deum matris, quo
die in Almonem fluvium brevem a quindecim viris deponitur; dea
autem hoc nomine est et in Frygia, unde translatis sacris in
urbem vicinus fluvius sic appellatur.

601. AVGVR SERVARE S. proprium augurum verbum, cum de caelo
servant.

602. SEPTEMVIRQVE E. hi enim epulum dant.

TITIIQVE SODALES lupercos dicit, ut Cicero ait ‘Fera ista
sodilatis . . . germanorum lupercorum’.

603. ET SALIVS hi Martis sacerdotes a Numa facti sunt; nam ante
Herculis fuerunt, ut ait Virgilius ‘Tum Salii ad cantus’.

604. ADTOLLENS A. G. V. F. est flamen Dialis, est Quirinalis, est
Martialis.

596. GABINO cum praetex[ta]tis, ut Virgilius ‘Ipse Quirinali
lituo cinctuque Gabino Insignis’.

607. MESTO C. M. C. colligitur enim fulmen et conditur; est autem
in hisdem locis, ubi F. S. C. videris scriptum, id est fulmen
sacrum conditum.

608. DATQVE LOCIS N. nam bidental dicitur, ubi fulmen est
conditum.

609. ELECTA CERVICE M. ut Virgilius ‘Et intacta[s] totidem
cervice iuvencas’.

610. OBLIQVOQVE M. I. C. mos sacrificii, ut Virgilius ‘Ipsa mola
manibusque piis altaria iuxta’.

611. INPATIENSQVE DIV nam nisi stet hostia, non est accepta, unde
et Virgilius ait ‘Et statuam ante aras aurata fronte iuvencum
Candentem’.

615. PRO SANGVINE V. id est emicuit.

622. HOSTILI DE P. V. verbum aruspicum e regione.

625. OMENTA LATEBRAS haec omnia signa sunt de extis, unde
intellegimus, quod cum fibra pulmonis latet, cum parvus limes
vitalia secet et omenta latebras suas produnt, adversa
significent.

626. INPVNE A. E. id est quod cum visum est et semper fecit
exitium.

628. ALTERIVS CAPITIS auctum vocatur aruspicum verbo, sed hoc in
nostra parte bonum est, nunc autem in inimicorum parte apparet.

633. IVPPITER summum Iovem possumus accipere vere Iovem. Hoc
sacrificium non tibi fecimus, o Iuppiter, sed diis manibus, sive
ut summum Iovem Ditem accipiamus, ut sit: cum tibi non litaverim,
Pluto, cur in tauri viscera dii venistis inferni?

635. SED VENIENT M. M. id est maiora quam timemus.

636. ET FIBRIS SIT NVLLA FIDES ut Virgilius ‘Quod ut o potius
formidine falsa Ludar’.

637. FINXERIT ISTA T. hoc est qui libros fecit artis aruspicinae.

TVSCVS id est Arruns.

639. AT FIGVLVS Nigidius Figulus qui ideo hoc nomen accepit, quod
regressus a Graecia dixit se didicisse orbem ad celeritatem
rotae figuli torqueri.

640. AEGYPTIA MEMPHIS apud Aegyptios mathematicis copiosa.

641. NVMERISQVE M. A. quem non aequaret.

644. FATA MOVENT hunc mundum et sidera.

646. TOLLET auferet.

650. EXTREMI nefandi, ultimi. Hoc autem dicit: multorum hominum
extremi dies in unum tempus convenere, quippe multi hoc bello
sunt perituri.

653. DEVCALIONEOS F. A. I. hic enim cum Pyrra diluvio superfuit.
Imbres ergo Deucalioneos dixit, quibus superfuit Deucalion.

655. NEMEVM F. L. sol in leonis signo est.

658. HI CESSANT IGNES solis et Saturni.

659. SCORPION pro Scorpiona.

660. GRADIVE PATER Mars, ut Virgilius ‘Gradivumque patrem’.

MITIS IN ALTO I. hoc contrarium, quod Venus et Iuppiter
recesserunt; horum enim benivolae stellae sunt; unde docte
Virgilius hos Aeneae deos ostendit, cum iam omnia pericula
evasisset; nam sic ait ‘Cum Iuppiter aethere summo Despiciens’
accessit et Venus ‘tristior et lacrimis oculos suffusa nitentis
Alloquitur’.

665. ENSIFERI ut Virgilius ‘Armatumque auro circumspicit Oriona’.
Bene autem propter futurum bellum Mars videtur et Orionis latus,
ubi est gladius.

668. MVLTOS EXIBIT IN ANNOS post enim et Antonius bellum fecit et
filius Pompei piraticam exercuit et Pompeius occisus est.

670. CVM DOMINO P. I. V. perpetui enim imperii Caesar est auctor.

672. EXTRAHE protende, id est ne pax veniat cum domino.

IAM LIBERA BELLO tum tantum libera, cum geris bella civilia.

673. PRAESAGIA P. scilicet verba Nigidii Figuli.

674. VERTICE PINDI Pindus mons Thraciae, ut Virgilius ‘Nam neque
Parnasi vobis iuga, nam neque Pindi Vlla moram fecere’.

675. EDONIS nomen est bacchae.

LIAEO Libero patre.

676. MATRONA PER VRBEM matrona dicebatur, quae unum virum
sciebat; sed hic non matronam fuisse, sed Romanam rem publicam
visam debemus accipere.

679. VIDEO PANGEA montes Thraciae proiecti et per Macedoniam
atque Thessaliam. VIDEO ostenduntur enim res ipsae deo plenae, ut
Virgilius ‘Bella, horrida bella Et Thybrim multo spumantem s.
c.’.

680. LATOSQVE HEMI campos dicit Macedoniae, ubi bellum civile
gestum est contra Brutum et Cassium a Caesare et Antonio.

684. LAGAEI Lagaeum Nilum dixit a Ptolom<a>eo, rege Alexandriae,
nepote Lagi.

GVRGITE NILI Alexandriam dicit, ubi Pompeius occisus est.

686. QVI IACET A. Pompeium dicit.

DVBIAM nunc enim terra, nunc mare est, ut Virgilius ‘Et inhospita
Syrtis’.

AEQVORA SYRTEN ordo: dubiam Syrtim arentemque Libyen feror super
aequora.

687. ARENTEMQVE F. L. ad hanc enim Cato fugit.

TRTSTIS ERINIS legitur et Enyo.

689. AERIAM PYRENEN hic Caesar in Hispania contra Pompei filium
dimicavit.

690. PATRIAE S. R. I. V. cum urbem victor Caesar ingressus est.

691. BELLA SENATV quando in senatu Caesar occisus est.

692. CONSVRGVNT P. a Bruto et Cassio, interfectoribus Caesaris.

694. VIDI IAM P. P. hic enim bis Romani bella gesserunt, ut ait
Virgilius ‘Ergo inter sese paribus concurrere telis Romanas acies
iterum videre Philippi’.

695. ET LASSO F. qui lassos faciat; metonimia.

 LIBER II.  

 Periocha libri secundi haec est:  

Iustitium et tacitos questus feminarum [ac militum] ac militis
senis referentis Marianam trucidationem et Syllanam
proscriptionem; Bruti et Catonis conloquium; Marciam repetentem
Catonis coniugium mortuo Hortensio; descriptionem Appennini
montis fugatosque stationibus duces Pompeianarum partium [erant
propositi], datam Domitio veniam fugae ex urbe Corfinio ab
Caesare; contionem Magni et metum tironum; Brundisii situm; et
praemissum Gn. Pompei filium ad praesidia comparanda per
civitates Graeciae ab regibus ad auxilia contrahenda, clusum
aggere portum Brundisinum a Caesare interruptumque id opus a
Pompeio et tacita nocte inde navigationem; amissis duabus navibus
in claustris aggeris evasit Pompeius cum suis.

1. MANIFESTAQVE non occulta.

2. FOEDERA RERVM ordinationem naturae.

4. INDIXITQVE NEFAS denuntiavit mala ventura.

7. SIVE PARENS RERVM providentia naturalis, id est conditor
mundi.

INFORMIA REGNA chaos dicit.

8. MATERIAMQVE RVDEM hoc est mundum.

FLAMMA CEDENTE RECEPIT divisa enim flamma elementa se quoque
singula separarunt.

9. FIXIT IN AETERNVM CAVSAS secundum Stoicos, qui dicunt fata
plurimum posse.

QVA CVNCTA COERCET ordo: lege qua cuncta coercet se quoque
tenens.

10. SE QVOQVE LEGE TENENS ut nec ipse possit fata mutare.

TENENTEM legitur et ferentem.

12. POSITVM certum, constitutum. Vtrumque ‘sive’ et ‘seu’
legitur.

SED FORS INCERTA VAGATVR hoc secundum Epicureos, qui agi omnia
casibus dicunt.

15. LICEAT SPERARE TIMENTES ut quid futurum sit nescientes
sperent et bona posse contingere.

16. QVANTIS SIT CLAVDIBVS O. C. F. id est ne metus in omnibus
sacris esse videatur, quae mala orbis passurus sit, intellegunt.

18. IVSTITIVM id est fuit iustitium. Iustitium autem dicitur
publicus luctus ab eo, quod ius taceat.

20. QVESTVS T. S. questus sive ‘commercia’ accipimus, ut in hoc
luctu nemo consuetum opus fecerat; nam hic mos est iustitii; sive
questus ‘querelas’ dixit, ut noluerint propter Caesarem dicere,
quod dolerent. Nam hoc exposuit: Magnusque per omnis Erravit sine
voce dolor.

21. FVNERE PRIMO in mortis adventu.

23. CONCLAMATA in unum clamata; nam sic plangitur more Romano.

24. EXIGIT AD SEVOS F. B. P. moraliter dictum ‘exigit’; nam servi
etiam si non doleant, iubentur, ut plangant.

25. SED CVM MEMBRA id est ipsa mater.

27. NECDVM EST ILLE DOLOR S. I. M. dolor mortui, metus morituri.

29. DELVBRA CATERVAE templa; <catervae> adhuc scilicet pro aegro
rogantes.

30. HAE LACRIMIS SPARSERE DEOS Romanae feminae. ‘Sparsere’
perfudere, ut Virgilius ‘Sparsasque manus’, id est perfusas
sanguine.

31. LACERAS lacerates.

33. CREBRIS FERIVNT VLVLATIBVS AVRES id est deorum.

38. CONTVNDITE P. M. hoc sic debemus accipere, tamquam in templis
omnibus dictum sit; nam ait: Et nullis defuit aris Invidiam
factura parens.

42. GAVDENDVM EST quia non licebit flere.

43. NEC NON BELLA V. D. ordo: nec non viri bella diversaque
castra petentes.

DIVERSAQVE CASTRA P. alii Caesaris, alii Pompei.

46. CANNARVM alii civitatem Africae accipiunt, alii vicum
Apuliae, iuxta quem Hannibal Romanorum delevit exercitum et
consulem Paulum.

TREBIAEQVE IVVENTVS Trebiae vicus in Tuscia, iuxta quem Hannibal
Flaminium consulem vicit; alii Galliae civitatem accipiunt, quam
Treviros dicunt.

49. ACHEMENIIS D. M. SVSIS Persas dicit; nam haec Parthiae regio
est Achemenia et oppidum Achemenis, quod aliquando sub Achemenide
rege Arabiae et Parthiae fuit.

49. MEDICA Medorum gens in oriente. Virgilius ‘Medi[c]a fert
tristis sucos’.

50. MASSAGETEN gens Thraciae.

HISTER autem fluvius Scythiae est, qui per Thraciam tendit.

ALLIGET includat et teneat.

51. SVEBOS gens Germaniae Suebi.

52. ALBIS fluvius Germaniae. RHENI CAPVT id est fundat, fluat.

53. REDDITE NOS P. quippe iam vicerat.

54. HINC DACVS PREMAT gens ultra Danubium.

GETES gentis nomen, quibus victis ad invidiam servi Getae dicti
sunt in comediis.

OCCVRRAT HIBERIS Hiberus Hispanus, ut Virgilius ‘Aut impacatos a
tergo horrebis Hiberos’, ‘Occurrat’ autem bene, ut adversum nos
cum illis veniat, sive alter de Romanis; nam dixit: Ad eoas hic
vertat signa pharetras.

59. SAEVE contra nos saeve, non ut epitheton Iovis sit. Virgilius
‘Et me saevus equis oriens adflavit anhelis’.

60. MERVERE FERI ‘meruere’ sive dum innocentes sunt, sive dum
nondum pugnaverunt, ut Cicero pro Murena <5, 12> ‘Patre
imperatore libentissime meruisse pietatis fuit’.

62. TANTI FVERIT legitur et fuerat. CIVILIA BELLA M. sensus hic
est: moventur bella civilia ut victor imperet Romae, cum nec sic
quidem civilia bella moveri deberent, si hoc ageretur, ne quis
orbi imperaret.

63. VT NEVTER id est urbi imperaret.

PIETAS PERITVRA nam mox obliti huius pietatis in civilia bella
venturi sunt.

66. CIVILIBVS A. id est oderunt.

67. ATQVE A. M. unus.

EXEMPLA TIMORI ut diceret se aliquid iam tale perpessum; hinc
denique incipit ab exemplis.

68. TVNC et cum legitur.

69. CVM P. T. V. L. Q. T. ὑστεροπρότερον. Prius enim Marius de
Libycis triumphavit, inde de Teutonis.

70. EXVL fugerat enim Sylllam, contra quem dimicabat; hic Arpinas
fuit civis Ciceronis septimo consul.

VLVA herba in paludibus, ut Virgilius ‘Obscurus in ulva Delitui’.

71. AVIDI SOLI mollis; cito enim haurit, quicquid acceperit.

72. DEPOSITVM F. TVVM pignus; ipsum Marium depositum dixit, quem
stagna texerunt.

73. EXEDERE consumpsere.

PEDOR odor corporum pedor dicitur.

LONGVS aut longo squalore conceptus sive diuturnus.

74. FELIX fuit enim septies consul.

75. SCELERVM sceleratorum.

76. FRVSTRAQVE HOSTI C. P. Cimbrum lictorem dicit, cui data est
potestas, ut Marium in carcere interimeret.

79. VIDERAT id est Cimber lictor.

80. TERRIBILESQVE DEOS qui admissum terreant scelus.

81. FAS HAEC C. N. E. vox, quam in carcere Cimber audivit.

82. LEGIBVS AEVI totius aetatis annorumque multorum.

83. ANTE SVAM id est mortem.

VANVM DEPONE FVROREM qui vis ferire, quem non licet.

84. SI LIBET VLCISCI vindicare, ut Virgilius ‘Vltus avos Troiae’.

85. HVNC CIMBRI S. S. gesturus est enim bella civilia, quae est
vindicta Cimbrorum.

NON ILLE FAVORE id est non ideo servatus est, quia aliquod numen
ei favebat, sed quia talis erat, ut Romam posset evertere.

88. IDEM P. D. INIQVO Marius enim a Fannia, cum eidem commissus
in fidem esset custodiae, ad fugam dimissus est.

DELATVS INIQVO bene ‘iniquo’, quippe in hostilem delatus est
terram.

90. TRIVMPHATI triumphat ille, qui vincit, triumphatur, qui
victus per triumphum ducitur, ut imperator regnat, provincia quae
est sub potestate regnatur, ut Virgilius ‘Acri quondam regnata
Licurgo’.

IACVIT ad humilitatem dictum; iacuit pro ‘mansit’.

91. ET POENOS hoc est Hannibalis.

SOLATIA FATI ut Carthago haberet solatium de Marii malis, rursus
Marius de Carthaginis.

92. PARITERQVE I. <I.> D. facti humiles ignovere deis. Diis
ignoscere dicitur, quod dii iusserint, ferre patienter, ut
Virgilius ‘Nec divum parcimus ulli’; Cicero pro Caelio <11, 25>
‘Ignoscebamus vobis iudices attente audientibus’.

94. FORTVNA REDIT quam oppressus amiserat.

95. ERGASTVLA F. ubi opus inclusi faciunt, quod est ἐργάζειν,
locus ergastulum dicitur, ut ait Cicero pro Cluentio <7, 21>: ‘In
Quinti Sergi senatoris . . . manus incidit et apud eum fuit in
ergastulo’. Conflavit ergo Marius catenas in usum telorum, simul
ut solveret alligatos.

100. QVANTOQVE GRADV impetu.

QVANTO NOBILITAS quaerunt, quomodo nobilitas cum plebe pereat,
cum Marius pro populo dimicarit. Sed ‘cum plebe’ posuit ‘in modum
plebis’, ut nemo in morte quaereret dignitatem. Est ergo
[sensus] ‘perit si quemadmodum plebs’.

102. ET A NVLLO REVOCATVM P. F. ut nec aetas nec adfinitas
spectaretur.

103. STAT CRVOR IN T. horret, ut Virgilius ‘Stant lumina flamma’,
sive dictum ut sanguine natent templa, si iam defluere non
potest cruor.

105. NON SENIS EXTREMVM ut parcere debuerit mox quippe perituro.

106. PRAECEPISSE DIEM ante cepisse, ut Virgilius ‘Omnia praecepi
atque animo mecum ante peregi’.

107. NASCENTIA RVMPERE FATA ‘piguit’ subaudimus.

109. SED SATIS E. I. P. M. ut causa occidendi esset, quod erat
qui posset occidi.

110. ET VISVM LENTI lenti et ignavi homines putabantur, si in
civilibus bellis quaererent meritos, quos necarent.

111. IN NVMERVM P. M. P. id est non quia merebantur, sed ut multi
post bellum numerarentur occisi.

114. OSCVLA POLLVTAE F. T. D. Marius hoc signum dederat
fugitivis, ut ille servaretur, qui manus osculatus fuisset. Sic
autem occidit Euanthium amicum suum, dum ei osculandam non
porrigit manum.

116. DEGENER O. P. qui sic vitam mereretur.

LONGA DECORVM ordo: vix decorum.

118. ET VITAM D. S. R. occidit enim eos Sylla, quibus ignoverat
Marius.

119. FLERE V. id est flere vacat.

SPARSVM P. V. BAEBI ordo hic est: vix vacat flere coronae membra
inter carpentis innumeras manus discerpsisse te, Baebi, sparsum
per viscera.

120. INTER CARPENTIS M. C. Terentius histrio circumventus a
fugitivis promisit se ostensurum [se] eis inimicum Marii, qui
multa in senatu contra Marium decrevisset. Misit ergo ad hunc
Baebium fugitivos, quem raptum et discerptum Mario obtulerunt.

INTERCARPENTIS una pars orationis est [intercarpentis].

121. PRAESAGE M. A. Antonius praesagus malorum hic est, qui
Metello dixit, ni mature adduxisset exercitum, hoc passurum p.
R., quod Senones iam fecerunt; hunc occidi Marius iussit cumque
ad eum caput Antoni esset allatum, in mensa poni iussit et
occisorem accumbere; postea caput Antonii conto fixum pro rostris
posuit.

123. FESTE Kalendis enim Ianuariis agebantur.

RORANTIA MENSAE ut Virgilius ‘Et sparsi rorabant sanguine
vepres’.

124. LACERAVIT F. C. Fimbria legatus fuit Marii, cum prope
Minturnas civitatem Crassos deprehendisset, occidit eos et capita
misit ad Marium.

126. TE QVOQVE NECLECTVM qui contemptus es, postquam exusseras
dextram.

VIOLATAE SCAEVOLA DEXTRAE ingressus hic castra Porsennae occidit
nescio quem; captus [vero], ut ostenderet, quales Romani essent,
super aram manum suam, ut cremaretur, inposuit dixitque omnes
huius esse virtutis; sic territo hoste dimissus est.

SCAEVOLA DEXTRAE Lucius Mucius Scaevola, pontifex maximus,
sacerdos Vestae, inimicus C. Mario adulescenti fuit, qui cum per
Damasippum fugere vellet, a Marianis occisus est in templo
Vestae; qui cum manum sanguine inplesset, simulacrum Vestae
aspersit, ut maius percussoris crimen esset.

128. PARVVM SED F. S. ‘parvum sangunis’ ac si diceret ‘modicum’.

129. FLAMMISQVE PEPERCIT ne incensas extingueret aras vis
sanguinis effluentis.

130. REPETITIS FASCIBVS A. septimo scilicet consulatu.

133. QVAE MELIOR subauditur ‘fortuna potest’.

133. MENSOQVE HOMINIS QVID F. P. ‘menso’ ipsi scilicet Mario, id
est quantum boni homo consequi potest vel quantum mali, utrumque
expertus est Marius; ipsa enim sunt fata hominis in bono et in
adverso.

134. SACRI PORTVM Laurentum dicit, qui sic appellatur; hic Sylla
de Asia regressus pugnavit cum Mario adulescente, qui victus
Praeneste fugit. Hic est Marius, qui invita matre Iulia adeptus
est consulatum, de quo Sallustius meminit.

135. AVT COLLINA TVLIT S. P. Damasippus, Samnitium dux, Marii
fautor, apud Collinam portam cum suis conflixit et victus cum
militibus suis occubuit.

136. PAENE CAPVT M. id est Roma.

137. MVTAVIT TRANSLATA LOCVM Pontius Telesinus ex partibus G.
Marii iunioris iactabat tunc, quod Romanum imperium transferri
possit in Galliam.

138. VLTRA CAVDINAS S. V. F. apud Caudinas Furcas fusus fuerat
Romanus exercitus et sperabat se Samnis maiora vulnera esse
facturum.

139. VLTOR ut Sallustius ait ‘Vt Syllae dominatio, quam ultum
ierat, desideraretur’.

140. ILLE potest hic Domitius Ahenobarbus accipi.

RESTABAT supererat, ut Virgilius ‘Hoc solum nomen quoniam de
coniuge restat’.

142. EXCESSIT MEDICINA MODVM μεταφορά. NIMIVMQVE S. E. modum;
occidit enim et innoxios cum nocentibus.

145. TVNC et tum legitur.

147. SED FECIT SIBI Q. Q. N. id est omnibus omnia licebant.

VICTOR id est Sylla.

149. EXEGIT FAMVLVS potest generaliter accipi, potest et
specialiter, ut de Mario iuniore dictum sit, qui a servo occisus
est, cum per cuniculum de Praenestina civitate vellet evadere.

150. CAESA PARENTIS communis scilicet parentis.

152. BVSTA REPLETA F. P. Q. V. S. ut se absconderent in
sepulchris.

153. LATEBRAE CEPERE F. id est silvae.

157. VICTORI scilicet Syllae.

RAPVERE ut sua perirent manu, ne essent quos occideret Sylla.

159. DVM LICET O. I. vetabat enim eos Sylla sepeliri.

160. COLLA DVCVM cum congesta essent ad Servilium lacum capita
peremptorum, haec iussit Sylla proponi, unde ait Tullius ‘Multos
caesos non ad Trasimennum lacum, sed ad Servilium vidimus’.

162. QVICQVID VBIQVE L. S. possumus distinguere et ‘quicquid
ubique latet scelerum’ et ‘scelerum non tantum Thracia vidit’.

NON THRACIA TANTVM comparatio a minori, ut Virgilius ‘Non sic
aggeribus ruptis cum spumeus amnis Exit’.

163. BISTONII S. P. T. Diomedem, Thraciae regem, dicit Bistonium
a Bistone palude Thraciae. Hic fertur habuisse equas visceribus
humanis pasci solitas; quibus cum hospitio receptum Herculem
vellet offerre, ipse obiectus et absumptus est. Propter equas
ergo dictum est ‘stabulis’.

164. ANT[H]EI LIBIAE Ant[h]eus, Terrae filius, qui cum multos
singulari certamine necaret, devictorum capita postibus
adfigebat; hunc postea Hercules vicit doctus a Minerva, ne eum in
terra elideret.

LIBIE ‘non tantum vidit scelerum’ subaudimus.

165. PISEA FLEVIT IN AVLA Pisa Elidis civitas. Dicit autem
Oenomaum, qui fraude Myrtili victus quadrigarum cursu a Pelope et
occisus est. Hic enim ut Ippodamiam filiam suam petentibus
denegaret, provocatos in equorum cursu victos occidebat.

166. CVM IAM TABE FLVVNT quod ait supra <II 160> ‘colla ducum’.

167. AMISERE NOTAS signa, quibus a suis agnosci possent.

168. SVBDVCIT C. F. a se scilicet.

170. VETITIS Q. id est a Sylla.

174. PLACATOS CATVLI R. Q. Lutatium Catulum tangit, cui cum
Marius Gratidianus diem diceret, qui sciebat se non evasurum,
fumo se calcis occidit et sic fugit inimicum; post Catuli filius
regressus victor ex Asia petit a Sylla, ut sibi Marius daretur ad
poenam; quem datum per singula membra cruciavit, ut ait
Sallustius ‘Vt in M. Mario cui fracta prius crura brachiaque et
oculi effossi, scilicet ut per singulos artus expiraret’.

175. FORSAN NOLENTIBVS VMBRIS scilicet Catuli.

176. PENDIT expendit.

INEXPLETO BVSTO quia singula membra discerpti integra esse non
possunt.

PIACVLA autem scelera dixit, quae nec loquenda sint tali facto,
ut Virgilius ‘Distulit in seram commissa piacula mortem’.

178. ET TOTO QVAMVIS ordo: et quamvis toto.

179. NIL ANIMAE LETALE D. nullum enim tale vulnus dabatur, quo
periret, sed quo cruciaretur.

MOREMQVE NEFANDAE id est vidimus.

180. PARCERE MORTI prior repetitus est sensus.

182. ET MVLTO legitur et muto.

185. SPECTATIS L. M. ut videret se sic membris omnibus caesum.

187. SIC MOLE RVINAE comparatio.

189. INFORMES sine forma.

PONTI legitur et trunci.

192. OSTENSA PLACERET a filio scilicet Catuli ostensa Syllae.

193. AGNOSCENDVS ERAT modo enim confusi vultus minorem gratiam de
maiori morte faciebant, quia non agnoscebatur occisus.

COLONOS qui se colant.

194. PRAENESTINA SVOS Marius iunior ad hanc se contulerat
civitatem. Sylla commotus iussit octo milia hominum de ea
civitate occidi. Fortunam autem colunt, unde Fortunam
Praenestinam dixit.

195. VNIVS <P.> PEREVNTEM T. M. tam cito enim omnes perierunt,
quasi unus esset occisus.

197. OVILIA ROMAE locus in urbe, quo omnes pastores Romulus
convocavit et senatum et populum ad comitia celebranda coniunxit.

200. AVT BELLICA ubique ‘fuit’ accipimus.

201. NVMQVAM POENA FVIT id est genus poenae ut ab aliquo
iuberetur.

VIX AGMINA VVLGI ordo: vix movere manum victores.

204. PROCVMBVNT qui occisi sunt.

SED ILLOS viventes.

206. CAEDIS VIVA GRAVES exponit quem admodum peragunt cadavera
partem caedis.

207. INTREPIDVS id est Sylla.

210. OMNIA TYRRENVS S. C. G. omnes enim in Tiberim occisos mitti
Sylla praeceperat.

211. IN FLVVIVM P. C. sensus hic est: qui primi in Tiberim missi
sunt, hi in undas venerunt; nam qui ultimi missi sunt, horum
corpora iam supra veniunt, quia fluvium cadavera impleverunt.

212. PRAECIPITES H. R. quae erant post cadavera.

213. INTERRVPTVS AQVAE A. F. id est ut illae undae tantum, quae
anta cadavera erant, in mare fluxerint, illae autem, quae post
corpora erant, steterint et secutae non sint priores fluctus
obstantibus cadaveribus.

210. SYLLANA quae fecerat Sylla.

215. EFFVSA ipsa vis sanguinis.

218. REDDITQVE CADAVERA C. quae acceperat scilicet, revocat in
terras, quia multitudine corporum defluere non possunt.

219. TANDEM TYRRHENAS V. E. I V. ordo hic est: alveus Tiberis
postquam Tyrrhenas in undas, id est in mare, vix eluctatus exiit,
torrenti sanguine caeruleum aequor divisit, id est aquas maris
meatu sanguinis separavit.

221. HISNE SALVS RERVM subauditur ‘Sylla meruit vocari?’

222. TVMVLVM SIBI M. T. C. extruere; in campo enim Martio habet
Sylla monumentum. PONERE legitur et tollere.

225. [QVAMQVAM A. G.] METVS nominativus casus pluralis ‘hi
metus’.

226. IN PROELIA DAMNO ordo: et multo maiore humani generis damno
coitur in proelia.

227. EXVLIBVS MARIIS patre et filio.

229. TOLLERE id est evertere et delere Marianos.

230. HOS ALIO FORTVNA Pompeianos et Caesarem.

236. PARS P. L. E. id est non erat; nam ait supra <234> ‘at non’.

NOCTE SOPORA ut Virgilius ‘Vmbrarum hic locus est somni noctisque
soporae’, id est, quae soporem adferat.

237. PARRHASIS Arcadica ut Virgilius ‘Parrhasio dictum Panos de
more Licaei’.

HELICE CVM V. A. Helicen Calisto[n] dicit, quae a Iove conpressa
et in ursam mutata postea in sidus septentrionibus recepta est.

AXES plaustrum enim, quod in septentrione est, esse significat.

238. ATRIA COGNATI soror enim Catonis nupta Bruto maiori fuerat,
unde natus est Brutus, cuius Cato avunculus fuit.

NON AMPLA C. quippe philosophi.

239. INSOMNI VOLVENTEM P. C. ordo: invenit virum insomni cura
publica fata volventem.

240. CASVSQVE ORBIS legitur et urbis.

CASVSQVE ORBIS id est ‘volventem securum invenit’ subaudimus.

242. EXPVLSAE genitivus est casus.

243. IAM SOLA F. o Cato.

QVAM TVRBINE N. id est virtutem.

248. DVBIO modo scilicet dubio.

250. CIVILE ABSOLVERE B. ‘absolvere’ ‘innocens facere’; [et] est
defensio omnium ad haec bella venientum, si idem fecerit Cato.

252. LEGESQVE IN PACE TIMENDAE contra illud ‘Silent enim leges
inter arma’.

253. HOS FERRO ubique ‘rapit in proelia’ vel ‘rapiunt’
subaudimus.

FERRO FVGIENDA ut Virgilius ‘Quae prima pericula vito’ adeone
minus est interire?

MVNDIQVE R. PERMISCENDA F. ut qui fidem servare noluerint, velint
eam penitus extingui cum mundi labe.

254. NVLLVM FVROR E. IN A. sed causa.

255. CASTRA PETVNT MAGNA V. M. mercedem dixit illam causam, qua
ducuntur ad bellum, id est dum volunt inpunita esse quae
fecerant.

256. PER SE BELLA PLACENT si tamen placuerint, pugnabis non
aliqua causa, sed solo amore bellorum civilium, quod est peius.

257. INMVNEM C. M. A. id est te inmunem a moribus corrupti
saeculi, scilicet innocentem.

259. ACCIPIENT id est nocentes.

ACCIPIENT ALIOS nam ait supra <251> ‘Quemque suae rapiunt
scelerata in proelia’.

FACIENT TE ut ait supra <255. 256> ‘Tibi uni Per se bella
placent’.

260. CIVILIBVS legitur et feralibus.

261. HAS ETIAM M. M. non suas, sed Catonis ostendit.

264. SE BELLI FORTVNA TIBI ut omnes tu solus occidas.

266. ET SCELVS ESSE TVVM id est quis nolit tuum scelus esse, quod
moritur?

271. EXCIPIVNT legitur et accipiunt.

EXCEDIT OLIMPVS Olympus mons Macedoniae, in quem dicit fulmina
non venire, quod extra nubes erectus sit, per quas fulmina
deferuntur in terras.

272. LEGE DEVM imperio [vel] voluntate.

MINIMAS RERVM ut dicuntur ‘summae rerum’ sic et ‘rerum minimae’.

DISCORDIA TVRBAT ‘minimas rerum’, quod dixit (270) ‘imaque
telluris’, ‘discrodia’, quod ait fulmen.

273. PACEM MAGNA TENENT quod ait <271> ‘excedit Olympus’, sic
reddit: permitte bello civili eos turbari, qui infimi sunt; tu
qui es altus et magnus, in hac tempestate belli esto securus.

275. NAM PRAELATA id est a te. SVIS hoc est castris.

276. PLACET IPSE CATONI scilicet Caesar.

277. SI BELLVM CIVILE P. quippe quod ipse commovit.

278. ET DVCE PRIVATO Pompeio. CONSVL Lentulus sive Gellius, qui
consules tunc fuerunt.

279. SOLLICITANT te scilicet, ut hoc sequaris.

280. LIBER IN ORBE quia ceteri erunt sub iure Pompei.

282. FERRE IVVAT PATRIIS legitur et patriae: ferre iuvat patriae.
Si ‘patriis’ ‘legibus’, si ‘patriae’ ‘libertatem’ accipimus.

284. VICTORIS sive Caesaris sive Pompei.

POST BELLVM V. H. innocentiae est, quod bellis non vult interesse
civilibus; virtutis est, quod se spondet victoris inimicum.

AT ILLI id est Bruto.

286. CIVILIA BELLA FATEMVR id est esse.

289. SIDERA QVIS M. Q. V. S. C. comparat civile bellum ruinae
mundi, ut ille Olympo Catonem.

291. TERRA LABET id est titubet, ut Virgilius ‘Dum trepidant
gressique labant vestigia prima’.

292. COMPRESSAS T. M. id est velit.

295. HVNC ARCETE FVROREM hunc furorem dixit nolle furere in
periculo civitatis.

296. MOTVRA DAHAS ‘hos Dahas’ et ‘hos Getas’ accusativum posuit.

298. LONGVM PRODVCERE F. quod populi turba prosequitur, producere
proprie dixit, ut Virgilius ‘Nec te tua funere mater Produxi’.

299. IGNIBVS ATRIS funeribus.

303. ET INANEM quia solum nomen remansit.

PERSEQVAR in bono posuit, ut Virgilius ‘Quae te sola puer multis
e matribus ausa Persequitur’.

304. SIC EAT sic eveniat.

PIACVLA scelera.

305. NVLLO FRAVDEMVS S. B. hoc est nemo desit civilibus proeliis.

306. LICERET adeo vult hoc fieri, quod di iusserunt et fata.

308. DECIVM PRESSERE CATERVAE duo fuerunt Decii Mures, de quibus
ait Virgilius ‘quin Decios Drusosque procul’. De his alter Latino
se vovit bello, alter Samnitico.

309. GEMINAE et Pompei et Caesaris. BARBARA TELIS id est Galliae
populi.

310. PERVIVS HASTIS per quem omnium possint tela transire.

313. PERDERE legitur et pendere.

314. AD IVGA CVR F. P. ad servitutem more captivorum.

316. INANIA IVRA T. quia hoc agone serviat Roma. INANIA sub
civilibus scilicet bellis.

317. HIC DABIT H. P. I. sive ideo dicit, ut occidatur, sive quia
vere, postquam se apud Vticam occidit, pax effecta est.

MALORVM legitur et laborum.

319. NON OPVS EST B. quippe quia reliqui ad iuga faciles sunt et
se servire patiuntur.

322. NON BENE COMPERTVM EST ordo hic est: nec non bene compertum
est hunc quoque, si fortuna faveat, totius sibi ius promittere
mundi; id est scio quidem et bene compertum habeo hunc quoque id
est Pompeium, quem sequor, totius sibi mundi ius promittere, si
vicerit; sed ideo me milite vincat, ne sibi se vicisse putet.

323. NE SIBI sed scilicet mihi et per me rei publicae.

327. QVAS SANCTA RELICTO ordo: quas inrupit merens sancta Martia
relicto Hortensi busto.

329. MELIORIS IVNCTA MARITI id est Catonis.

330. CONVBIO ut Virgilius ‘Veneris nec praemia noris’.

332. IMPLETVRA DATVR scilicet a Catone.

GEMINAS Catonis et Hortensii.

334. SVPREMOS C. secundi mariti et susceptorum ex eo liberorum.

336. CINERESQVE INGESTA S. ut ipsa missa esset in cineres.

337. SIC MAESTA PROFATVR sive ipsa maesta sive ‘haec maesta’
genere neutro numero plurali.

339. IVSSA CATO id est tua, Hortensi. Martia uxor Catonis fuit.
De hac postquam tres filios accepit Cato, tamquam satis fecisset
coniugio liberis datis, Hortensio eam iunxit et ipsi liberos
procreavit, quibus omnibus mortuis et ipso Hortensio redit, ut
recipiatur a Catone.

342. DA NOMEN INANE sine concubitu, ut Virgilius ‘Tempus inane
peto’.

344. MARCIA subauditur uxor [Catonis].

NEC DVBIVM L. QVAERATVR IN AEVO sensus hic est: si me non
receperis, semper dubium apud omnes erit, utrum Hortensio
repudiata a te nupserim an a te tradita.

346. SOCIAM legitur et comitem.

349. CORNELIA uxor Pompei.

353. ADMITTERE TESTES id est admittere placet.

SACRIS TESTES ut Virgilius ‘Et conscius aether conubii’.

IVRA PLACENT quibus matrimonium redderetur.

355. DISCVRRIT C. P. hoc est non discurrit.

356. LEGITIMAEQVE F. id est matrimonium proprie, ut ait Varro
‘Venienti novae nuptae funal praeluceat’.

357. STAT TORVS ubique ‘non’ accipimus, id est non stat, non
discriminat.

359. CONTINGERE LIMINA P. hoc in nuptiis sollemnibus est.

361. FLAMMEA VVLTVS genus vestis quod flammeum dicitur. LVTEA
enim crocea dixit, ut Virgilius ‘Aurora in roseis fulgebat lutea
bigis’.

364. SVPPARA supparum genus est indumenti.

NVDATOS CINGVNT A. L. id est non cingunt.

367. OSSVTA legitur et obsita.

OBSITA mortuo Bruto maiore omnes mulieres eum luxerunt; itum est
in consilium de veste mutanda et placuit, ut latitudo clavi
purpurei, qui est in muliebribus tunicis, in angustius suta
intrinsecus stringeretur.

368. NON SOLITI L. S. solitos sales dixit de nuptiis iocos, qui
Fescennini dicuntur, inventi primo ex oppido Sabinorum
Fescennino; ideo addidit ‘nec de more Sabino’.

369. EXCEPIT TRISTIS CONVITIA FESTA MARITVS ‘tristis’ ‘severus’;
nam gaudere debet in nuptiis.

371. AVSPICE BRVTO qui nuptiis interest, auspex dicitur, ut
Cicero ‘Nubit genero socrus nullis auspicibus’.

372. ILLE quia dixit de Martiae habitu, loquitur de Catonis.

373. DIROQVE legitur et duro.

377. STVDIIS <O. Q. C.> Catoni scilicet philosopho.

379. SVNT TEMPTATA TORI id est concubitus.

IVSTO AMORI id est coniugiali.

ROBVR RESTITIT id est virtus, Catonis scilicet.

380. HI MORES id est fuerunt, ab eo quod dicturus est, ‘fuit’.

381. SERVARE MODVM ut Virgilius, ubi reprehendit ‘Et servare
modum rebus sublata secundis’. Cicero ubi laudat ‘Tantum in summa
potestate rerum omnium modum’.

FINEMQVE TENERE id est rerum exitus et terminos cogitare.

382. NATVRAMQVE SEQVI ut mortem, qui natus fuerat, non timeret.

383. NEC SIBI ut Cicero ‘Si tibi soli viveres aut etiam si tibi
soli natus esses’.

384. VICISSE F. subauditur per singula ‘fuit’ aut ‘fuerunt’.

386. HIRTAM hirsutam.

388. PROGENIES ut Venerem scierit sola cupidine liberorum.

388. VRBI PATER EST dixit in utilitatem urbis, ‘patriae maritus’
in utilitatem patriae, hoc est urbi praestitit hoc, quod suscepit
liberos et quod duxit uxorem; est ergo ‘huic patriae’ non ‘huius
patriae’, ut ait ‘urbi’.

391. SVBREPSIT id est nullam attigit voluptatem.

393. DARDANII COLONI Capuam enim dictam scimus Troiano Capy, ut
Virgilius ‘Hinc nomen Campanae dicitur urbi’.

395. SPARSAS EXTENDERE id est placuit.

PARTIS legitur et vires.

399. PORRIGIT legitur et sustulit.

400. INFERNI SVPERIQVE MARIS Adriatici et Tyrrheni.

COERCENT id est finiunt.

401. PISAE nomen est civitatis.

402. ANCON nomen Dalmaticae civitatis. Bene autem ‘obnoxia
fluctibus’ quippe vicina.

404. IN GEMINI S. Adriatici et Tyrrheni.

405. IN LEVVM C. L. Appennini scilicet montis.

406. SAPIS ISAVRO haec nomina cuncta fluviorum sunt.

408. QVOQVE M. N. T. id est non habet fluvium terra maiorem.

409. FRACTAS a se scilicet fractas.

410. HVNC FABVLA id est hunc primum esse coepisse.

H. F. P.; deest ‘est’ aut ‘loquitur’.

411. POPVLEA hoc enim genus arboris iuxta flumina solet nasci, ut
ait Virgilius ‘Populus in fluviis’.

415. HVNC HABVISSE PARES id est fabula est.

417. NILVS S. H. inde enim creditur Nilus maior, quod per Aegypti
plana diffusus stagnum magis est quam flumen.

419. CASVROS IN QVAELIBET A. F. dicit Histrum, ut maior videatur
ab Eridano, aliorum amnium fluenta suscipere.

420. NON SOLVS minor ergo esset, si solus exiret.

421. DEXTERIORA P. id est unda.

MONTIS Appennini scilicet.

422. CAVVM DELABITVR INDE Virgilius ‘Et cava flumina crescunt Cum
sonitu’.

423. EDITOR creator.

424. MARICAE civitatis est nomen.

425. INPVLSVS adiutus, auctus.

Et hic fluvius est Vestinus.

RADENSQVE SALERNI nomen est civitatis. Ostendit, quid sit
Salernum, cum ait ‘tecta’.

426. MACRA ordo est: Macraque, qui vicinae Lunae procurrit in
aequora, nullas alnos vado moratus.

MACRA naves enim non potest sustinere et ideo Macra dictus est.
Bene autem dixit ‘nullas moratus’, quippe non sustinet alnos,
unde breves excavantur naves, ut Virgilius ‘Tunc alnos <primum>
fluvii sensere cavatas’.

428. LONGIOR E. Q. S. id est Appenninus.

429. ASPICIT legitur et excipit.

430. DOMITVSQVE S. ipse Appenninus.

SABELLO Sabinorum, ut Virgilius ‘Dentesque Sabellicus exacuit
sus’.

431. PINIFERIS ut Virgilius ‘Pinifer illum etiam sola sub rupe
iacentem Maenalus’.

434. LACINIA Iuno Crotoniensis, ut ait Virgilius ‘Attollit se
diva Lacinia contra’.

Ideo diva Lacinia dieta propter Iunonem et, ut ostendat Scyllae
vicinam, ‘Laciniam’ ait et ‘navifragum Scyllacaeum’.

435. ITALIA ab Italia.

MONTIS legitur et pontus.

437. AT POSTQVAM G. T. E. P. E. Scyllae et Caribdis: nam in una
parte Scylla, in altera Carybdis fuit, ut Virgilius ‘Dextrum
Scylla latus, levum inplacata Caribdis Obsidet’. Tellus, quae
Siciliam iungebat Italiae, ex utroque latere fluctibus caesa
dissiluit.

438. PELORO hic gubernatur Hannibalis fuit, qui, dum eum duceret
per Siciliae fretum, credidit se ad tales angustias per insidias
devocatum, occidit Pelorum; qui cum post agnovisset iter tale
esse, tumulum ei construxit et loco nomen dedit.

440. GAVDET ut ait supra <I 150> ‘gaudesque viam fecisse ruina’
et hoc iam crudelitatis est, non virtutis.

441. HESPERIAE F. quod non vacantes fines Hesperiae hoste terat,
id est ‘ipse’ et ubique subaudimus ‘gaudet’.

442. PERDAT ITER dum ubique pugnatur.

444. QVAM FREGISSE IVVAT id est nec tam iuvat.

445. QVAM SI FERRO hoc enim tum fit, cum restitit inimicus.

POPVLETVR vastet, ut Virgilius ‘Populatque ingentem farris
acervum Curculio’.

446. CIVEMQVE VIDERI id est pudet.

447. VARIOQVE FAVORE quem sequerentur incertae.

448. PRIMO TERRORE RVENTES id est quamquam ad prima bella
cessurae sint, tamen muniunt civitates.

450. ET OBDVCTO legitur et abrupto.

ABRVPTO alto, ut Virgilius ‘Fertur in abruptum magno mons
inprobus actu’.

451. SVPER de, ut Virgilius ‘haec super arvorum cultu’ et ‘haec
super e vallo expectant’.

454. CVM TERRORE F. fides in Pompeio et terror in Caesare.

455. HVNC AEQVORA T. S. id est austrum.

456. LAXATA TRIDENTIS A. ‘hunc Aeolium tridentem’ declinavit.
Venti autem ut exeant, terras dicit esse laxatas, ut Virgilius
‘Cavum conversa cuspide montem Inpulit in latus’.

458. ICTA percussa.

NOTO vento, abeo quod dixit ‘ventum tenuere priorem’.

460. VINDICAT V. N. sensus est: licet postmodum coeperit Caesar,
qui est violentior, adhuc Pompeio serviunt populi mentes.

NOTVM austrum accipimus, qui prior coeperat flare.

461. TERROR ERAT id est facilis vertebat. Ordo: facilis erat.

DVBIAMQVE F. F. F. Pompei scilicet fortuna dubiam fidem esse
faciebat, dum qui eum secuntur, saeva tolerabant.

462. GENS ETRVSCA dixit, qui adventu Caesaris fugerint.

NVDATA LIBONIS Scribonius Libo cum videret Iguvinos, quibus
praeerat, in favorem Curionis esse pronos, timens ne Caesari
proderetur, fugit. Hoc fecit et Thermus: Spoletium deseruit,
civitatem Vmbriae, quam tenebat.

463. IVSQVE SVI ‘ius sui perdidit’, quia iam in Caesaris venerunt
potestatem.

465. CAESARIS AVDITO in fuga scilicet.

CONVERSVS N. S. est enim L. Syllae filius, qui civili bello
vicit. Hic enim fugit Caesare propinquante.

466. VARVS VT ADMOTAE P. A. A. Attius Varus cum in Piceno cum
praesidio esset, adventante Caesare timens civitatem Auximon
dereliquit.

ALAE id est Caesaris.

468. QVA SILVE subaudimus ‘erant’.

469. LENTVLVS ASCVLEA nomen est civitatis.

VICTOR CEDENTIBVS INSTAT id est Caesar secutus est et fugatas
acies revocavit solo duce Lentulo fugiente cum signis.

471. ET NVLLAS DVCENTIA SIGNA COHORTES post fugam enim Lentulus
sola signa Domitio rettulit ad Corfinium civitatem.

SIGNA C. id est fugiunt.

472. COMMISSAE a Pompeio.

473. SCIPIO L. P. Cornelius Scipio cum duas cohortes haberet,
quas senatus metu belli Parthici Caesarem iusserat dare Pompeio
ad vindicandam mortem Crassi, diffidens adventu Caesaris
militibus suis Luceriam deseruit civitatem.

474. IAM legitur et nec.

NEC PRIDEM id est nuper.

475. QVA GALLICA DAMNA id est pube.

476. DVMQVE IPSE AD BELLA VOCARET sensus hic est: supra illa
damna, quae fecerant Parthi vel Galli, hoc addidit Magnus, ut dum
ipse eandem pubem vocat, a Caesare coeptis bellis civilibus,
deleretur.

478. AT TE CORFINI Corfinium nomen est civitatis.

480. OPPOSITVS Q. P. T. MILONI hi enim Pompeiani milites Milonis
circumsedere iudicium. Bene autem ‘polluto’ addidit, quippe qui
occidit Clodium.

483. CONSPEXIT id est Domitius.

485. MONTANIS V. E. et fontibus legitur.

488. LENTVS segnis, ut Virgilius ‘Qui nunc lenti consedimus
arvis’.

TERAT OTIA R. ut Virgilius ‘Libycis teris otia terris’.

490. HIC PRIMVM STANS CAESAR ubique enim venienti cuncta
cesserunt.

492. NAM PRIOR quare nequiquam.

AMNE SOLVTO hoc est ponte sublato.

504. HOSTIS COMPELLITVR hic hostis compellitur ad tutas sibi
arces a stationibus pulsus a Caesare; est ergo nominativus ‘hic
hostis’; nam compelli non potest Caesar.

506. ERIGIT Caesar. VINEA [vinea] genus machinae contra muros.

508. CAPTIVVM D. Domitium.

509. ANTE legitur et alte.

514. EXEMPLVMQVE MEI quod et aliis victis ita sim vitam
traditurus.

517. HEV QVANTO verba poetae irascentis, quod Domitio sit vita
concessa.

519. POENARVM EXTREMVM C. id est haec est poena vehementior.

521. PREMIT ILLE G. I. id est Domitius.

522. ET SECVM deest ‘sic locutum est’, ut apud Virgilium ‘haec
secum’.

525. CAESARIS E. M. quod pepercit invito.

528. IAMQVE SECVTVRO I. ordo hic est: iamque secuturo iussurus
classica.

529. RATVS temptandas mo[ri]turi militis adloquitur; qu[a]e ergo
superflue posuit, quod ait ‘temptandasque ratus’.

531. O SCELERVM V. a laude coepit oratio. VLTORES ut Virgilius
‘Quos iustus in hostem Fert dolor’.

533. NON PRIVATA D. quia mandatum est contra Caesarem bellum.

BELLVM legitur et pugnam.

534. ARDENT HESPERII ut Salustius ‘Ardebat omnis Hispania
citerior’ et Virgilius ‘Ardet inexcita Ausonia atque immobilis
ante’.

536. POLLVTOS CAESARIS ENSES innocentior est enim, qui prior
accipit iniuriam, ut apud Virgilium hoc Venus tangit: ‘Qui<n>
intra portas a. q. i. p. m. A. m. e. i. s. f. Aeneas ignarus
abest’.

537. DI MELIVS ordo: melius quod priores.

538. COEPERIT INDE NEFAS a partibus Caesaris.

539. SVPPLICIVM POENAMQVE P. a Caesare.

540. PROELIA I. D. iustum bellum dicitur, cum inter se hostes
dimicant, ut Virgilius ‘adveniet iustum pugnae, ne accersite,
tempus’ et Cicero de Catilina ‘bellum iustum geremus’.

PATRIAE SED VINDICIS I. id est vocari decet.

541. QVAM CVM CATILINA P. id est quam illud fuit.

542. ARSVRAS IN TECTA F. non ‘in tecta arsuras’, sed ‘paravit in
tecta’.

543. EXERTIQVE MANVS V. C. subauditur ‘paravit arsuras in tecta
manus’.

544. O RABIES M. D. id est Caesaris.

546. AD CINNAS MARIOSQVE VENIS qui tyranni fuerunt; nam Camilli
et Metelli patriae custodes fuerunt.

STERNERE PROFECTO mactaberis, occideris, ut Virgilius ‘Nos animae
v. inhumata infletaque turbe Sternamur campis’.

548. PASSVS SICANIO T. ordo: passus Carbo, qui tegitur. Carbonem
enim Pompeius occidit in Melita insula. Ideo dictum ‘Sicanio
sepulchro’. Hoc Sallustius ait ‘Carbo turpi formidine exercitum
atque Italiam deseruit’.

550. QVAMQVAM SI QVA FIDES si quis mihi credit.

551. QVOD ROMA FVRENTI O. id est invideo, quod te ego sim
perempturus.

553. ORIS legitur et arvis.

SCYTHICIS CRASS. R. optativum modum de praeterito tempore debemus
accipere: utinam remeasset, ut Virgilius ‘fecissentque utinam’.

554. QVA SPARTACVS HOSTIS Spartacus fugitivorum dux victus a
Crasso est. Hoc ergo dicit: Si victor et incolumis a Parthis
Crassus redisset, ipse te similiter superaret ut hi Spartacum.

557. FERVIDVS HAEC ITERVM C. P. S. ut Virgilius contra de sene
‘sed enim gelidus tardante senecta Sanguis hebet’.

558. DISCES legitur et discent.

NON ESSE AD BELLA F. sensus hic est: scient milites Caesaris non
ideo nos proelia[sse] fugituros, quia longam elegimus pacem.

559. QVI PACEM P. P. bene positum ‘pacem pati’, tamquam
necessitate in pace fuerit semper paratus ad proelium.

560. DEFECTVMQVE VOCET qui iam defecerit.

562. PERDVCERE LIBER bene ‘liber’, quia hic non adsensit ad
regna. [Sic dictum sicut supra <I 311> ‘Veniat dux iam longa pace
solutus’.]

563. SVPRAQVE NIHIL supra me scilicet.

NISI REGNA RELIQVI nam hoc nomen p. R. expulerat.

564. NON PRIVATA C. quia hic sola regna reliquit.

566. CAESARNE ad invidiam posuit unum et tot, in Caesare nomen
hominis, in senatoribus dignitatem.

SENATVS ‘huius senatus’ genitivus casus.

568. MVLTISNE REBELLIS ut adhuc victa non sit.

570. QVOS FVGIT legitur et fudit, id est Caesar.

571. INCERTI STAGNA PROFVNDI ‘incerti’, quod accedat et recedat;
hoc ergo stagnum Caesar Oceanum nominabat.

572. TERRITA QVAESITIS O. T. B. ut fugerit, quos ipse quaerebat.

573. QVOD FAMA F. Caesariani.

574. EXPVLIT ARMATAM bene ‘armatam’, ut sit parata ad bellum
gerendum.

A SEDIBVS et e sedibus.

VRBEM posuit pro civibus.

577. ANTE BIS EXACTVM QVAM CYNTHIA CONDERET ORBEM id est suum;
dicit ergo ante duos menses.

578. OMNE FRETVM PELAGI METVENS id est me.

579. TERRARVM IN S. P. concessit enim his Pompeius civitatem, in
qua consisterent.

581. INDOMITVM id est Mitridatem.

582. SYLLA FELICIOR dimicavit enim contra Mitridatem; sed cum
audisset sibi Marium successisse, cum sex legionibus discessit et
bellum civile commovit. Ideo ergo ille felicior, quia ille
Mitridatem superare non potuit, qui felix Sylla nominabatur.

585. AD PHASIDOS V. fluvius in Colchide positus sub septentrione.

586. MEDIVS legitur et melius.

587. FLECTENTE obliquante, ut fieri solet solis accessu.

SYENE subauditur ‘medius mihi cognitus axis’. Syene regio
Aegyptia, in qua homines hora sexta umbras suas sub se habent,
non ut nos, quorum umbra iuxta solis cursus in latere torquetur.

588. OCCASVS MEA IVRA TIMENT ‘occasus’ plurali numero posuit, id
est occidens.

TETINQVE FVGACEM id est mare rapidum intrat.

589. QVI FERIT HESPERIVS POST O. F. B. hic enim ultimus est
subactus et factus Hesperius id est Romanus.

BAETIS fluvius Hispaniae; subaudimus et hic [autem] ‘mea iura
timet’.

591. HENIOCHI civitas in Ponto in parte Asiae.

EREPTO VELLERE hinc enim Iason, id est a Colchis, pellem auream
arietis Phrixei abstulit, de qua fabula hominibus sunt facti
noti.

COLCHI subaudimus ‘me cognoverunt’.

592. CAPPADOCES gens apud Pontum, per quam Alis fluvius fluit.

593. INCERTI IVDEA DEI Iudea, gens in fine orientis constituta
est, de qua incertum est, quem deum colat.

MOLLISQVE SOPHENE propter calorem regionis mollis est nominata.

594. TAVROSQVE SVBEGI Taurus mons in Cilicia; pro hominibus autem
posuit montis nomen.

596. CLAMORE SECVNTVR contra Virgilius ‘sequitur clamor,
caelumque remugit’.

603. EXPLORAT temptat, ut Virgilius ‘et temptat sese’.

606. QVOSLIBET IN SALTVS in quae vult loca.

609. BRVNDISII oppidum situm [est] ad oras Adriatici maris.

610. VRBS EST quae sit Brundisium, dicit ‘Dicteis olim possessa
colonis’.

DICTEIS Cretensibus, ut Virgilius ‘Dictea negat tibi I. a.’.

612. CECROPIAE Athenienses; Virgilius ‘Tum pendere poenas
Cecropidae iussi’.

612. MENTITIS THESEA VELIS bene ‘mentitis’; iuxta enim placitum
patris obliti sunt vela mutare et pater sese praecipitavit in
fluctus, dum credit filium esse superatum. Theseus inde loci odio
navigavit venitque ad Italiam condiditque Brundisium; ideo
profugos eos dixit a Creta. [Nota fabula apud Virgilium].

613. HINC legitur et hanc.

614. HESPERIAE legitur et Italiae.

LINGVAM dixit augustam terram, quae in mare intrat paulatim
deficiens.

615. QVAE IN CORNIBVS id est lingua.

621. CONTENTAE FVNE C. ut ancorae non quaererentur.

616. ARTIS FAVCIBVS strictis quippe terrae cornua flectuntur et
portum faciunt.

623. CORCYRA TVOS nomen insulae in Adriatico mari.

624. ILLYRIS IONIAS regio Adriatici maris in occidente.

EPIDAMNOS nomen est civitatis Illyricae.

625. HOC FVGA N. C. id est petit; ‘hoc’ autem absolute posuit,
hoc est unde loquimur.

ADRIA VIRES id est Adriaticum mare.

626. IN NVBES A. C. Ceraunia montes sunt Epiri. ‘In nubes autem
abiere’ dixit, cum nubibus contecti non videntur.

627. SASON oppidum Calabriae ad oram positum eiusdem maris.

628. ERGO VBI NVLLA F. id est nulla fiducia de his ostenditur,
quae dimisit.

630. CVM MEDIAE I. causa, cur non licet.

631. NATVM C. F. A. Sextum Pompeium dicit.

633. EVFRATEN N. nominat fluvios pro hominibus.

QVO NOMINIS V. id est quousque.

635. POST ME ROMA D. prior enim ipse scitus est ab his gentibus
quam civitas Romanorum sive ut sit: per quas est Roma vulgata,
postquam ego dux eius fui; nam ante nesciebatur.

SPARSOS PER R. COLONOS Pompeius his victis civitatem
Pompeianopolim dederat; hos ergo nunc ad exercendam piraticam
vult redire. ‘Colonos’ ergo dupliciter accipimus, sive sparsos
colonos per rura mari redde, sive sparsos per rura colonos mari
redde, ut colant mare.

636. PARTHOS legitur et Pharios. PHARIOS Alexandrinos Pharios
dicit.

637. TIGRANEMQVE MEVM hic enim Pompeio tradidit Mitridatem, ideo
[dicit] meum.

PHARNACIS ARMA R. Pharnax filius Mitridatis, qui ut se Pompeio
probaret favere, caput ei patris sui misit. De quo Tullius in
Caesarianis ait ‘tecumque in acie contra Pharnacem fuit’.

638. NEC TV POPVLOS id est admoneo; ‘ne relinquas’ ubique
accipimus. VTRAQVE VAGANTIS Nomadas dicit, de quibus Salustius
‘quas nox coegerat, sedes habebant’.

640. ET QVAS T. A. DENSO id est manus; ‘densum aequor’ nove
dixit, quia stringitur gelu.

641. MEOTICA Meotidem paludem dicit, quae gelu stricta fit iter
plaustris.

642. PER ORTVS per totum orientem. ‘Hos ortus’ numero plurali;
sic supra <588> ‘occasus mea iura timent’.

644. IN CASTRA TRIVMPHI id est mei; de quibus gentibus
triumphavi.

645. SIGNATIS NOMINE F. fasti dicuntur libri, qui annum et acta
ipsius anni continent. Has ergo vult venire gentes, quae Latio
nomine, id est consulum Romanorum, fastos suos signant, id est
quae legibus populi Romani utuntur.

646. BOREAS AGAT id est te, fili, ducat.

650. LONGAEQVE QVIETIS ‘huius segnis’ et ‘huius longae quietis’
genetivus est casus.

652. ADSEQVITVR id est Pompeium.

653. SVFFICERENT ALIIS id est imperatoribus.

654. INFESTE legitur et obsessae.

656. ROMA CAPI id est sufficeret aliis.

FACILIS id est quam facile capere poterat.

657. CVM QVID cum aliquid.

660. COMMVNEM T. E. D. communem secum, quod et Pompeius sit in
Italia.

COMMVNEM id est Italiam.

NEC RVRSVS A. scilicet si expellat ab Italia.

662. ET LATVM D. R. A. id est obstruit, ut Pompeius nec Italiam
communem habeat positus in litore, nec expulsus aperto mari
possit errare.

663. IN INMENSVM C. L. O. id est satis vanus.

666. DEPELLATVR ERYX mons in Sicilia.

667. VERTICE GAVRVS mons in Campania.

668. PENITVS STAGNANTIS A. subauditur ‘nullae tamen aequore rupes
emineant’.

670. INNECTERE V. S. ut catenas faciant de trabibus et Pompeium
includant.

672. TVMIDVM S. A. XERXEM legitur et Persen.

XERXES Persarum rex fuit; hic inter Seston et Abydon viam fecit.

673. MVLTVM CVM PONTIBVS A. ut diversas iungeret terras.

675. INCESSITQVE F. ordo: et incessit super fretum rapidi
Hellesponti. INCESSIT ambulavit.

677. IN MEDIVM D. ATHON Athonem montem intercidit et mare
admisit; hic ergo iocatus est poeta dicens plaustris per Abydon
ibat ad Seston et ferebat naves ad Athon; quem montem Virgilius
ostendit ‘quantus Athus aut quantus Eryx’; sic Salustius ait ‘a
privatis conpluribus subversos montes, maria constrata’.

678. ARTANTVR a Caesare scilicet. CASV NEMORVM deiectione
silvarum.

680. TELLVRE NOVA ‘nova’, quia mare trabibus constraverat Caesar.

683. ACTAE inpulsae.

685. DISCVSSERE SALO in salum, ut Virgilius ‘praedamque ex
unguibus ales Proiecit fluvio’ pro ‘in fluvium’, et alibi
‘inferretque deos Latio’, id est in Latium.

686. BALISTA fundam dicit; et ipsum genus tormenti et is qui
mittit, balista dicitur.

687. MVLTIFIDAS alii accipiunt, quod multum fidant ignibus suis.
Sed melius accipimus, quod multum fissas iaciunt, ut ait
Virgilius ‘ferroque <faces> inspicat acuto’.

IACVLATA FACES subauditur ‘est’ sive ‘fastigia molis discussit
salo’.

693. ANCORA V. M. clamorem excivit.

694. AVELLITVR V. H. ut Virgilius ‘unco non alligat ancora
morsu’.

703. AEQVORA SVLCIS id est fluctuant.

704. ERGO HOSTES milites Caesaris.

PORTIS id est recepti; nam dicturus est ‘murisque recepti’.

VRBIS Brundisii civitatis exiguae, quia dixerat ‘dolent’.

710. ARTIOR E. Q. C. V. V. artior Euboica unda, quae verberat
Chalcida; [id est] Cumas dixit, quae <urbs> condita est ab Eubois
sive Chalcidensibus; sic Virgilius ‘talis in Euboico Baiarum
litore’.

711. GEMINAE duae; Virgilius ‘geminique minantur In caelum
scopuli’.

712. EXCEPERE id est hostium manus, quae cunctis erant navibus
praeparatae, hae duae naves, quae haeserant, pertulerunt.

713. NEREVS id est mare.

714. SVMMIS novissimis.

SPOLIATA CARINIS ab illis claustris, quae fecerat Caesar.

715. VT PAGASEA R. Argo navis significatur, quae in Pagasea
Thessaliae urbe prima est fabricata.

716. EMISIT IN AEQVORA C. hoc meminit Euripides



     εἴθ’ ὤφελ’ Ἀργοῦς μὴ διαπτάσθαι σκάφος
     Κόλχων ἐς αἶαν κυανέας Συμπληγάδας
     


et reliqua in hunc sensum.

719. ET STATVRA R. ipsa Simplegas.

VRGERE instare.

722. ET IAM PLIAS ut Virgilius ‘Pliadas Hyadas’.

723. LANGVENTIA CAELI paulatim deficientia.

725. LVCIFER IPSE DIEM ipse id est qui ductor est lucis.

726. TOTO legitur et victor.

728. DESCIVIT defecit et recessit, postquam multa vicisti.

CONIVGE Cornelia.

731. QVAERITVR INDIGNE id est ubi posset perire Pompeius.

733. MALVERINT deest ‘sed quia’.

PHARIAE HARENAE Phariam harenam dixit Nili fluminis, quia in
Alexandria est, sic et su ra ait <636> ‘Pharios hinc concute
reges’.

 LIBER III  

 Periocha libri tertii haec est:  

intrasse Caesarem Romam cum exercitu, dimisso in Siciliam ac
Sardiniam Curione ad devehendum populo frumentum; contentionem
contra Caesarem Metelli, tribuni plebis, non permittentis aperiri
aerarium, donec a Veturio Cotta, ut aperiretur, conpulsus est;
expositionem auxiliorum Pompeio missorum; Massiliensium quoque
obsidionem, qui nolebant aperire portas et Decimi Bruti de his
navali proelio victoriam.

1. PROPVLIT VT VELIS CLASSEM CEDENTIBVS AVSTER ‘propulit’ id est
mox ut propulit. Propulit ‘porro expulit’; ‘pro’ enim ‘porro’
significat.

4. SOLVS AB HESPERIA mos est respicere, unde invitus abscesseris,
ut Cicero ‘retorquet oculos saepe ad hanc urbem, quam e suis
faucibus ereptam esse luget’, et Virgilius ‘fluctusque atros
aquilone secabat Moenia respiciens’, alibi ‘et stabula aspectans
regnis excessit avitis’.

7. DVBIOS CERNIT VANESCERE M. ut iam incertum fiat abscessu,
utrum mons sit an nubes.

13. AD STYGIAS INQVIT TENEBRAS contra Elysias sedes ponit Stygias
tenebras, contra campum piorum manes nocentes.

14. TENENTIS legitur et furentis.

15. QVATERENT Q. V. L. A. ‘quas’ quales, ut Terentius ‘eunuchum
quem dedisti nobis, quas turbas dedit’.

16. ADVSTI nigri.

17. LAXANTVR TARTARA POENAS vacua fiunt, ut Virgilius ‘laxatque
foros’, id est vacuos facit, ut ascendat Aeneas. Ostendit tamen
excludi illos, qui apud inferos erant, ut accipi possint, qui
post bellum civile venturi sunt.

18. DEXTRA PROPERANTE S. id est fata.

19. LASSANT RVMPENTIS celeritate faciendi, sive dum finis est
fili, qui mortem significat.

STAMINA PARCAS RVMPENTIS ut Virgilius ‘extremaque Lauso Parcae
fila legunt’, alibi ‘talia saecla suis dixerunt c. f. Concordes
stabili fatorum numine Parcae’.

21. FORTVNA E. M. T. ‘toris’ cum toris.

22. DETRAHERE IN C. F. D. M. habuit enim ante maritum Crassum,
qui occisus est a Parthis.

23. CORNELIA Scipionis Metelli filia.

TEPIDO id est adhuc recenti sive Crassi sive meo, quod maioris
invidiae est.

PELLEX non uxor.

25. TIBI legitur et mihi.

29. REGESQVE SILENTVM umbrarum, ut Virgilius ‘di, quibus imperium
est animarum umbraeque silentes’.

32. PERQVE MEOS MANES id est beneficio umbrarum et manium meorum,
cum a te Iulia non recedit.

33. TVA PIGNORA adfinitatem accipimus, quae inter hos erat.

34. TE FACIET C. M. obscure mortem denuntiat: bellum civile,
inquit, agis, ne meus sis; bellum civile faciet, ut meus sis. Nam
cum te Caesar occiderit, apud inferos eris mecum.

35. DILAPSA ut Virgilius ‘ter frustra conpressa manus effugit
imago’.

36. ILLE Pompeius scilicet.

DEI <M.> sacrificiis quae in primo libro <609> adversa fuisse
monstravit.

37. CERTA CVM M. M. qui nosset mala esse ventura, id est nihil
sperans.

38. ET QVID AIT ordo: et ‘quid’ ait ‘vani terremur imagine visus
?’.

39. A MORTE et in morte.

A MORTE R. ut Epicurei volunt.

40. AVT MORS IPSA NIHIL subauditur ‘est’, quod supra posuit. In
utroque pro se locutus est: si non sentiunt umbrae, vana sunt,
quae vidi, et non timenda; si sentiunt, mortem timere non debeo,
quia nihil est mors, si habet sensum similiter ut vita.

PRONVS IN VNDAS Oceani scilicet.

41. ORBIS id est sui.

44. LEGERE R. verbum nauticum ‘legere’.

47. ABSCONDITQVE F. ut Virgilius ‘latet sub classibus aequor’.

51. PRAECIPITI FORTVNA V. id est nulla felicitas satis est.

52. VT BELLVM D. E. hoc est: malebat iam dimicare quam vincere.
Plus autem dixit ‘ut differret’, ne vel hoc pati posset, quod
postea erat pugnaturus, interim victoriam consecutus.

54. CONCIRET conscisceret.

55. ET SVMMA F. ordo: Gnarus trahi et causas irarum et summa
momenta favoris annona. Per hanc enim aut irascitur populus, si
deest, aut mitis est, si habundet. Declinavit autem ‘hac annona’
septimo casu.

56. ADSERIT VRBES adserere est ‘liberum probare’, adserit ergo
‘liberos probat’, ut Terentius ‘liberali illam adsero causa
manu’.

57. EMITVRQVE M. pretium enim, ne timeantur, accipiunt; id est
terrorem suum populus vendit potentibus sive divitibus.

59. IVSSVS I. V. a Caesare.

61. AVT SCIDIT hoc enim incertum est, utrum oppresserit terras an
ruperit. Virgilius rupisse dixit ‘venit medio vi pontus et undis
Hesperium Siculo latus abscidit’.

MADIAS FECIT SIBI LITORA T. ‘media terras’, quae antea mediae
fuerant, has sibi fecit mare litora.

65. VTRAQVE FRVGIFERIS et Sardinia et Sicilia.

66. NEC PRIVS HESPERIAM quia ipsae sunt Italiae propinquiores.

LONGINQVIS M. V. extra Italiam natis.

68. VBERE GLEBAE VIX SVPERANT id est has [duas] insulas in frugum
copia vix Afri vincunt, cum apud ipsos pluerit et magnae
provenerint messes. Superant ergo possumus ‘superantur’ accipere.

CESSANTIBVS AVSTRIS dum cessant, id est quando non spirant.

71. PROVISA DVCI Caesari.

74. ARCTOQVE SVBACTA in hac enim parte caeli Gallia est atque
Germania.

76. POTVIT BELLI FACIES id est praemittere.

77. OCEANOQVE DARET triumphantibus enim mos erat, ut picta
flumina et provincias, quas vicissent, ante currum praeferrent in
tabula; possumus et fluvios victos accipere pro hominibus, qui
habitabant.

79. VINCENDO P. T. quia et victoria belli civilis accessit.

80. VADENTEM ut vadentem passibus aequet.

82. ESSE TIMORI[S] subaudimus ‘se’, [sed] quod postea posuit ‘et
se’.

83. NON MALLET AMARI ut vi vinceret potius quam favore.

84. SVPERAVERAT transierat, ut Virgilius ‘et inde Exsupero
praepingue solum stagnantis Helori’.

ANXYRIS montem Tarracinensem dicit, in quo inberbis Iuppiter
colitur, unde hoc nomen accepit ex Graeco; sic Virgilius ‘quis
Iuppiter Anxurus arvis Praesidet’.

85. ET QVA POMPTINAS accipimus ‘est’ aut ‘sunt’.

86. SCYTHICAE QVA R. D. Ariciam dicit, ubi Diana colitur.

SCYTHICAE ubi primum culta est; sic Virgilius ‘quem mater Aricia
misit’ et mox ait ‘pinguis ubi et placabilis ara Dianae’.

87. ITER EST LATIIS quia consules ad Albanum montem sacrificiorum
gratia ire consuerunt.

89. ARCTOI Gallici, quia Gallia sub septentrione est.

TOTO NON VISAM T. B. per decem annos tracto, ut ipse ait <I 300>
‘decimo iam vincitis anno’.

92. PRO QVA P. V. si tu desereris a civibus tuis.

93. EOVS IN ORAS orientalis, ut Virgilius ‘eoasque acies’.

94. NEC IVNCTO S. V. subaudimus ‘incubuit’.

95. PANNONIO singulos pro gentibus posuit.

96. IAM PAVIDVM TIBI R. D. id est Pompeium.

98. ATTONITAM T. S. ‘subit’ intrat, ut Virgilius ‘illa subit
mediaeque minans iniabitur urbi’, hoc est subterit.

99. VT CAPTAE quasi captae.

100. SPARSVRVSQVE DEOS id est de templis simulacra deiecturus in
publicum.

FVIT HAEC M. T. id est timorem suum sic metiebantur, ut crederent
Caesarem facturum esse, quid posset. Est ergo mensura dicta pro
modo.

102. NON et nec legitur.

SIMVLARE T. subauditur ‘vacat’.

103. VIX ODISSE VACAT id est etiam ipsa odia libere exercere prae
timore non poterant, sive ut adventu subito Caesaris trepidi
tempus vacuum nec odio reperirent.

PHOEBEA P. C. per prolempsin; nam illo tempore haec non erat
sedes. Ergo Phoebea palatia, quae postea Phoebea sunt dicta; nam
haec postea constituit Augustus; sic Virgilius ‘Laviniaque venit
litora' nunc Lavinia; nam cum venit Aeneas, Lavinia non fuerunt.

104. IVRE legitur et more.

NVLLO C. I. S. nam privatus Caesar senatum vocabat, cum consules
soleant.

105. NON CONSVLE S. quia cum Pompeio erant consules.

106. PROXIMA L. P. post consules scilicet.

107. VACVAEQVE LOCO C. C. aediles curules patricios dicit, qui et
ipsi habent potestatem convocandi senatus; ergo nunc loco suo
cesserunt, quippe non aderant.

108. PRIVATAE C. V. id est Caesaris, qui non erat consul.

112. TAMEN EXIT I. I. id est Roma. Significat autem unum ex
Romanis.

114. PVGNAXQVE METELLVS hic tum tribunus plebis fuit.

115. VT VIDET postea quam videt.

SATVRNIA TEMPLA REVELLI ubi aerarium publicum est constitutum.

118. VSQVE ADEO SOLVS <F. M. Q. T. A. N. A.> verba poetae; ut
Virgilius ‘quid non mortalia pectora cogis Auri sacra fames’.

124. FERES auferes.

SANGVINE SACRO sancti enim erant ante tribuni plebis, quippe his
resistere aliquem non licebat.

125. VIOLATA P. potestas tribunicia.

126. INVENIT DEOS scilicet defensores.

127. SAEVA TRIBVNITIAE Gaius Ateius cum diceret Crasso servare se
de caelo et eum proficisci vetaret ad proelium, ille contempsit;
neglectus tribunus plebis diras imprecatus est. Quo bello
Crassus occubuit.

DIRAE ‘huic tribuniciae dirae’ declinavit. Dictae sunt autem
dirae velut deorum irae. Sed hic ultrices significant vel
vindicatrices, id est defenstrices tribuni.

130. E NOSTRO de eo, quod est nostrum.

132. NON COGIT E. id est te.

136. DIGNVM TE C. I. id est numquam eris tanto honore sublimis,
ut dignus sis, cui debeat Caesar irasci.

140. SERVANTVR et serventur.

SERVANTVR LEGES id est plus habent doloris, si eas Metellus
servet, quam si Caesar evertat.

143. OBLITVS S. T. sic enim venerat ut pacatus; nam ait supra
<III 71, 72> ‘tunc agmina victor Non armata trahens, sed pacis
habentia vultum’.

TVM COTTA METELLVM et hic tribunus plebis fuit.

145. QVEM REGNA COERCENT id est populum.

146. LIBERTATE PERIT ut libertas sit causa pereundi, cum se
adversum potentem libere aliquis sit ausus erigere. ‘Libertate’
ergo dixit ‘dum liber est et resistit’.

149. NIL IAM legitur et nullam.

149. NVLLAM id est rem, ab eo quod ait supra <147. 148> ‘tot
rebus iniquis paruimus’. Alii legunt ‘nil iam’.

152. NON SIBI SED DOMINO G. E. Q. S. E. cum hi, qui serviunt,
inopes sunt, non sibi graves sunt, sed domino suo, cui serviunt
inopes.

153. ABDVCTO id est Cotta.

155. TESTATVR STRIDORE FORES hoc post Gallorum inruptionem factum
est, qui Capitolium latenter ingressi sunt, id est ut fores
ferro maiore premerentur, ne quis cum silentio Capitolium posset
aperire.

157. ROMANI CENSVS P. tributum enim, qui censebantur, aerario
conferebant; ubi erant et quae victae gentes populo Romano
praestabant.

QVEM PVNICA BELLA Hannibalis, quem Scipio superavit.

158. QVEM DEDERAT PERSES hunc Paulus vicit.

QVEM VICTI PREDA P. rex Macedoniae.

QVEM legitur et quod.

159. PIRRHVS rex Epirotarum fuit, ut ait de hoc Tullius ‘Hannibal
credo erat ad portas aut etiam de Pyrri pace agebatur’.

TREPIDANTE RELIQVIT ut tolleres.

160. QVOD TE FABRICIVS R. N. <V. A.> id est Roma.

FABRICIVS REGI NON V. A. rex Pyrrhus Fabricio aurum obtulit, ut
sibi proderet Romam, de quo Virgilius ‘parvoque potentem
Fabricium’; sed post victus Pyrrhus omne aurum perdidit, unde
Fabricium corrumpere voluit.

163. MINOIA CRETA METELLO unde Metellus Creticus appellatus est.
‘Minoia’ autem dixit a rege Minoe.

164. QVOD CATO hic rogatione Claudii missus est Cyprum, ut
cerneret hereditatem regis Ptolomei, qui defunctus vita populum
Romanum heredem fecerat. Meminit huius Salustius in principio
libri primi historiae.

LONGINQVA V. S. A. C. ‘longinqua Cypro’ id est longe posita.

165. TVNC ORIENTIS OPES id est egeruntur e templo.

166. PRAELATA EST G. T. ante triumphum enim victores omnia
praeferebant, ut fecit Pompeius, qui vicit Orientem.

171. PROXIMA VICINO V. D. G. quae iuxta Italiam Massilia
Graecorum dicitur.

172. PHOCAICAS AMPHISA regionis Phocidos, quae est i Graecia.
Amphisa civitas est, sic et <I 64, 65> ‘Cirrhea velim secreta m.
s.’.

173. PARNASOSQVE Parnasus, mons Arc[h]adiae, biceps est, quorum
unum <iugum> Apollini, unum Libero consecratum est, Helicon et
Cytheron. Nunc ergo iugo utroque desertus est, quia incolas suos
misit ad proelia.

MISIT id est manus.

174. BOEOTII COIERE DVCES qui Boeotiam possidebant.

175. FATIDICA C. A. quia hic fluvius ex oraculo Delphico oritur
id est de monte Parnaso.

CADMEAQVE DIRC[A]E Dirce fons apud Thebas, quas condidit Cadmus,
ideo Cadmea. Vbique autem pro fluminibus aut montibus incolas
eorum debemus accipere.

176. PISAEAEQVE MANVS urbs Elidis.

177. SICANIIS A. A. Alfeus de Elide usque ad Siciliam venit amore
Arethusae.

TVNC MENALA LIQVIT mons Arcadiae, de quo Virgilius ‘Menalus
argutumque nemus p. q. l. s. b.’ et alibi ‘tua s<i> tibi Menala
curae’.

178. TRACHINIVS O. quia videtur in Oeta monte arsisse Hercules,
ideo Herculea. TRACHINIVS id est de Trachinia, ut Arcas de
Arc[h]adia.

179. DRIOPESQVE R. hi accolae sunt montis Parnasi.

QVERCVSQVE SILENTES quercus enim Iovi fuerant consecratae, quae
dabant responsa mortalibus. Has postea Lacedemonii subruerunt;
ideo ait silentes; Virgilius ‘Chaoniam pingui glandem mutavit
arista’.

180. VERTICE SELOE nomen est populi.

181. QVAMVIS DILECTVS ATHENA<S> sensus hic est: quamvis dilectus
sit, ut milites eligantur, omnes tamen venerunt favore Pompei.
Nam cum dilectus est, plurimi relinquuntur, quod modo mirum est
in dilectu habito neminem remansisse.

182. EXIGVAE P. [PVPPES] TENENT id est quia omnes Pompeium
secuntur, modo paucae naves in Phoebeis navalibus remanserunt.
Sunt autem navalia loca, ubi naves stant, ut Virgilius
‘diripientque rates alii navalibus? Ite!’

182. PHOEBEA T. N. P. portum Piraeum dicit, ubi Apollinis templum
est; sic Terentius ‘heri aliquot adulescentuli coimus in
Pireum’.

183. TRESQVE PETVNT V. C. S. C. duae sunt Salaminae, una in
Graecia, unde pulsus est Teucer, alia in Cypro, quam modo dicit.
Horatius [ut] ‘ambiguam tellure nova Salamina futuram’. Sensus
ergo hic est: veniunt et de Salamina tres naves petentes, ut
credatur ipsa esse vera Salamina, unde ipsae venerunt, quae
Pompeio faveat.

184. IAM DILECTA legitur et tunc.

CENTENIS VENIT I. A. ut Virgilius ‘Creta Iovis magni’ et mox
addidit ‘centum urbes habitant magnas’.

185. CRETA VETVS bene ‘vetus’, quippe in qua nutritus est
Iuppiter.

186. NEC EOIS PEIOR ‘nec peior’ id est talis sagittis venit in
arma.

187. TVNC QVI DARDANIAM T. ORICON hanc enim civitatem condiderant
Troiani.

189. ENCHELIAE ubique accipimus ‘in arma venerunt’.

VERSI TESTANTES F. C. Cadmus in hac civitate cum uxore sua
Armonia versus est in dracones, unde civitas hoc nomen accepit.
‘Encheloe’ enim ‘dracones’ dicuntur a Graecis; ideo ergo dixit
‘testantes’.

190. COLCHIS civitas est ad oram maris Pontici, unde pellem Iason
tulit arietis auream.

190. ABSYRTOS IN VNDAS iuxta hoc oppidum fugiens Medea patrem
[suum] Aeetam fratris sui Absyrti membra dispersit, unde testis
est Tullius de imperio Gn. Pompei <9, 22>.

192. THESSALVS id est Thessalorum.

IOLCON Iolcos civitas Thessaliae in Hemo monte.

193. INDE LACESSITVM id est provocatum, ut notesceret.

INDE scilicet ab Iolco.

194. MISCVIT navigandi usu.

196. CONPOSVIT M. GENVS commisit, comparavit, ut Virgilius ‘sic
parvis conponere magna solebam’.

197. ACCESSIT M. V. R. id est genus mortis, ut homines etiam
naufragio perirent.

198. POPVLVM P. M. B. F. illic enim nati dicuntur esse Centauri.
‘Mentita’ autem ideo dixit, quia volunt ipsos primos equis usos
ad sedendum et de longinquo visos creditos esse Centauros.

199. STRYMON flumen Thraciae per Bistoniam paludem fluens;
Virgilius ‘Strymoniaeque grues’. Has ergo hic dicit Bistonias
aves.

200. BARBARA CONE regio in ultimis Europae partibus et apud
Sarmatas.

201. SARMATICAS VBI PERDIT AQVAS bene ‘perdit’, quia diffunditur
per paludes; alii dicunt sorberi ibi fluvium et ire sub terras.

SPARSAMQVE PROFVNDO perfusam id est quam adluat flumen.

202. MVLTIFIDI PEVCEN oppidum Europae in fine Ponti, quod alluit
unum caput Histri ex septem [capitibus]. Nam ora habet septem.
Ideoque multifidi caput alluit.

VNVM CAPVT HISTRI id est alluit.

203. CAICO Mysiae fluvius est Caicus.

204. IDALIS ET A. haec oppida in Mysia sunt.

205. QVIQVE COLVNT P. Pitane civitas Lydiae, ubi pinus plurimae
nascuntur; nam Graece πίτυς pinus dicitur.

ET QVAE TVA M. PALLAS id est tibias.

206. CELAENAE civitas Lydorum, ubi victus in certamine tibiarum
Marsias ab Appolline poenas dedit. [Fabula haec velut nota
praetermittitur.]

207. MARSYA RIPIS ERRANTEM MEANDRON ADIT Meandrus fluvius in
Mileto flexuosus; ideo dicit ‘errantem’.

MIXTVSQVE REFERTVR et redit Meandro commixtus est [id est ipse
Marsias; de sanguine autem Marsiae hic fluvius factus dicitur].

209. AB AVRIFERIS T. quae ferant aurum.

210. NON VILIOR HERMVS quia et ipse aureus fluit, ut Virgilius
‘atque auro turbidus Hermus’.

212. OMINIBVS quia ipsi iam perdiderant civitatem ominibus, ideo
sequebantur Pompeium ipsum quoque periturum.

FABEVLA TRIAE nam si historiam Troianae originis respicias,
Caesarem magis quam Pompeium sequi debuerant, quia ipse natus est
ab Iulo, ut ait Virgilius ‘Iulius magno d. m. n. I. [u. d.]’.

214. DESERTVS ORONTES fluvius Syriae nunc desertus.

215. SIC FAMA NINOS civitas Syriae regionis, felix dicta, quod
post victoriam de finitimis [gentibus] actam rex Indorum eam
condiderit ibique victoriae titulos consecrarit.

VENTOSA DAMASCOS Damascos civitas regionis Syriae, obiecta
ventis, quippe campestris est; ‘ventosa’ autem sic posuit ut
Virgilius ‘palmosa Selinus’.

216. GAZAQVE civitas Syriae, in qua Cambyses, rex Persarum,
divitias condidit.

IDVME civitas Iudeae; ubi multae arbores palmarum nascuntur.
‘Dives’ ergo accipimus talibus pomis.

217. TYROS INSTABILIS sive propter fallaciam, ut Virgilius
‘Tyriosque bilingues’, sive quia terrae motu laborat.

MVRICE SIDON purpurae genere nobilis.

218. NON FLEXO LIMITE PONTI ut non sit ullus circuitus.

219. DVXIT CYNOSVRA C. septentriones duo sunt, Helice et
Cynosura. Hoc ergo dicit: qui inde navigant, ducem habent
Cynosuram, quae nullis est dux certior quam his, qui inde
navigant.

220. PHOENICES id est accedunt ab eo, quod supra <214> ‘accedunt
Syriae populi’.

221. RVDIBVS VOCEM SIGNARE F. primi enim Phoenices litterarum
usum invenisse dicuntur et ante quam litterae invenirentur, per
imagines ferarum atque signorum verba ponebant.

222. MEMPHIS CONTEXERE BIBLOS N. Memphis urbs Aegypti, quae
papyro libros fieri instituit. Ideo dixit ‘flumineas’, quod illic
papyrus nascitur. ‘Biblos’ autem, unde et bibliothecam dicimus.

224. MAGICAS hoc est verba Phoenicum.

225. TAVRIQVE NEMVS mons in Cilicia.

PERSEAQVE TARSOS Tarsos civitas, quam Perseus condidit, Iovis et
Danaae filius.

226. CORICIVMQVE P. Corycium antrum Ciliciae; ideo patens, unde
Virgilius ait ‘Coricium vidisse senem’.

227. MALLOS urbs Ciliciae sive regio, quae nunc Antiochia
nominatur.

NAVALIBVS AEGAE Aegae civitas est, quam significat vicinam mari,
cum dixit ‘resonant navalibus Aegae’. Haec Neptuno est
consecrata, ut ait Virgilius ‘et Neptuno Aegeo’.

228. IVSTA ideo iusta, quia iam non pirata.

230. QVA COLITVR GANGES fluvius <Indiae>, qui a septentrione
oritur, coli autem ideo hunc dicit, quia fecundas facit, quas
alluit terras.

233. HIC VBI PELLEVS Pella civitas Macedoniae, ubi Alexander
Macedo natus est, quem nunc Pelleum dicit poeta ductorem. Hic cum
fontem Nili fluminis quaereret, primo usque ad Thermon Nilum
venit, inde ad tenebras; voce deinde divina territus, quod nimis
periculosa temptaret, discessit a coepto. Ideo dixit ‘hic ubi
constitit’. Vbi autem Pella sit, Virgilius ostendit ‘nam qua
Pellei gens fortunata Canopi accolit effuso stagnantem flumine
Nilum’.

236. VASTIS INDVS AQVIS fluvius Indorum.

HYDASPEN Medorum fluvium.

237. AB HARVNDINE SVCOS Agroetes significantur Indiae ulterioris
populi, qui cannarum viridium caudicibus tunsis sive tritis
dicuntur exprimere [id est] sucos. De his ait Varro



     ‘Indica non magna minor <arbore> crescit harundo
     * * * * * * * * * * * * * * * *
     dulcia cui nequeant suco contendere mella’.
     


239. ADSTRINGVNT C. G. Agroetes significantur, quos dicunt pro
purpura clavos habere de discoloribus gemmis.

240. QVIQVE SVAS STRVXERE PYRAS Bragmannos dicit, Indiae populos
barbaros, qui sponte se cremant igni, cum his visum fuerit, quod
diu vixerint.

VIVIQVE CALENTES ταπείνωσις [est], debuit enim dicere ‘ardentes’
sive ‘flammatos’.

244. CAPPADOCES Cappadociae populos dicit.

AMANNVS autem mons est ipsorum, quem ideo dixit non coli, sive
quia durus est, sive quia isti semper hostibus occupati sunt, ut
ait Tullius ad Atticum in epistola quarta ‘inde mons Amannus, qui
plenus est hostium sempiternorum’ et accipiemus hic duri non
‘sterilis’, sed ‘qui semper resistant inimicis’.

245. TENENS V. SAXA N. ‘tenens’ possidens.

NIPHATEN Armeniae fluvium.

246. COATRAE Indiae ulterioris populi, de quibus ait Virgilius
‘aut quos Oceano propior gerit Ind. l. e. s. o. u. a. v. s. a. h.
u. i. p. s.’.

248. VMBRAS MIRATI NEMORVM N. I. S. Aethiopas dicit, qui
inferioribus signis iuxta Oceanum et zodiacum circulum sunt; hi
umbras pro qualitate terrae in sinistram partem mittunt, nos in
dexteram. Hoc ergo mirati sunt in nostris terris non ire
sinistras umbras, ut in suis eant.

249. ORESTAS gentes in ultima barbaria.

250. CARMANOS gentes supra mare rubrum Persidi ad promunturium
usque proiectae a Carmano rege, terrae filio, nominatae.

252. LVCET ET EXIGVA V. N. B. cito enim dies ibi redditur, cum
inter orientem et occidentem non multum interest spatium.

253. AETHIOPVMQVE SOLVM subauditur ‘Romanus commovit furor’.

QVOD NON PREMERETVR AB VLLA negat Aethiopas sub zodiaco circulo
futuros, nisi signum Tauri processu unius pedis usque in eorum
provinciam tenderetur; omnes enim sub signis XII sumus.

257. EVFRATES duo Persidos flumina, Eufrates et Tigris, inter
quos posita Mesopotamia terra nominatur.

257. DIVERSIS FONTIBVS EDIT ambo flumina unum habent ortum, quae
dividit terra et nomina dat duobus. Quod si non Mesopotamia
separaret, esset incertum, utrum Eufrates diceretur an Tigris.

260. PHARIAE VNDE id est Nili, ab Aegypti civitate.

VICE FVNGITVR VNDAE FERTILIS qui ita ut Nilus inrigat terras et
fertiles facit. Ideo autem dicitur ‘vice fungitur’.

261. AT TIGRIM S. T. A. H. de hoc ait in primo libro Nero



     ‘quique pererratam subductus Persida Tigris
     deserit et longo terrarum tractus hiatu
     reddit quaesitas iam non quaerentibus undas’.
     


264. DIVERSAQVE SIGNA id est Pompei.

266. CONTENTI FECISSE DVOS scilicet e tribus; iam enim occiderunt
Crassum.

TINXERE SAGITTAS id est veneno.

267. ERRANTES S. P. sedes enim non habent certas et proprias, sed
errant semper in Ponto.

QVOS GVRGITE BACTROS Scithiae fluvius per Bactra, civitatem
Parthiae, frigidissimus transit.

268. HYRCANIA regio silvestris in Scythia, unde ait Virgilius
‘Hircanaeque admorunt ubera tigres’.

SILVIS id est includit.

270. ENIOCHI gens Asiae superioris in ore Ponti, qui ideo Eniochi
dicti sunt, quod ad regendos equos sint doctissimi.

270. SARMATA ubique accipimus ‘tinxere sagittas’ [id est
rapuerunt].

MOSCHIS et hae vicinae sunt regiones in Europae parte prope
Germanos.

271. RVRA SECAT id est radit et transit aut dividit, ut Virgilius
‘ego sum, pleno quem gurgite cernis stringentem ripas e. p. c.
secantem’.

DITISSIMA RVRA ‘ditissima rura’ Colchorum, sive propter
felicitatem accipimus, sive propter pellem arietis inauratam,
quae apud Colchos inventa a Phrixo in templo Martis est
consecrata.

PHASIS fluvius est Colchorum; meminit eius Virgilius ‘Phasimque
Lycumque’.

272. QVA CROESO FATALIS HALYS Halys fluvius Asiae interioris
[,qui] Croesi regnum et Cyri medius terminabat. Erat autem Cyrus
rex Persarum, Croesus Lydorum. Cum inter hos certamen de imperio
ageretur, Croesus consuluit Apollinem, cui hoc responsum est

‘Κροῖσος Ἅλυν διαβὰς μεγάλην ἀρχὴν καταλύσει’

et Sallustius hoc tetigit in historiae libro III ‘per hos <Halys>
fluit, qui quondam Lydiae regna disiunxit a Persicis’.

273. TANAIS fluvius est Scithiae, qui Asiam Europamque
disterminat’.

DIVERSA NOMINA MVNDI haec enim ripa Asiae est, illa Europae.

276. QVA FLECTITVR A. O. ampliorem facit; notandum, nam ampliare
‘differre’ significat.

AMPLIAT ORBEM id est partem orbis vel Asiam vel Europam facit
maiorem, alteram, cum in alteram flectit.

278. ET HERCVLEIS A. G. M. huc usque enim Hercules venit ibique
portum Herculis Monoeci condidit.

279. GADES nomen est insularum.

281. SVBSTRINGENS A. C. gens in Ponto, quae deauratis bratteolis
ornamenti vice comas ambit.

HINC FORTIS ARIVS Hispaniae populus.

282. SARMATICI SOLVENS IEIVNIA B. <M. Q. F. E. V. G.> gentes sunt
in ultima Germania Massagetes et Gelonus, ut ait Virgilius
‘acerque Gelonus, cum fugit in Rhodopen atque in d. G. et lac c.
<c.> s. p. e.’ hinc est ‘ieiunia’ hic dictum.

283. QVO FVGIT EQVO in quem locum equo fugit.

VOLVCRESQVE G. id est quo fugerunt, homines tinxere sagittas.

284. NON CVM MEMNONIIS comparatio a minori fit. Dicit autem: non
tot cum illo fuerunt, quot nunc sunt cum Pompeio. MEMNONIIS a
Memnone, Aurorae filio, id est orientalibus.

285. CYRVS Cyrum cum magnus sequeretur exercitus, ut numerum
omnium sciret, iussit macerias fieri, id est loca, quae certum
numerum militum ferrent. In haec mittebantur, quanti introire
potuissent; sic ex maceriarum numero ad stipendium dandum et
quantitatem colligebat.

285. ET EFFVSIS N. M. T. consuetudinem dicit Persarum hanc
fuisse, ut procedentes ad bellum singulas sagittas extra urbem
loco certo dirigerent omnes, post finitum proelium redirent et
singuli singulas tollerent, ut ex his, quae remansisset,
occisorum numerus inveniretur.

286. DESCENDIT P. id est non sic descendit.

FRATERNIQVE V. A. Agamemnonem dicit, qui mille naves duxit ad
Troiam propter Helenam, Menelai fratris sui uxorem.

287. AEQVORA ordo: non cum tantis classibus percussit aequora.

VNVM id est Pompeium.

292. EXEQVIAS non auxilia.

NON CORNIGER H. Iuppiter, qui apud Libyam cum arietinis cornibus
colitur, de quo Virgilius ‘hic Ammone satus’.

293. MARMARICAS Marmarica gens in ultimis Africae finibus
constituta.

294. AB OCCIDVIS in occidente positis.

295. VSQVE subauditur ‘non cessavit mittere catervas in arma’.

PARAETONIAS ab oppido, quod iuxta Syrtes est, quae sunt prope
Catabathmon, qui locus Africam dividit ab Aegypto.

297. PHARSALIA campi Macedoniae.

PRAESTITIT cum Pompeio mittit auxilia.

298. ILLE VBI D. T. MOENIA ROMAE id est Caesar.

299. SVPEREVOLAT A. data celeritate, ut Virgilius ‘illa vel
intactae segetis per summa volaret gramina’.

301. PHOCAIS civitas Graeciae, unde profugi Graeci alii delati
sunt in Italiam, alii in Massiliam civitatem, in qua haec
iuventus est, de qua loquitur.

IN DVBIIS in his, quae erant dubia, ut Virgilius ‘in dubiis
responsa petunt’.

302. NON GRAIA L. F. ut Cicero ait ‘aut levium Graecorum aut
inmanium barbarorum’. SIGNATAQVE PVRA id est leges.

303. CAVSAS NON FATA non qui vinceret, sed qui iustius dimicaret.

NON FATA S. id est ‘ausa est’ subaudimus.

304. INDOMITVM D. V. id est Caesaris.

306. CECROPIAE FRONDE id est olivae ramo.

CECROPIAE Atheniensis, quas condidit Cecrops. Cecropiae autem
ideo, quia hanc sibi Minerva exceperat civitatem, ut ait
Virgilius ‘Pallas quas condidit arces i. c.’.

307. SEMPER IN EXTERNIS posita in principiis praeteritae vitae
purgatio. Bene autem addidit ‘in externis’, ut civilibus auxilium
ferre non debeant.

307. IN EXTERNIS ordo hic est: semper in externis bellis vestro
populo fata communia tulisse Massiliam testatur aetas, quae
conprehensa est annalibus.

309. LATIIS [autem] Romanis. ANNALES autem libri sunt, qui actus
continent singulorum annorum, ut Virgilius ‘et vacet annales
nostrorum audire laborum’.

315. SACRA MANV id est nostra, quae vobis est copulata.

316. TERRIGENAE hic terrigena huius terrigenae facit, ut
Virgilius ‘Troiugena, interpres divum’.

321. ADDE QVOD INNVMERAE primo dixit, quod non habeant dimicare,
modo dicit, quod etiam si dimicent, nihil prosint.

323. VT GLADIIS EGEANT id est nec tam innocentes sunt homines, ut
civilibus bellis desint, qui cupiant dimicare.

COACTIS collectis sive ut cogi debeant, qui sponte non dimicant
de his, qui ad bellum civile venerunt.

328. COMMITTITIS VLLIS id est si eos vultis dimicare tantum,
quibus non licet, id est nobis.

329. SVMMA PRECANDI hoc solum scilicet postulamus.

332. EXCLVDIQVE id est nobis.

333. SIT LOCVS E. S. in quo scelus non sit admissum.

336. MARTIS HIBERI Hispania enim ipsis temporibus arma
commoverat.

337. QVID RAPIDVM D. I. in media oratione sensum finivit. Nam cum
dixerit ‘vel, cum tanta vocent discrimina Martis Hiberi’,
sequebantur, ut diceret ‘quid vos civilia bella suscipitis’; sed
convertit se subito ad Caesarem, quod factum ostenditur, cum
dicit ‘quid rapidum deflectis iter’, ut Virgilius ostendit
Didonem fugisse, cum dicit Aeneas ‘siste gradum teque aspectu ne
subtrahe nostro’.

NON PONDERA RERVM non, si nos ceperis, omnes vicisti, ut
Virgilius ‘non hic victoria Teucrum vertitur aut anima una dabit
discrimina tanta’.

338. NVMQVAM FELICIBVS ARMIS terret Caesarem iuventus, ut nolit
sibi infelices iungi.

340. TRANSLATAS PHOCIDOS ARCES hanc habuerunt antea civitatem,
unde profugi Massiliam condiderunt civitatem; ideo dixit
‘translatas arces’.

342. INLVSTRAT inlustres facit et nobilitat.

FIDES scilicet quarti p<opulo> R<omano> deserimus.

344. ET TELA PARATI id est sumus.

346. LAMBERE TERRAM ubique subaudimus ‘parati sumus’.

347. HORRIDA CERNI quae horrere faciunt, si cernantur.

348. FOEDAQVE CONTINGI quae foeda sint, si tangantur. CONTINGI
adtingere.

MORSV id est parati sumus.

350. OBSESSVM POENO G. Q. M. SAGVNTVM oppidum Hispaniae, quod
bello Punico secundo obsessum ab Hannibale inbellem occidit
aetatem. Hoc ergo dicunt ‘possumus et nos haec subire pro
libertate, quae fecit Saguntum obsessum bello Punico’.

352. VBERA SICCA FAME ostendit nec matres habuisse, quae darent.

353. VXOR E. A. C. P. S. F. M. ut iam crimen non sit occidere, si
rogatur, ut feriat.

355. HOC POTIVS C. G. inter se scilicet, cum suos obsessi
perimunt.

357. TESTATA EST VOCE DOLOREM futurae orationis sensum ante
demonstrat, ut Virgilius ‘et sic accensa profatur’; alibi
‘placido sic pectore coepit’.

358. NOSTRI FIDVCIA C. ut ideo nos contemnant, quia festinare nos
credunt.

359. QVAMVIS HESPERIVM M. P. A. <A.> ‘Hesperium axem’ id est
septentrionalem, ubi est Hesperos.

362. ROBORA D. quid sit ‘robora’ exponit, id est densae silvae,
dictae casu nominativo. Possumus et genitivum accipere ‘huius
silvae robora’.

367. SED SI SOLVS EAM dixerat enim supra <330. 331> ‘terribiles
aquilas infestaque signa relinquas urbe procul nostrisque velis
te credere muris’.

370. DIRA FVGANT CONTAGIA a se scilicet expellunt; supra enim.
dixerat <333> ‘sit locus exceptus sceleri’.

368. IAM NON EXCLVDERE TANTVM id est non sufficit, quia excludere
me ausi sunt, iam hoc agunt, ut includant.

373. HAVD TREPIDAM C. I. quippe quae restitit.

381. STATVRA constatura, ut Virgilius ‘haud illi stabunt Aeneia
parvo hospitia’.

386. DENSAS TOLLENTIA ordo: tollentia brachia densas pinnas
caespitibus extruit et cruda terra. PINNAS ut Virgilius ‘pinnis
atque aggere cingit’. Nam munimenti genus est.

387. CRVDAQVE sola, sine calce et sine reliquis inpensis.

390. STRATA M. T demorata est; sic mox <392> ponit, ‘quantum est,
quod fata tenentur’.

392. VINCITVR VNA MORA subaudimus ‘urbs Graia’.

VNA MORA per moras.

QVANTVM EST QVOD FATA TENENTVR ‘quantum est’ cum admiratione
accipitur, id est multum est.

395. ET SPOLIANTVR ROBORE SILVAE Virgilius econtrario ‘atque olea
magnum vestire Taburnum’.

399. LONGO NVMQVAM V. AB A. non ab aevo numquam violatus, sed ab
hominibus numquam violatus per longum aevum.

VIOLATVS AB AEVO poeta hoc ideo de religione silvae dixit, ut
videatur Caesar admisisse sacrilegium, ut Cicero in Verrinis
‘negas vel Persas hostes ausos fuisse Appollinem Delium tangere,
quem violaverit Verres’.

401. SOLIBVS VMBRAS id est cingens.

405. OMNISQVE H. L. C. A ubique ‘tenet’ subaudimus ab eo, quod
ait supra <403> ‘Nimphaeque tenent’.

406. SI QVA FIDEM ‘si qua’ pro ‘si’ posuit, id est si meruit
fidem vetustas mirata superos, ut Virgilius ‘Anthea siquem’ et
alibi ‘diu, res siqua diu mortalibus ulla est’, id est si ulla
est.

410. FVLGVRA id est non incubuerunt.

PRAEBENTIBVS AVRIS ordo hic est: suus inest horror arboribus non
praesentibus frondem, id est suam ullis auris. Ostendit ergo
ventum eiusdem silvae folia non movere.

413. ARTE CARENT non enim decore sunt aere aut marmoribus
fabricata.

414. IAM ROBORE PALLOR ligno, unde [facta] sunt.

415. ATTONITOS id est deos; attonitos hic accipimus ‘horrendos,
tristiores’.

VVLGATIS S. F. ‘vulgatis figuris’ scimus enim , quod vultu dii
singuli simulacra mereantur; illos ergo deos colimus, quorum
certum novimus vultum.

416. NVMINA SIC <M.> horrescunt.

TANTVM tam multum.

417. QVOS TIMEANT N. N. D. et hoc ipsum terrorem addat, quia
timent et quos timent nesciunt, cum hos deos magis debeamus
timere, quos scimus.

419. ET PROCVMBENTIS utrumque miraculum est: et quod procumbunt
sponte et quod rursus exsurgunt.

420. FVLGERE INCENDIA S. subaudimus ‘iam fama ferebat’.

422. NON ILLVM id est lucum.

423. MEDIO CVM PHOEBVS IN AXE die scilicet medio.

424. IPSE SACERDOS ‘ipse’ cui secreta commissa sunt.

425. DEPREHENDERE L. huius luci, id est numen.

426. HANC IVBET scilicet Caesar.

429. MOTIQVE V. id est milites, non manus.

431. IN SVA ut Lycurgus est passus a Libero.

435. MERSO bene ‘merso’; ne quis dissuaderet, percussit, antequam
loqueretur ad militem.

437. CREDITE ME FECISSE NEFAS nam si nefas est, ego solus dabo
poenas, qui feci et qui vos iubeo facere.

439. SVPERORVM ET CAESARIS IRA hoc est quod magis nocere posset
contemptus Caesar quam dii violati.

441. SILVAQVE DODONES quercus dicit, quas consecratas habuit
Iuppiter Dodoneus.

ET FLVCTIBVS APTIOR A. ut Virgilius ‘tunc alnos primum fluvii
sensere cavatas’; alibi ‘nec non <et> torrentem undam levis
innatat alnus’.

442. ET NON PLEBEIOS LVCTVS TESTATA C. hinc enim incestata
familia ostendebatur, ut Virgilius ‘et feralis ante cupressos
constituit’, alibi ‘et fronde coronat funerea’. Bene autem dixit
‘non plebeios luctus’; neque enim haec curantur in funere
egentium vel ignobilium.

443. TVNC PRIMVM P. C. posuere omnes illae arbores, quas supra
dixit.

TVNC PRIMVM supra enim dixit <399> ‘longo numquam violatus ab
aevo’.

445. SVSTINVIT SE SILVA CADENS cum arbor supra arborem ruit,
factum est, ut quae supra venerant, stare viderentur.

454. VERSVS AD HISPANAS ACIES hinc incipiunt principia libri
quarti, in quibus <IV 1> dicturus est ‘At procul extremis
terrarum Caesar in oris Martem saevus agit’.

455. IVSSIT BELLA GERI tamquam ipsam necesse sit vincere.

456. GEMINASQVE AEQVANTIS M. T. pari cum moenibus summitate.

457. ACCIPIT ipse agger.

462. ILLINC id est de turribus.

465. TVRBINE RAPTA ipsa lancea.

466. HAVD VNVM CONTENTA L. ordo: haud quiescit.

468. SVPEREST TELO POST V. C. ut Virgilius ‘protinus hasta fugit
servatque cruenta tenorem’.

471. ABSCIDIT legitur et abstulit.

472. FRANGIT C. R. ordo: at saxum frangit cuncta ruens.

474. VT TAMEN HOSTILES ut tamen ‘postquam tamen’; Virgilius ‘ut
vidi, ut perii! ut me malus abstulit error’.

475. TECTA SVBIT V. ipsa tecta virtus scilicet Romanorum.

476. EXTENSVS legitur et extentus.

477. EX LONGO NOCVERVNT M. R. quia iam adpropinquabant Romanae
acies.

482. DVM FVIT ARMORVM S. seriem armorum dixit continuationem
iunctorum supra milites clipeorum.

VT GRANDINE TECTA ordo: ut innocua percussa s.

483. INNOCVA id est tectis, nam nocet terris, ut Virgilius ait
‘cum multa in tectis crepitans sonat horrida grando’.

484. RESPVIT reiecit ipsa scilicet series.

POSTQVAM VIRTVS INCERTA V. dubia, vacillans.

INCERTA legitur et incensa.

485. PERPETVAM longam, ut Virgilius ‘perpetuis soliti patres
considere mensis’, alibi ‘perpetuo tergo bovis et lustralibus
extis’.

487. PROCEDIT VINEA T. quia iam non poterant testudine muros
evertere.

488. PLVTEIS munitionibus tectis.

489. MOLIRI adgredi.

492. INPOSITIS VNVM id est saxum subducere saxis; cum enim de
pariete qui constructus est saxis lapis unus evertitur, omnes
sequuntur incussum.

493. <SVPER> desuper, ut Virgilius ‘haec super e vallo
prospectant Troes’.

497. STARENT VT MOENIA VOTI id est sua moenia ne perirent.

499. NOCTVRNI TEXERE F. id est per noctem.

501. TELVM FLAMMA FVIT id est flammis pro gladiis utebantur.

502. PER ROMANA T. ipsa incendia.

504. IGNIS A. V. ordo: nec lentas ignis agit vires.

509. SPES VICTIS TELLVRIS ABIT id est Romanis.

511. ORNATAS DECVIT hoc est honestavit.

514. ET IAM TVRRIGERAM ut Virgilius ‘tanta mole viri turritis
puppibus instant’.

515. VENERAT IN FLVCTVS Brutus enim per Rhodanum Galliae venerat
flumen.

516. STOECHADOS ARVA TENENS civitas Galliae, cum qua Massiliam
Graeci profugi condiderunt.

518. MIXTIS ARMAVIT EPHEBIS ut his mixti sint senes, qui et ipsi
pugnare non debent.

520. NAVALIBVS e navalibus, id est etiam illas naves viris
implent, quae propter longum laborem subductae fuerant veluti
militia iam solutae.

522. FREGIT AQVIS RADIOS omnia enim, quae in aqua apparent,
fracta et veluti intorta cernuntur. NVBIBVS AETHER subauditur
‘fuit’ aut ‘fregit aquis radios’.

523. ET POSITO BOREA id est quieto, non flante, ut Virgilius ‘cum
venti posuere omnisque repente residit Flatus’.

524. SERVATVM BELLO IACVIT MARE ad hoc paratum, ut bella
gererentur.

526. HINC GRAIO REMIGE C. naves ergo Graiorum classes vocavit.

527. INPVLSAE TONSIS T. C. ‘tonsis’ ‘remis’, ut Virgilius ‘et in
lento luctantur marmore tonsae’. TREMVERE ut Virgilius ‘vastis
tremit ictibus aerea puppis’.

528. VERBERA PVPPES non puppes convellunt, sed verbera.

530. EXTRVCTI R. O. id est quadriremes.

531. QVAE MERGVNT A. P. id est quae habent maiorem numerum
remorum.

533. LVNATA CLASSE supra enim dixerat <514> ‘et iam turrigeram
Bruti comitata carinam’.

537. INVEHIT inducit. SVMMIS altis.

538. VT TANTVM postquam tantum.

541. REMORVMQVE SONVS P. ut strepitu hominum sonantes remos
nullus audiret.

CLAMORE id est hominum.

543. ATQVE IN TRANSTRA CADVNT hoc enim impetu remigant, ut cum
residunt, cecidisse credantur.

543. ET REMIS P. P. id est sua.

545. IN PVPPIM REDIERE RATES id est retrorsum, ut, ubi ante
puppis fuerat, ibi staret ratis mutuo revocata inpulsu.

546. VACVVMQVE C. P. id est texerunt.

547. EXTENDVNT C. P. ut in sinum suum recipiant hostes.

548. LAXATA CLASSE R. id est postqum illi classis cornua
tetenderunt.

DIVERSAEQVE RATES id est hostium receptae sunt, quia illi classem
longius laxaverunt.

RECEPTAE id est sunt.

550. HVC ABEVNT F. I. M. id est abit.

553. PVGNAMQVE C. P. id est erant.

555. CEDERE legitur et credere.

557. CERTIOR firmior.

BELLANTIBVS VSVM id est praebere certior erat.

558. TVNC IN SIGNIFERA erat enim praetoria, ut ait supra <535>
‘celsior at cunctis Bruti praetoria puppis’.

560. ARTIBVS id est piraticis fraudibus.

562. PARVIT scilicet gubernator.

566. TECTO STETIT A. B. ut Virgilius ‘latet sub classibus
aequor’.

REMI legitur et remis.

569. MISCENTVRQVE M. sed manus miscent.

NAVALI PLVRIMA BELLO id est plurima agit gladius, nihil hasta,
quia vicini sibi missilia tela non quaerunt.

571. MVLTI legitur et nulli.

572. IN RATIBVS C. S. id est non cecidere in suis ratibus, sed in
hostium, quae coniunctae sunt.

573. CONCRETO stricto, ut Virgilius ‘concrevit frigore sanguis’,
id est in unum crevit; alibi ‘concrescunt subitae currenti in
flumine crustae’.

FLVCTVS id est spumant.

580. INRITA TELA SVAS P. IN G. C. cum missa ceciderunt; nam iam
non sunt inrita, quae influctibus vulnus inveniunt.

584. ROBORE DIDVCTO separata multitudine virorum fortium.

585. CVIVS id est ratis.

586. APLVSTRE alii ornamentum navis accipiunt, alii genus
gubernaculi [accipiunt], multi genus remi.

RETENTAT adversam enim navem voluit occupare.

588. MEDIO CONCVRRIT ex utraque enim parte tela directa sunt.

589. QVO VVLNERE SANGVIS sive per pectus sive per dorsum.

593. QVA id est dextera.

594. AVDIVERE MANVM ut Virgilius ‘neque audit currus habenas’, id
est cui consentit.

[SEV PHOEBVM VIDEAT] NEC LVX EST NOTIOR VLLI subauditur ‘quam est
illi’ sive lunam seu viderit solem adveniente flatu.

596. <CARBASA> vela.

COMPONERE id est notum est.

597. HIC LATIAE ROSTRO suae scilicet navis Romanam solverat
ratem.

599. DEXTRA MAGISTRI id est cum adhuc moriens gubernaculum
teneat.

599. AVERTITQVE R. cuius rostro solvere Romanam obvius
temptaverat classem; sic Virgilius ‘semianimesque micant digiti
ferrumque retractant’. Adeo et hic gubernaculum tenebat.

605. DISCREVIT MORS S. VIROS ut Virgilius ‘tunc dura dedit vobis
discrimina Pallas’.

607. AETERNIS CAVSAM LACRIMIS illum scilicet, quem agnoverunt.

614. CREVIT IN ADVERSIS VIRTVS id est fortior factus est, cum
periret.

615. INSTAVRAT renovat.

616. RAPTVRVSQVE SVAM non quia prodesset, si fuisset inventa, sed
cupiditatem dolentis expressit, qui dextram sibi aestimat
necessariam.

617. HAEC QVOQVE CVM TOTO M. EST A. L. id est laeva.

614. PLVS NOBILIS IRAE ordo: nobilis truncus plus habet irae.

619. <PECTORE NVDO> ARMA TEGENS qui hoc obicit, ut quid tegat,
cum armis soleat tegi nudum pectus.

620. PERSTAT perseverat.

621. TELAQVE MVLTORVM et tela tot.

TELAQVE M. id est et tela, quibus alii occidi possent, ipse
excipit.

622. IAM MORTE EMERITA quippe tam saepe confixus.

621. SVORVM legitur et virorum.

632. AEQVORA DISCEDVNT dividuntur, ut Sallustius ‘atque omnis
Italia animis discessit’. Virgilius ‘medium video discedere
caelum’.

633. INQVE LOCVM PVPPIS CECIDIT MARE quod navis occupare
consueverat spatium, hoc unda complevit.

635. FERREA facta de ferro.

640. DISCVRSVS<QVE> ANIMAE ut Virgilius ‘et magno se corpore
miscet’.

641. INTERCEPTVS A. hoc est inter aquas receptus est.

642. EST TANTA D. V. ‘tanta via’ per angustum enim vulnus anima
solet exire, nunc diviso corpore iter maius invenit.

PARS VLTIMA qua pedes sunt.

643. VACVOS VITALIBVS vitalia enim vicina sunt cordi.

646. TVLERVNT id est fata.

652. SED CLAVSO PERIERE MARI ‘clauso’ intra navem scilicet, qua
tegebantur.

TVNC VNICA DIRI ‘unica’ qualis alia non est.

655. DISCESSIT MEDIVM separatum est, id est foratum.

656. NEC PROHIBERE V. id est quamvis utraque rostra sint in unius
corpus inlisa, perforato tamen pectore sic utriusque rostri aera
sonuerunt, tamquam nulli artus venientibus obstitissent.

OBTRITIS OSSIBVS sunt ergo et ossa contrita et idcirco non
prohibent.

658. VISCERE si ‘viscere *’ * *, si ‘viscera permixtus’, id est
permixta viscera habens.

659. INHIBENT R. verbum proprium nautarum.

RECEDVNT legitur et reducunt.

664. PRENSARENT A. V. mensura manus, id est incipit manus, ut
Virgilius ‘tris pateat caeli spatium non amplius ulnas’.

668. A MANIBVS CECIDERE SVI ut non ipsi remitterent manus, sed
remitterentur a manibus.

NON A. V. ‘non amplius’ id est quam pendebant in navibus.

671. INVENIT A. F. ut Virgilius ‘telum ira facit’.

672. TOTVM legitur et tortum.

673. EXPVLSO R. S. transtra.

674. SIDENTIA PESSVM id est in profundum cadentia retinent
corpora mortuorum.

678. OPPRESSERE MANV[S] id est ubi vulnus acceperant.

679. ET HOSTILEM bene ‘hostilem’, ipsam enim misit hastam, unde
fuerat vulneratus.

EXEAT HASTAM ipse scilicet sanguis.

681. QVAM PELAGO DIVERSA L. ignem dicit, quem scimus aquis esse
contrarium.

683. PRAEBERE A. C. id est quae facile praebent.

684. LIQVIDA liquefacta.

685. NEC FLAMMAS S. V. scilicet quae extinguant.

687. AEQVORE FLAMMAS scilicet quae ardebant.

689. MILLE MODOS INTER LETI sensus hic est: cum mille genera
mortis instent, quisque hanc metuit, qua mori coepit, id est si
mergi poterat, festinabat ad flammas; si poterat cremari, se
fluctibus obruebat. Ita patiebatur alteram mortem, dum alteram
fugit.

690. QVA[E] COEPERE MORI id est singuli.

691. RATIBVSQVE M. non ratibus sed his, qui in ratibus erant.

694. VTVNTVR PELAGO exponit, quid sit ‘utuntur pelago’, id est se
invicem mergunt.

696. MERGENTESQVE M. id est dum moriuntur, occidere.

MERGENTESQVE M. id est gaudent.

697. EXIMIVS PHOCEVS hic esse de Graecorum parte cognoscitur, cum
a Phocaicis de patria nomen accepit.

698. SCRVTARIQVE F. ordo: et scrutari id est eximius, si quid
fretum harenis mersisset. MERSISSET HARENIS ubique ‘eximius’
subaudimus aut ‘doctus’.

705. IECERVNT vel legerunt.

BRACHIA REMOS scilicet dum natant, supra hostiles remos iecerunt
brachia, ut inpeditis remis cursum navium retardarent.

706. NON PERDERE LETVM MAXIMA CVRA FVIT id est hoc agebant, ne
ita morerentur, ut nihil agerent in morte, sed aut alios secum
mergerent aut fugam navis tenerent, remis dum natant inpeditis.

707. MVLTVS SVA V. singularitas pro pluralitate accipienda est,
id est multi.

708. ET ROSTRIS A. I. cum ipse infixus est rostris, non sic
percussa sonuerunt, ut solent nuda.

712. EXPVLSI legitur et exclusi.

715. SENSIT id est Tyrrhenus.

721. VIVENTIS hunc dixit ingentem usum militis, si loco potest
viventis occidi.

FERIERE LOCO fungere.

723. EXCIPIT H. I. miseratio de duabus facta rebus, da aetate et
de genere, quia et iuvenis et nobilis.

724. QVA IAM NON MEDIVS plus ergo quam medius.

DESCENDIT legitur et discedit.

727. ILLE IVVENTE id est si iuvenis tunc fuisset.

730. EXEMPLVM N. M. militis.

734. DISTENTIS patefactis.

747. ET ADHVC POTES ESSE SVPERSTES si ego me, antequam moriaris,
occidam.

748. MISSI legitur et mersi.

751. MORTI N. C. V. quia se post vulnera praecipitavit in
fluctus.

752. INCLINANT IAM FATA D. Pompei, ut vinceretur, Caesaris, ut
superaret.

755. VICTORES VEXERE SVOS id est Romanos.

 LIBER IV  

 PERIOCHA LIBRI QVARTI HAEC EST:  

pugnam inter Caesarem et Petreium atque Atranium circa Ilerdam et
inundatione ac fame vexatum exercitum Caesaris, prohibitosque
Pompeianae partis duces petere bellicosas gentes ab equitatu
Caesaris et interclusis fluminibus ac fontibus postquam non
dabant hostes pugnandi copiam, ad deditionem siti conpulsos
inpetrasse veniam, quamvis ipsi velut in pace permixtos intra
castra exercitui ipsorum Caesarianos occidissent, captam a
Pompeianis in litore Illyrico de exercitu Caesaris, quae sub
Antonio erat cohortem, sed furtim traicientem ratem et hortatu
exemploque Vultei praefecti mutuis ad internecionem concursisse
vulneribus; descriptionem victi ab Hercule Antei et victum
[quoque] a Curione in Africa Varum, deinde a Iuba per insidias
Curionem superatum.

1. AT PROCVL EXTREMIS TERRARVM CAESAR IN ORIS Hispaniae scilicet
finibus.

2. NON MVLTA C. N. ipsum scilicet Martem.

3. SED FATI DVCIBVS M. D. id est ut, si vicisset in Hispania
Caesar, et Pompeium ipse superaret in civili bello.

4. IVRE PARI aequali potestate.

5. AC PETREIVS ERAT hi a Pompeio in Hispania relicti fuerunt, qui
praeessent.

CONCORDIA duorum scilicet ducum.

7. PERVIGIL id est paret tutela pervigilans.

ALTERNO modo Afranii, nunc Petrei.

8. HIS Petreio et Afranio.

ERAT INPIGER A. ‘Astur’ unum pro gente posuit. Nam hi quos dicit,
Hispani sunt.

9. VETTONESQVE L. ‘leves’ qui equis vehi periti sunt.

10. MISCENTES NOMEN H. Celtae, gens Galliae mixta Hiberis, qui
sunt Hispaniae, unde Celtiberia [mixtum vel] iunctum nomen
accepit.

13. SVRGIT ILERDA nomen est oppidi.

PLACIDIS P. V. ipsam Ilerdam.

15. SAXEVS INGENTI QVEM P. A. ARCV arcu[m] hic pro fornice
posuit, quod est notandum; nam Cicero ait ‘videt ad ipsum
fornicem Fabianum’. ‘Arcum’ autem nemo posuit nisi sagittarum aut
Iris.

16. HIBERNAS P. AQVAS hunc enim pontem Sicoris supergreditur, cum
per hiemem fluvius inundarit.

18. CASTRA L. ‘levat’, quia in colle ponuntur.

DIRIMIT separat.

20. VIX OCVLO PRENDENTE M. ut prope amplius sit quam possumus
intueri.

21. CINGA RAPAX Cinga dictus a cingendo, quod hos circuit campos.
Is autem non perseverat usque ad Oceanum, sed in Hiberum flumen
cadit.

VETITVS ergo est ab Hibero flumine, qui eum excipit, aquis suis
Oceanum inpellere et incitare.

22. OCEANI ordo: suo cursu Oceani fluctus et litora vetitus
pepulisse.

TVO legitur et suo.

21. CINGA fluvii nomen Hispaniae.

22. PEPVLISSE inpulisse.

23. QVI PRAESTAT TERRIS ‘nomen’ bis accipimus, id est Hiberus
tibi nomen aufert, qui terris nomen praestat; ab hoc enim
Hispania Hiberia<e> nomen accepit.

24. CESSAVIT MARTE id est a Marte.

28. DONAVERE DIEM unum [diem], quo a caede cessatum est.

29. CIRCVMDEDIT A. F. castra sua circumdedit vallo.

30. DVM PRIMAE PRAESTANT A. Caesar noctis exordio primam aciem
hostibus opposuit, quae resisteret. Ipse autem PROPE OBDVXIT, id
est ut expediret ambitum ipsius fossae, dispositis manipulis, ut
starent supra aggerem fossae, paene castra contexit.

31. OBDVXIT CASTRA MANIPLIS a Romulo coepit hoc signum, ut faeni
manipulus praeferretur, unde et manipulares dicuntur, quod est
militiae genus.

33. QVI MEDIVS TVTAM CASTRIS DIRIMEBAT quia separabat a Caesaris
castris et tutam esse faciebat.

34. HVNC HOSTEM id est Pompeianos.

TERRORQVE PVDOR ‘terror’, ne periclitarentur, si Caesar occuparet
hunc collem, ‘pudor’, ne erubescerent, si amitterent locum.

36. HIS VIRTVS Caesaris militibus. AT ILLIS Pompeianis militibus.

43. CAEDVNT ENSE VIAM subauditur ‘nulli telum vibrare vacacabat’.

44. AGMINA DVX id est Caesar.

45. MVNITVMQVE LATVS quod clipeo tegebatur.

LATVS id est suorum.

46. SIC PEDES id est Caesaris milites. EX FACILI sine labore.

VRGVENTE RECEPTVS subauditur ‘est’.

47. IRRITVS ET VICTOR id est Pompeianus miles inritus pependit,
postquam receptus est Caesaris pedes.

51. CONSTRICTO sicco scilicet.

52. VREBANT M. NIVES ‘montana’, quae sunt in montibus loca.

53. NON DVRATVRAE C. S. P. pruinae de sereno caelo fiunt, nubes
de pluvia. ‘Non duraturas’ dixit, quia mox solvuntur sole
conspecto.

54. MERGENTI id est quae in occidente est; dicta autem Hispania
<est>, quae illic sita est.

56. SED POSTQVAM VERNVS ordo: portitor vernus, id est vere cum
sole est.

56. VERNVS CALIDVM TITANA R. postquam coepit sol in arietis signo
esse. Dicit autem Idus Martias, quando initium est veris, tunc
sol de piscibus transit in arietem.

57. DELAPSAE PORTITOR H. ‘portitor’ vector. Helle enim ariete
devehebatur, unde in mare delapsa <est, quod ab ea>
Hellespontiacum dicitur fretum. Vecta est autem cum Frixo fratre.

58. ATQVE ITERVM duo enim sunt aequinoctia, librae et arietis;
hic illud dicit, quod est octavo Kal. Apriles.

59. TEMPORIBVS V. D. id est noctis spatium transierunt.

TVNC SOLE RELICTO quia cum sole oritur, id est de eo signo, in
quo sol fuerit.

60. DVBITANDA ut Virgilius ‘aut videt aut vidisse putat per
nubila lunam’.

62. ILLE SVO id est eurus.

INVENIT IN AXE id est in oriente.

63. TORSIT IN OCCIDVVM in occidentem ac per hoc in Hispaniam.

NABATE regio Orientis, unde eurus nascitur.

66. FVSCATOR EOI corus enim ab occidente fiat et nubes inpellit
in orientem.

67. DEFENDERAT INDOS id est protexerat a solis ardore.

INDOS subauditur ‘torsit in occiduum’.

68. .INCENDERE DIEM id est ut sol ardentior nasceretur.

ORIENTE R. ab oriente.

69. NEC MEDIO POTVERE GRAVES I. M. ubi meridiana pars mundi est.

70. ARCTOS septentrio.

71. ET NOTVS id est oriens.

CALPEN [Calpen] mons [est] Hispaniae; adeo nec oriens nec
septentrio nec meridies habebat imbres, sed solus occidens.

72. ZEPHYRI FINES id est tenent.

ET SVMMVS OLYMPI post Calpen enim Oceanus est, quo quasi orbis
limite cuncta cohibentur. Hoc ergo dcit: postquam venerunt ad
Calpen nubes, ubi et venti habent finem, et Olympi cardo non
fuit, quo nubes longius tenderentur.

73. TRANSCVRRERE id est nubes.

74. CONGESTVM ipsam congeriem et involutionem ‘congestum’ dixit.

77. NEC SERVANT nec tenent.

79. HINC dehinc.

81. OCEANVMQVE BIBIT ut Virgilius ‘et bibit ingens arcus’; de
Oceano enim dicitur bibere.

82. ET CAELO id est de caelo fusum aequor reddidit, quod ante
biberat.

83. PYRENE mons in Hispania.

84. FLVXERE NIVES et aqua enim et sole solvuntur.

86. OMNIS legitur et amnis.

87. A RIPIS ACCEPIT inundatae enim terrae dabant fluminibus
undas; sic fiebat, ut acciperent a ripis undas <alvei>, qui ripis
dare consueverant.

89. ALTO RESTAGNANT F. supergressa est enim unda fossas
castrorum, quas fecerat Caesar.

92. FALLITVR OCCVLTIS ut, quo debeat redire, non norit.

95. TOTO CENSV omni patrimonio ‘non prodigus emit’, qui prodigus
non esset.

97. PROLATO IEIVNVS id est qui paratus sit esse ieiunus.

99. CONDIDIT VNA PALVS tota enim Hispania palus erat facta, quae
flumina contegebat.

100. ABSORPSIT notandum absorpsit, cum absorbui declinetur.

101. ATQVE IPSAS id est feras.

102. AQVAS legitur et equos.

ET REPPVLIT AESTVS cum solitus esset Oceanus ultra ripas suas
exire, repulsus est de aquis terram influentibus.

104. RERVM D. M. ut Virgilius ‘et rebus nox abstulit atra
colorem’.

105. IVNCTAEQVE TENEBRAE continuae, id est rerum discrimina
miscent.

107. NON SIDERA CAELO aut in caelo aut ipsius caeli.

109. TEMPERAT IGNES quia media corusco semper sole rubet. Istae
extremae glaciales, quas intra se habent, temperant, dum ipsae
dant frigus, media calorem.

112. ET TV PERPETVIS o Iuppiter, id est summe parens mundi. Petit
a singulis poeta, quod in eorum est potestate.

113. TV REMEARE VETES o Neptune.

115. SED PELAGI R. A. ut his occurrat mare, et dum in se ingredi
prohibet, terras eos faciat inundare.

116. LAXET ITER FLVVIIS id est omnis ripa solvatur.

117. OBLIQVENT ne vias suas habeant, sed contorto meatu in se
invicem cadant et paludem unam commixti faciant.

118. RIPHEAS HIC SOLVE N. Scythicas, ut Virgilius ‘mundus ut ad
Scithiam Ripheasque arduus arces’.

119. VBICVMQVE etiam de altera parte terrarum.

120. BELLIS CIVILIBVS ostendit, cur illud optaverit.

121. FORTVNA VIRI id est Caesaris.

122. PLENA REDIT id est felicitate plenissima.

SOLITOQVE M. id est amplius quam solebant.

123. ET VENIAM MERVERE DEI diis veniam dare est: ea, quae dii
iusserint, patienter ferre, ut ipse supra <II 92. 93> ait
‘pariterque iacentes deis’; sic Virgilius ‘nec divum parcimus
ulli’. Potest tamen hic accipi ‘veniam meruere’: dum modo amplius
solito dii favent, meruerunt veniam eius facti, quod contra
Caesarem fecerunt.

124. PAR PHOEBVS AQVIS ante enim inpar, cum siccare non poterat.

IN VELLERA NVBES ut Virgilius ‘tenuia nec lanae per caelum
vellera ferri’.

126. AB ASTRIS in astris enim locus flammae est.

129. VISOQVE DIE ut supra <53> ‘non duraturae conspecto sole
pruinae’.

VALLES subaudimus ‘incipiunt’.

130. VTQVE et ut primum habuit.

132. INDVCTA IVVENCO tauri tergo tecta.

134. SIC VENETVS S. P. Venetia regio in Gallia Cisalpina trans
Padum, quae nunc Italia censetur.

136. CONSERITVR BIBVLA ‘papirum bibulam’ declinavit genere
feminino.

MEMPHITIS Alexandriae.

138. FEROCIS minacis.

140. MEDIOS P. D. I. A. ut pons a mediis agris inciperet, ne iter
deesset, si iterum fluvius inundaret.

142. SPARGITVR ipse Sicoris spargitur.

IN SVLCOS fossas dicit factas, in quas fluvii impetus verteretur.

SICCO legitur et scisso.

GVRGITE RIVIS id est per rivos.

143. DAT POENAS M. A. id est detrimenta perpetitur sui gurgitis
in sulcos divisus, quia nuper aquis ingentibus aestuavit.

144. CAESARIS IRE VIDET fatis Caesaris, id est quae Caesari
favent.

146. INDOMITOS barbaros dicit, qui sunt in Hispania ultra
Oceanum.

152. QVOD FVGIENS TIMVISSET ITER qui non nataret armatus, nec si
bella fugerentur.

154. RESTITVVNT ARTVS ut incalescant, currere iubentur a Caesare.

DONEC DECRESCERET V. accessu enim solis omnium rerum umbra
contrahitur.

156. PVGNAEQVE TENENTVR ipsi equites, qui per agmen incedunt.

157. ATTOLLVNT CAMPO G. I. S. R. τοπογραφία.

158. VALLE CAVA MEDIA in ipsa media.

159. TVTAE QVOS INTER id est colles.

162. INQVE FERAS GENTES id est videt Caesar, quod si angustias
istas Pompeiani milites occupassent, Mars emitteretur in terrarum
devia et in feras gentes, id est ad barbaros, ad quos si
pervenisset hostis superari non posset a Caesare.

166. EXCIPIANT RECTO hoc ita fieri potest, si fugientibus
Pompeianis Caesaris miles occurrat.

169. POSTQVAM SPATIO LANGVENTIA N. id est quae non languescerent
propinqua cernendo.

170. MVTVA ut viderentur pariter et viderent.

173. ORA METV id est dum timent duces.

176. TENDERE PALMAS id est audent.

177. VOCAT ILLE PROPINQVVM ἀπὸ κοινοῦ ‘nomen’ accipimus.

182. QVE POTVIT F. T. ut suos invicem trucidarent.

QVID PECTORA PVLSAS verba poetae milites increpantis.

183. TIME[N]S legitur et gemis.

185. QVEM TV FACIS IPSE TIMENDVM id est Pompeium, a quo si
recedat exercitus, non timebit; item in altera parte sic de
Caesare accipitur.

187. CIVILIS ERINYS quae et civilia bella commovit.

188. ET CAESAR GENERVM ‘privatum’ et generum subaudimus. Nam hoc
vult poeta, ut ab utroque recedat exercitus.

192. VENTVRI DISCRIMEN HABENT de eo, quod venturum est; nam se
iam non poterunt ignoratione defendere, cum modo agnoverint, quos
sunt perempturi.

194. PRO NVMINE ordo: pro fata.

SINISTRO contrario.

199. LVXERE TORI legitur et duxere chori.

GRAMINEI in gramine constituti, ut Virgilius ‘aras gramineas’,
factas scilicet de gramine.

200. EXTRAHIT ducit, ut si diceret ‘protrahit’.

204. EST MISERIS RENOVATA F. amicitiae scilicet et pristinae
caritatis.

205. CREVIT AMORE NEFAS cum eum, quem amasset, occideret.

207. FAMVLAS DEXTRAS hoc est: servos omnes armat in proelium.

208. INERMIS hostes inermis.

211. DEXTRAS legitur et voces.

212. INMEMOR O PATRIAE facit enim fortiores esse memoria
affectuum suorum, ut Virgilius ‘nunc coniugis esto quisque suae
tectique memor’.

213. HOC CAVSAE id est tuae.

PRAESTARE SENATVS A. quia senatum defendis in libertatem; verbum
iuris, ut Terentius ‘nam ego hanc liberali adsero causa manu’.
Bene autem senatus adsertorem militem dicit, quia et senatus in
parte Pompei est et maior invidia est, si dicat eos copia[e]
ordinem decepisse.

215. VT VINCARE P. qui enim vincitur, non se dedit, sed liber
occumbit, quae in bello secunda fortuna est.

VT VINCARE P. subauditur ‘causae praestare’.

INCERTAQVE FATA adhuc dubia, dum nemo superarit.

218. DISCRIMINE periculo.

219. EXORANDVS rogat enim, quisquis se dedit. ‘Exorandus’ autem
invidiosius dixit, id est tamdiu, quamdiu concedat, orandus.

DVCIBVS QVOQVE VITA PETITA EST ‘ducibus’ id est nobis, ‘petita
est’ id est a Caesare. Hoc per ironiam dicit milites egisse.

222. TRAHIMVR SVB NOMINE P. pacem ideo accepisse videmur, ut et
peiora patiamur nec repugnare possimus pace iam facta.

223. FVGIENTE M. id est interiora terrarum.

225. NON SONIPES IN B. F. id est iret.

226. PELAGO SPARSVRA C. scilicet classis.

227. SI BENE LIBERTAS VMQVAM P. P. D. ergo non detur pro pace
libertas. Nam qui accipit pacem, accipit servitutem. Hoc ergo
dicit: non bene datur a nobis nostra libertas, ut pacem possimus
accipere, et ideo dimicandum est.

231. ET VENIAM SPERARE LICET ut vobis victor ignoscat, quia causa
aequissima dimicatis; illi autem ideo pertinacius pugnant, quia
secuti pessimam causam victi veniam non merentur.

229. SACRAMENTA TENENT sensus hic est: hostes nostri, quamvis
malam causam habeant, tamen in fide eadem perseverant, vos
contra, qui causam meliorem habetis, a proposito recessistis ea
scilicet spe, quod tam iustam causam habetis, ut qui eam secuti
estis, victis vobis possit ignosci.

234. SOLLICITAS REGES scilicet ad auxilia destinanda.

CVM FORSAN F. N. bene, ut maiorem faciat indignationis invidiam,
et se iungit ad crimen, ut Virgilius ‘dominis parere superbis
cogemur, qui nunc lenti consedimus arvis’, quomodo et ipse lentus
est, qui bella persuadet.

235. IAM TIBI SIT P. S. a Caesare, cui se milites dederunt.

236. SCELERVM AMOREM coeperat enim esse pietas.

242. VIX ABSTINET IRA MAGISTRO aut se abstinet aut abstinetur, ut
Virgilius ‘insinuat pavor’.

243. ET QVAE F. DEORVM ordo hic est: et fecit monstra fides, quae
tulisset fortuna [in] caeca bellorum nocte invidia deorum, id
est ea quae fortuna attulisset incerto excitata bello invidia
deorum. Nam sic deputaretur quicquid esset admissum, si se
uterque non agnovisset exercitus. Modo iam monstra sunt, quae
secuntur, quia se milites recognoscunt iterum pugnaturi.

244. NOCTE ‘noctem’ dixit dubium exitum fato bellorum.

TVLISSET fecisset.

245. FECIT MONSTRA FIDES ‘fidem’ dixit repetitam ab exercitu
caritatem.

248. IVSTI GLADIVS D. A. H. definivit, quid sit gladius in
manibus eorum: iusti dissuasor, id est qui non patiatur eos
servare iustitiam.

250. CONFIRMANT ICTV ut ideo in multos ira saeviret, quia iam vel
unus videbatur occisus, quod aeque fuerat criminosum.

252. AC VELVT O. et quasi pereat scelus, id est tamquam minus
scelus sit, si nefas, quod admiserunt, celent.

253. IN FACIEM POSVERE DIEM vel ducum, id est suorum, ut
videantur a ducibus.

255. AGNOSCIS SVPEROS id est agnoscis tuos esse fautores.

256. EMATHIIS in campis Philippis, id est in Macedonia.

NEC FOCIDOS VNDIS in Gallia Massilienses, quos nuper vicit Brutus
navali proelio.

257. MASSILIAE subauditur ‘maior tibi fortuna fuit’.

257. PHARIO NEC TANTVM E. A. G. in Aegypto. Hoc autem modo iam
comparat, quod post futurum est.

258. CIVILIS CRIMINE BELLI quod priores Pompeiani foedera
resciderunt.

259. POLLVTA NEFANDA ordo: polluta agmina nefanda caede.

260. AGMINA CAEDE DVCES ‘duces’ scilicet partis Pompeianae,
Afranius et Petreius.

COMMITTERE credere.

262. EQVES OBVIVS obviam his venerunt equites Caesaris, ut ad
Ilerdam pervenire non possent, et hos in colle obsidere
coeperunt.

263. ABSTVLIT dum ipse occupat, illis abstulit.

265. CAESAR AVET avide cupit, ut saepe Lucretius ponit.

NE<C> CASTRA PATI Pompeiana scilicet.

CONTINGERE RIPAS utrumque convenit ad intellectum, quod
amphibolon posuit, sive ne ripae castra, sive ne castra ripas
contingant.

266. BRACHIA FONTES castrorum scilicet ambitus, ne quos
includeret fontes.

268. NON VTILE CLAVSIS exponit, quae sit ira praeceps.

270. DAMNARE FVGAM acute dictum; ille enim fugam damnare non
debet, qui spem habet, sed isti, quia et desperabant et equos
occidebant, ideo spe posita damnare dicti sunt fugam.

271. DECVRRERE PASSV passus dicitur spatium, quod inter pedes est
ambulantis, ut Virgilius ‘sequiturque patrem non passibus
aequis’.

274. SVBTRAHE incruentem vult tenere victoriam.

NON VLLO CONSTET MIHI SANGVINE BELLVM sive illorum seu nostro;
illi enim, qui morituri venerant, * * * aliquos trucidare.

275. HAVT GRATIS id est non gratuito; aliquid enim et ipse
facturus est.

277. IAM DAMNO PERITVRA M. quia cum ipsa desideret mori, non
sibi, sed Caesari moritur, quippe victoris est; sive quia, dum
libens moritur, aliquos occisura est milites Caesaris.

278. SANGVINE FVSO id est suo.

279. DESERAT HIC FERVOR M. hostium scilicet.

281. LANGVESCERE BELLO subauditur ‘est’.

283. MISCENDI legitur et miscendae, Martis et mortis.

285. SAVCIA MAIORES A. haec metaphora a gladiatoribus translata
est, a quibus dicitur ‘longe a saucio’.

288. ADDVXERE CVTEM dum spiritus perseverat; nam post mortem ad
ossa cutis haeret et trahitur.

CONSCIVS ENSIS qui sentiat vulnerasse.

289. TENVITQVE MANVS eius scilicet, quem vulneravit, manus tenet,
donec ira torpescat.

296. MONTIS AD INRIGVI qui inrigari possit.

296. FASTIGIA CAMPI fastigia et de fundo dicimus et de culminis
summitate, ut Virgilius de culmine ‘summa ad fastigia vento
volvitur’, de fundo ‘forsitan et scrobibus quae sint fastigia
quaeras’.

298. MERSERAT ASSIRII regio, in qua sunt metalla. Bene autem
‘pallidum’ dixit, hoc enim colore sunt, qui metalla exercent.

299. AVT TECTIS <S.> C. A. ut adhuc amplius foderent spe vicinae
aquae.

303. SVPER insuper.

306. QVAESITAE FECISTIS A. quia post sudorem siti maiore succensi
sunt.

308. AVXILIVM FECERE F. ut minus sitirent, dum a cibis abstinent.

312. MORIENSQVE R. bibit.

313. QVAS NOLLET VICTVRVSQVE AQVAS sensus hic est: moriturus siti
eas aquas hausit, quas [alius] nollet haurire, etiam si esset
inde victurus.

309. MANVS VTRAQVE ordo: pinguis glebas utraque manus exprimit.

318. PRESSERE MEDVLLA id est eos destringunt.

319. FVGIENS QVOS B. H. aut Iubam dicit Maurum, qui cum fugeret
Aethiopas, fontibus eorum venena commiscuit et sic eos peremit,
aut Aquillium dicit ducem Romanorum, aut Eurylochum. Et hi enim
venena hostium miscuerunt fontibus, sed alter mortis, alter
soporis. Possumus autem barbarum hostem Romanum accipere; nam
praeter Graecos omnes barbari dicuntur.

323. ACONITA P. herba [est] venenis plena, ut Virgilius ‘nec
miseros fallunt aconita legentes’.

PALAM ut etiam cum mixta viderint, bibant.

324. NON DECEPTA BIBET id est beneficium se dicit accipere, etiam
si venena potaverit.

328. RESCISSOQVE NOCENT ardore sitis.

329. NOCTVRNVMQVE A. C. qui habet roris humorem.

333. SVPER ARENTEM ut maior inpatientiae causa sit, quod habent
flumina vicina sitientes.

334. QVA NVDI GARAMANTES ‘nudos’ posuit sive fortes, ut Virgilius
‘at Chalybes nudi ferrum’, et ut Plautus in Amphitrione
‘quattuor nudos’ propter solis ardorem.

337. IAM DOMITI C. D. Afranius et Petreius.

345. RAPIENDO D. L. ut me ipse trucidarem.

347. DIGNVM DONANDA id est propter hoc solum rogo, quia scio te
dignum esse, qui praestes.

348. NON PARTIS STVDIIS A. purgatio.

350. INVENIT C. D. adeo non facit.

351. SERVATA FIDES subauditur ‘est’.

SERVATA F. ne proditor videretur.

NIL FATA MORAMVR quae tibi scilicet favere festinant.

352. APERIMVS EOAS ut ad orientem liber accedas.

353. SECVRVMQVE O. P. et patimur, ut nihil timeas, quod totum
orbem post terga reliquisti, dum vis ire ad orientem. Semper enim
a dorso veremur insidias. Bene autem posuit ‘illius rei
securum’, ut Virgilius ‘securus amorum germanae’.

355. LASSAEQVE M. subauditur ‘tibi bella peregerunt’.

356. QVOD VINCAS IGNOSCE TVIS id est non ideo nobis ignosce, quia
contra te pugnavimus – nam negat factum - sed ideo, quia fuimus,
quos vinceres.

360. MISCERI DAMNATA DECET subtiliter vacationem petit dicens
dignum se non esse, qui vincat.

DAMNATA id est arma.

PARTEMQVE TRIVMPHI subauditur ʻnec enim decetʼ.

364. VSVM BELLI POENAMQVE REMITTIT nec pro se postmodum pugnent;
ʻpoenam remittitʼ dat veniam, quod adversum se paulo ante
pugnaverant.

369. AERA N. P. id est multis non passus.

372. SIBI CEPIT AQVAS ipse morbus. Dicit autem sitim, quae talis
erat, ut ipsa non satiaretur, cum viscera essent cuncta satiata.

374. CONTENTA PARATIS ordo: numquam contenta parvo paratis, id
est parvo emptis; nam ʻemereʼ dicitur comparare.

376. AMBITIOSA FAMES famem dicit edendi cupiditatem.

ET LAVTAE purae, mundae.

GLORIA MENSAE ubique subaudimus ʻoʼ fames, ʻoʼ gloria.

378. ET QVANTVM NATVRA POTEST scilicet ad vivendum.

NON ERIGIT A. id est relevat a languore.

380. GEMMAQVE legitur et murrave.

NON AVRO GEMMAQVE B. murra genus ligni, quod dat odores, ut
Virgilius ʻmurraque madentisʼ. Hic ergo ʻmurramʼ poculi genus
accipimus de hoc ligno facti, et quod dixit ʻnon murra, non
auroʼ, aureum poculum intellegimus.

387. TOLERASSE SITIM subaudimus ʻo quantum paenituitʼ.

FRVSTRAQVE ROGASSE ʻfrustra rogasseʼ sive quia non inpetraverunt,
ideo frustra, sive quia eandem habent victi pacem quam habere
cupiebant victores.

388. PROSPERA BELLA D. ʻquantum paenitetʼ subaudimus.

390. VT NVMQVAM F. L. concedit illud, quod et ipsi possint
aliquando superari.

391. VINCENDVM TOTIENS quotiens iam vicerunt.

393. FELIX QVI POTVIT de illis dicit, qui cunctis pugnantibus se
dederunt et securi sunt, sed hoc per similitudinem dicit.

394. QVO IACEAT I. S. L. cum enim adhuc inpendet ruina mundi,
incertum est, ubi iacebit unus quisque post casum. Sed hic
accipimus dictum felicem eum esse, qui ancipiti omnium statu iam
scit, in quo loco eius fortuna consistat.

396. NATIQVE RVDES nuper nati. ET SORDIDA TECTA id est suos
recipiunt.

397. ET NON DEDVCTOS mos enim erat, ut cum aliquis victor agros
cepisset hostiles, in eas terras novos induceret colonos. Bene
ergo hos deductos colonos esse non dixit, quia ad suas patrias
revertuntur.

399. SOLLICITVS M. Q. A. E. <F.> positi enim extra bellum nulli
de partibus favent, quia obnoxii sunt utrique.

400. AVCTOR id est Caesar.

DVX ILLE FVIT id est Pompeius.

402. NON EADEM B. T. F. P. O. ut Caesar ubique superaret.

403. CONSTITIT IN PARTES id est adversum partes.

404. QVA ubi.

405. IADER nomen fluminis.

406. CVRICTVM gens Illyrica.

407. QVOS ALIT id est Curictas.

ADRIATICO T. C. P. insula iuxta Illyriam.

408. EXTREMA et extremis. ORA et oris.

409. CAVTVS AB INCVRSV B. tutus atque munitus.

416. ET BASILVM unus de partibus Caesaris.

420. CVPAE et puppes.

SVSTENTANT VNDIQVE C. cupas in ordinem collocarunt et
superpositis materiis ratem stravere.

423. NEC GERIT E. ad quod telis esset occursus.

426. NEC APERTAS extrinsecus enim aliae cupae sunt, quae
summitatibus ad navem hinc inde religantur et in occulto remiges
sunt, qui inclusum mare verberant remis.

427. TVNC FESTA SERVANTVR id est observantur.

DECLINIBVS et declivibus.

429. IAMQVE RELABENTI dum recedente unda harenae nudantur.

431. ET GEMINAE C. rates aliae, unde ostenditur tres fuisse.

432. EMINET id est ratis ardua super cunctas eminet turres.

TABVLATA id est supra cunctas eminent turres.

MINANTIA P. pinnae proprie sunt murorum, ut Virgilius ʻpinnis
atque aggere cingitʼ. Sed hic quia navis pinnas dixerat, addidit
ʻtremulisʼ.

433. OCTAVIVS in mediterraneo est dux militum Magni.

VNDE similiter et orae.

434. CELERESQVE C. id est suas.

437. PACE MARIS dum mare ipse non occupat.

FORMIDINE genus retis.

438. METVENTIS ipsos cervos.

METVENTIS AERA PINNAE auram.

439. VARIS furcae sunt, quibus retia subriguntur.

440. CLAMOSA MOLOSSI canis, ut Vergilius ʻacremque Molossumʼ.

444. LAXASSE legitur et monstrasse.

446. INSVLA DESERITVR R. a militibus scilicet Caesaris.

QVO TEMPORE ordo: tempore quo.

448. AT POMPEIANVS et Pompei partium accipimus Pompeianum et a
Pompeio victum.

449. ANTIQVA P. A. C. ut ante consueverat, nam ipsi sunt piratae.

452. NEC ILLA id est prima.

453. QVAE SEQVITVR T. R. subaudimus ʻest molesʼ. Non enim dicere
potest navem; sic et supra posuit <445> ʻnec mora, conplentur
molesʼ.

455. IMPENDENT C. S. M. descriptio loci.

456. STAT MIRVM MOLES ʻmirumʼ, quia stat semperque ruitura est.

461. TAVROMENITANAM id est Tauromenitanae civitati.

462. OPITERGINIS oppidum Illyriae. ONERATA COLONIS ratem dicit,
quae Opiterginos vehebat, fautores Caesaris contra Pompeium.

466. DVX ERAT ILLE RATIS ostendit, quid sit Vulteius.

467. SPE PROELIA NVLLA ordo: spe nulla poscit proelia.

468. INCERTVS QVA[E] T. D. id est bello.

QVA[E] PECTORA BELLO id est daret.

470. MILIA isti de parte Pompei sunt.

471. ET PLENAM VIX INDE C. ʻindeʼ de rate, id est de parte
Caesaris. Pauci enim erant et vix numerum unius cohortis
impleverant.

475. VOCE COHORTEM ut supra ait <471> ʻet plenam vix inde
cohortemʼ.

476. QVAM NOCTE nam cum lucis ortu erant bella reditura.

478. VITA BREVIS NVLLI SVPEREST sensus hic est: non est putanda
brevis iam vita superesse, quae habet spatium, quo unus quisque
sibi quaeret exitium, id est multum vitae superest, si habemus
tempus, ut mortem nobis singuli requiramus.

480. INFERIOR IVVENES id est nec minus laudis in morte est, si
vicinae morti anima fortis occurrat.

484. ACCERSAS D. <F.> M. sensus hic est: cum apud omnes incertum
sit, quis quousque victurus sit, aequalis laus est <et multos
vitae annos contemnere> morte voluntaria et paucos, dum modo ipsi
nobis ultima fata faciamus.

NON COGITVR VLLVS id est dum nullus cogi possit, ut mori velit,
laudetur necesse est, si sponte moriatur.

487. ET METVS O. A. non erit enim, quod timere possitis morte
delecta.

PLACEAT legitur et cupias.

488. BELLORVM NVBE CADENDVM EST solatium quaesitum de genere
mortis, ut Virgilius ʻat non, Euandre, pudendis vulneribus pulsum
aspiciesʼ.

490. <INVOLVVNT> se nocte circumtegunt.

491. IN MEDIVM in commune, ut Virgilius ʻin medium quaerebantʼ.

492. NON IN C. S. H. Q. C. socios eos dicit, qui evaserunt in
ratibus duabus, hostes, qui inminent captis.

494. DABIT INSVLA S. id est testes.

495. DIVERSO L. P. de insula et de terra magna, de insula
Caesaris pars, de terra Pompei.

499. MILITIAE PIETAS id est sacramenta militiae.

PIETAS id est quaecumque per aevum exhibuit monimenta.

TRANSIBIT id est haec transibit.

500. INCVMBERE CAESAR ut ipsi nos tui amore feriamus.

503. LAVDI legitur et laudis.

505. INDOMITOS SCIAT ESSE VIROS ubique ‘hostis’ accipimus.

506. ET MORTI FACILES qui facile patiamur interitum.

510. PROMITTANT VENIAM ut etiam veniam contemnant perire
cupientes.

511. VALIDO et calido.

512. MERENDVM EST id est hoc promerendum, ut hoc damnum clademque
vocet; nam si fortes agnoverit, tum dolebit.

514. DENT FATA R. occasionem fugae.

517. FVROR EST in animo meo, sive quem patior.

518. FATI et leti.

519. VICTVROSQVE DEI quibus adhuc fata victa debentur.

520. FELIX ESSE MORI ipsum mori felix [esse]. Sensus hic est:
solis his, qui morituri sunt, permissum est agnoscere mori felix
esse. Victuros autem ideo di celant felix esse mori, ut velint
vivere; nam si agnoverint felicitatem mortis, perire properabunt
et ita in orbe nemo remanebit. Ordo ergo est: solis his quos iam
tangit vicinia fati, permissum est agnoscere felix esse mori,
victuros autem, ut velint vivere, di celant, id est felix esse
mori.

522. OCVLIS HVMENTIBVS id est flentes.

523. FLEXOQVE VRSAE T. P. vicino die tantum septentrionis
flectitur sidus.

524. PRAECEPTA SVBISSENT scilicet ducis.

525. VERGERE PONTO hoc est: nox non erat longa, sed celeriter
finiebatur; tempus enim erat aestatis.

VERGERE legitur et mergere.

526. NAM SOL LEDEA TENEBAT tunc sol in Geminis erat ad signum
Cancri transiturus. Significat autem Iulium mensem. Si ‘Ledaea’
legimus, Pollucem et Castorem consecratum, si ‘Id<a>ea’, Herculem
et Apolinnem significat. Alter enim evertit Idam, alter Idea.

527. CVM LVX ALTISSIMA altius enim sol fertur, cum tempus
aestatis est.

528. NOX CVM THESSALICAS V. P. S. ‘nox cum Thessalica sagitta’
Sagittarum dicit, qui est Chiro Thessalus, quod signum contrarium
est Geminis. Cum enim sol in Geminis est ortus, Sagittarius
occidit per diem et oritur per noctem.

530. LIBERNOS nomen est gentis.

LIBERNOS id est deserit.

531. TEMPTAVERE P. S. V. B. ordo: temptavere suspenso bello prius
vincere foederibus.

532. SI DVLCIOR IPSA id est ipsa mora mortis.

533. VITA MORA si dum differunt mortem, possent vivendi
cupidatate retineri, ne optarent perire.

535. SIBI FINE MANV scilicet sua.

536. AD SVMMA P. id est ad extrema.

520. FELIX ESSE secundum Graecam elocutionem dixit, ut est ‘donat
habere viro’.

537. INNVMERASQVE Pompeianorum.

PAVCI Caesaris milites.

538. TANTA EST ut possit haec fieri, id est ut pauci plurimos
sustinerent.

540. VERSVS AB H. F. ut semet occiderent.

544. TESTETVR SE V. M. legis est enim militaris, ut, quicumque
ducem occiderit, ipse feriatur.

546. QVI VVLNERA PRIMA qui eum primus percusserat.

548. IN PARTIBVS VNIS ‘in unis partibus’ id est Caesaris, et se
enim occidunt et ipsi tantum moriuntur.

550. EMICVIT DIRCAEA ‘Dircaea’ Thebana, a fonte Dircaeo, qui est
apud Thebas. Eos autem dixit, qui seminatis hydrae dentibus nati
sunt, ut ait Virgilius ‘satis inmanis dentibus hydri nec galeis
densisque virum seges horruit hastis’.

551. THEBANIS FRATRIBVS Et[h]eocli et Polinici; et ipsi enim se
mutuis vulneribus occiderunt.

552. PHASIDOS hos dentes Iason servisse perhibetur in Phaside,
ultra quam Colchi sunt.

INSOMNI DENTE CREATI pervigil enim fuisse dicitur serpens.

554. COGNATO id est mutuo; de uno enim semine sunt creati.

556. SIC MVLTA PACTI ipsi iuvenes pacti.

558. MORS VIRTVTIS HABET sensus hic est: in virorum morte ius
integrum et potestatem mors ipsa non habuit, quippe contempta
est, cum singuli sponte periere, non fato.

561. DEBETVR GLADIIS ut solet fieri, cum percutiuntur inviti.

562. ET IVGVLIS P. M. ferientis alterius.

566. NON REPETISSE hoc est: hoc tantum pie faciebant, si uno
occiderent vulnere, quos ferissent.

567. TRAXERE FORIS e foris, qui navium sunt, ut ait Vergilius
‘laxatque foros’.

572. VICTORES DVCIBVS id est ipsi duces mirabantur, quod apud
aliquem tanti haberentur, ut pro his cuperent interire milites
[eiusdem], ut factum videbant esse pro Caesare.

576. PERCIPIENT GENTES solae scilicet fortes gentes hoc facile
possunt agnoscere arduam non esse virtutem, si quis servitium
morte devitet; nam apud ignavos difficillimum iudicatur.

577. SERVITIVM F. M. servitium est dictum pro servitute. Nam
servitus ipsa condicio est, servitium turba servorum; sic
Virgilius posuit ‘iuvenemque superbum servitio enixae tulimus’.

SED REGNA TIMENTVR id est non ferrum timetur, sed regnum
victoris, ne servire cogat.

578. OB FERRVM id est pro ferro.

QVAERITVR legitur et uritur.

579. IGNORATQVE DATOS sive ut accepisse se nesciat gladios,
quibus persequatur inimicum, sed ipse se feriat; sive ‘ignorat
datos enses’, id est ne serviat; vulneratum se esse non sentit.

580. MORS VTINAM PAVIDOS id est esses grata semper mors
voluntaria, nisi hoc facere et timidi possent, sed soli facerent
viri fortes.

581. NON SEGNIOR ILLO qui gestus est in Hispania.

584. CVRIO hic est, de quo volunt dixisse Virgilium ‘vendidit hic
auro patriam’.

585. INTER S. M. C. A. Punico scilicet bello.

588. SICCAE S. H. unde et Virgilius ‘sitientis ibimus Afros’.

591. CVPIENTEM N. C. sive Curionem sive quemcumque.

595. MAGNA legitur et iusta.

PYTHON legitur et Typhon.

597. PHLEGREIS regionibus Macedoniae, in qua Terra Gigantas
procreavit.

605. IN NVDA TELLVRE I. quippe supra matrem.

612. ILLE CLEONAEI Cleonae regio iuxta Nemeam, ubi interemit
leonem Hercules, ut ait Virgilius ‘et vastum Nemeae sub rupe
leonem’.

613. ANTEVS LIBYCO PERFVNDIT M. L. id est harenis pro olivo usus
est, ut vires terra firmaret.

614. HOSPES OLYMPIACAE id est Hercules.

615. ILLE PARVM FIDENS P. id est cui non sufficeret ad fiduciam
terram tantum pedibus contigisse.

620. HABVISSE PAREM id est ambo mirantur iuventum esse, qui
contra dimicet.

622. EXHAVSITQVE VIRVM fatigavit et lassavit.

QVOD CREBER A. I. Herculi scilicet prodidit fatigatum Antaeum
eiusdem sudor et anhelitus.

624. LASSATA Q<VATI> subaudimus ‘coepit’.

629. EXPLICVIT extendit.

630. SVDOREM id est iacentis Antaei.

636. TELLVRIS VIRIBVS I. Antaeus.

637. ILLE SVIS Hercules.

SAEVAE SPERARE NOVERCAE id est Iunoni, novercae Herculis.

639. CERVICEMQVE VIRI subaudimus ‘videt exhaustam sudore’.

627. ALLIGAT artat.

639. SICCAM id est ipsam cervicem eo scilicet tempore, quando
Olympum sustinuit. Satis autem constat Herculem polum cervice
sustinuisse ita ut Atlantem.

644. EGERITVR legitur et erigitur.

646. ALCIDES SENSIT dissimulat poeta hoc Minervam invenisse
consilium, ut Hercules fecit.

650. NITENTEM IN T. cadere cupientem in terram.

657. POENVM Hannibalem.

658. LIBYCA T. <P.> id est Scipioni.

661. TAMQVAM F. LOCORVM B. G. id est tamquam loco debeatur, ut in
eo Romani superent, qui ad eum venerint, et amittat eundem, qui
tenebat.

663. NON FAVSTA quippe superatus est.

664. INDVLSIT CASTRIS id est lata castra posuit, ut est in
Virgilio ‘indulge hospitio’: abundantius praebe.

COLLIBVS ABSTVLIT O. id est felicitatem locorum sua, quia illic
victus est, infelicitate subvertit.

665. NON AEQVIS V. H. id est ipse inpar.

667. TVNC VARI SVB IVRE F. hic procunsul fuit, de quo ait Tullius
‘Varus imperium se habere dicebat, fasces certe habebat’.

668. REGIS TAMEN V. V. Iubae scilicet, qui Maurorum rex erat.

670. SVVM C. I. subaudimus ‘sunt’.

671. QVA et quae.

672. GADIBVS insulae in Oceano.

674. PLAGA FERVIDA R. quam κεκαυμένην dicunt.

675. EXVSTA C. ‘haec exusta’ genere neutro numero plurali.

676. SVFFICIVNT SPATIO id est in spatium cedunt. Vult ergo, ut
haec pars ad Iubae regna pertineat. Ergo si spatio sufficiunt,
‘satis sunt’ accipimus, si spatium sufficiunt, ‘subministrant’,
ut Virgilius ‘sufficit humorem’.

677. AVTOLOLES N. Q. V. S. P. gentium nomina.

679. INOPS NASAMON regio infecunda, ideo dicta est inops.

681. MISSILE MATAX ‘hoc missile’ et ‘haec missilia’ declinatur[,
id est tela]. Hic ergo iactum hastae velocitati comparat
sagittarum.

682. MASSILIA D. de his Vergilius ‘Massylique ruunt equites’.

683. NESCIA id est gens.

685. SIMVL FIDVCIA N. EST ‘simul non est’ id est mox ut defuerit.

684. SOLITVS leones operire; ‘solitus’ ergo bis accipimus.

685. NON EST similiter et nulla est.

689. POLLVIT ANNO quando tribunus plebis fuit Curio.

690. SOLIO DEPELLERE A. ut iniuriam probet, regna maiorum fuisse
testatur.

691. CVRIO TEMPTARAT id est cum tribunus fuisset, tulit legem, ut
pelleretur Iuba [a] regno, quod a maioribus optinebat.

LIBYAMQVE AVFERRE TYRANNO regi, ut Virgilius ‘pars mihi pacis
erit dextram tetigisse tyranni’.

692. DVM REGNVM TE R. F. sensus hic est: temptabat Africam
tollere regi, cum te ipsam, o Roma, sub regnum mittit alienum, id
est Caesaris, cui Curio faverat.

693. FRVCTVM P. E. R. ut se vindicet passus iniuriam.

695. ET QVOD CAESAREIS N. D. I. alia haec causa, cur metuat: quod
Pompeiani fuissent milites, quos habebat.

696. NEC RENI M. I. V. et cum Caesar in Gallia dimicaret.

697. CORFINI CAPTVS IN A. hi sunt, qui Corfinii civitatis
Domitium ducem dedidere productum et ad Caesarem transierunt,
quod ipse meminit in secundo <508>.

699. FAS VTRVMQVE P. ut sic deserat Caesarem, quem admodum ante
Pompeium.

700. MVNIA legitur et munera. Nocturna officia munia dicuntur.

701. TREPIDA SIC M. P. id est Curio.

702. AVDENDO MAGNVS T. TIMOR sensus hic est: licet timeas, tamen,
si te audacem simules, tegitur illa formido, quam pateris.

704. DANT OTIA M. hoc est: qui in otio sunt, possunt diversa
sentire. Nam pugnantes inpedit pugna, ne aliud velint.

706. GALEAE T. PVDOREM hoc est: qui armatus est, omnem
verecundiam expellit; est enim tectus et quod facit, non
erubescit.

707. QVIS MEMINIT C. id est cum iam coeperit dimicare.

PENDERE ponderare.

708. QVA STETIT I. F. gladiator[i]um ponit exemplum; fatalem ergo
harenam dixit, quod fiant illic fata pugnantibus.

VELVTI FATALIS H. M. id est in quacumque parte steterit, ipsam
putat esse meliorem, qui pugnat.

714. VETVERVNT C. id est quamdiu a castris Varum includeret.

716. LAETVS QVOD GLORIA B. ut victis subveniret et victores
superaret.

718. OBSCVRATAQVE SVAM id est ut eum nemo iudicet esse venturum.

719. INCAVTO AB H. T. timebat se timeri ab incauto hoste, id est
Curione, id est ne metu ille cautior fieret, si venturum Iubam
ante timuisset.

721. ELICIATQVE M. producat, invitet.

NVMIDIS A REGE S. id est a Iuba.

SECVNDVS id est potestate; nam praefectus Iubae erat Sabbura.

722. VT SIBI id est quasi sibi.

723. IPSE Iuba.

724. ASPIDAS VT FARIAS de Alexandria.

SOLLERTIOR urbanior, ingeniosior. HOSTIS id est quem vulgo
ichneumonem dicunt.

727. TVTO MORSV ut illud mordeat, ubi venena non sunt.

GVTTVRA MORSV ubi venena non habet serpens.

728. LETIFERAM <SANIEM> id est venenum.

729. PEREVNTE id est nihil nocituro.

734. PRIMOS EXCEDERE MOTVS AVRORAE id est incipiente luce, ut
Virgilius posuit accusativo casu ‘prima sub lumina solis et
ortus’.

737. PVNICA B. DOLIS ἀπὸ κοινοῦ subaudimus ‘ut metuat’.

738. TRADIDERAT F. IVVENEM id est Curionem.

741. CONSPECTI a Curione.

742. FRAVDE SVA CESSERE P. Sabburae milites dicit, qui se fugere
simularant, ut insequentem Curionem illuc deducerent, ubi erat
Iubae occultus exercitus; hoc est ergo ‘fraude sua cesssere
parum’: per dolum sic recesserunt, ut fugere viderentur.

745. VT VICTOR quasi victor.

746. NVMIDAEQVE FVGACES ut dictum est de illo ‘ut victor’, sic de
his ‘fugaces’ quasi fugaces.

749. NON TIMIDI PETIERE FVGAM id est quia omnes obstipuerunt.

750. QVIPPE VBI NON SONIPES M. C. T. hoc vult dicere: etiam equos
timore percussos.

752. [SPARGIT] SPARGITQVE IVBAS hoc est: nec iubas spargit.

753. STARE legitur et stante.

755. PROIECTA et porrecta.

758. LVPATIS aeque et palatis.

761. VVLNERIBVS COGVNTVR EQVI id est vulnerant equos, ut dolore
compulsi celerius ambulent, quia cogi calcaribus et verberibus
non possunt.

764. ET SPATIVM I. O. V. D. id est dum occurrit hosti et de
proximo vulneratur, donat iaculis spatium, hoc est ne ad se
longius dirigantur.

765. AT VAGVS AFER E. ‘vagus’ quia Numida; Afrum autem Iubam
accipimus.

766. TERRAQVE SOLVTA id est in pulverem est redacta.

767. BISTONIO Thracio.

770. NVLLO DVBII D. M. id est non utrique parti fuit casus Martis
in dubio, sed soli isti pedites interempti sunt, id est milites
Curionis.

771. SED TEMPORA PVGNAE id est non pugnant, sed occiduntur, sive
etiam diu pugnant, donec omnes occidantur.

776. PERITVRA legitur et pereunt. Si ‘pereunt’, ipsi iuvenes
accipimus, si ‘peritura’, id est iuventus.

PONDERE FERRI id est non vulnerantur plurimi, sed obruuntur
pondere tot hastarum.

778. CORREPSIT ab eo, quod est correpo, correpis, correpit.

779. CONVERTITVR ENSES id est quia tanta acies erat.

777. PARVVM SPISSANTVR IN ORBEM * * *

780. QVANTVM PEDE PRIMA R. id est tantum densatur, quantum eos
acies constriuxerat retro cedens, ut ait Virgilius ‘ille pedem
referens et inutilis inque ligatus cedebat’.

785. QVAM FORTVNA DABAT hoc est: non tantum videbat Maurus,
quantum Romani patiebantur; nam omnes moriebantur, nec tamen hoc
spectantibus Mauris.

787. CORPORA id est non videt Maurus.

788. EXCITET INVISAS cum indignatione hoc dictum est. Haec quae
passi sunt Romani, melius pro Hannibale fierent, qui fuit hostis,
quam pro Pompeio, qui et ipse Romanus est.

789. INFERIIS FORTVNA N. quod tot pariter occiderunt.

790. TAM DIRA PIACVLA id est ferat piacula; expiationes, ut
Vergilius ‘ea prima piacula sunto’.

791. LIBYCA TELLVRE id est in Libyca.

792. VOTISQVE S. id est nefas est prodesse; non vult autem hoc,
quod Curio passu est, Pompeio prodesse vel senatui.

793. AFRICA NOS POTIVS VINCAT SIBI ‘sibi’ bene; nam modo
Pompeianos dicit.

795. COMPRESSVS S. P. id est quem commotum ab exercitu suorum
sanguis extinxerat.

798. VIRTVTE COACTA id est desperatione.

800. VNDE TRIBVNICIA ipsa rostra arcem tribuniciam nominavit.

802. CONCVRRERE IVSSI id est a te iussi; subaudimus autem ‘quid
prosunt’.

803. PHARSALIA CONFERT id est antequam committat atque conlidat.
Nam hoc exposuit ‘spectandumque tibi bellum civile negatum est’.

805. HAS VRBI id est Romae.

SANGVINE POENAS id est ut illa vobis cadentibus puniatur.

806. LVITIS IVGVLO SIC A. P. ‘arma luitis’ ut Vergilius ‘magna
luis commissa’. Hoc est sic luitis, quod arma sumpsistis.

808. SI LIBERTATIS SVPERIS TAM C. P. hoc est: si sic libertatem
integram tuerentur, quem admodum nunc vindicant laesam.

810. PASCIT AVES ut Vergilius ‘canibus date praeda Latinis
alitibusque iaces’.

CVRIO BVSTO exposuit, quid sit corpus nobile.

811. AT TIBI o Curio.

QVANDO quoniam, ut Vergilius ‘quando haec te cura remordet’.

811. ISTA SILERE quae passus es.

812. A QVIBVS OMNE AEVI SENIVM SVA FAMA REPELLIT id est poetae,
quos numquam obscurat antiquitatis, in ore omnium et memoria
constitutos. Est et alter sensus: at tibi nos digna damus,
iuvenis, meritae praeconia vitae, quoniam quidem silere ista non
proderit, a quibus omne aevi s. <s. f.> r., id est, si taceamus,
obscurari tamen ista, quae passus es, ulla aetate non poterunt;
sunt enim famosa.

816. NOCVERVNT SAECVLA vult vitium temporis esse, non hominis.

818. TRANSVERSO id est velut quodam torrente transverso.

819. MOMENTVMQVE FVIT ‘momentum rerum’ id est: ut cum ipso cuncta
mutata sint. Sic de contrario Cicero ‘cum sis post vitam sine
momento futurus’, id est nullius momenti.

820. GALLORVM CAPTVS S. ET C. A. decies enim sestertium ei
dederat Caesar, ut ad se transiret, quod ipse adquisierat victor
in Gallia.

824. EMERE OMNES quos supra dixit.

HIC VENDIDIT VRBEM id est Curio, de quo hoc volunt dixisse
Vergilium ‘vendidit hic auro patriam dominumque potentem’.

 V. ARGVMENTVM LIBRI V.  

Habitum a consulibus in Epiro senatum, Lentuli orationem de duce
Pompeio eligendo. Delphis ambiguo responso Apollinis persuasionem
Appii deceptam, qui speraverat se in Euboea regnaturum, in qua
sepultus est. Seditionem exercitus Caesaris contione ipsius
oppressam et occisos auctores eius. Ipsum praemisso exercitu
Brundisium Romam petisse et dictatorem atque consulem creatum
Latinas ferias consummasse in monte Albano, traiecisse deinde
exercitus in Epirum. Tempestatis descriptionem, qua vexatus est
Caesar, cum furtim noctu naviculam solus dissuadente nauta
conscendisset ad accersendas reliquas copias, quae sub Antonio
Brundisii erant. Ablegatam a Pompeio Corneliam Lesbon.

1. SIC ALTERNA DVCES BELLORVM VVLNERA PASSI vicerat enim supra
Massilienses Caesar; nunc Pompeianus Iuba superavit Curionem.

2. IN MACETVM Macedoniam dicit.

3. HAEMO nomen montis.

4. GELIDOQVE C. id est sparserat nives.

ATLANTIS OLYMPO mensem Novembrem et Decembrem dicit, quando
vergiliae occidunt. Declinavit ergo ‘haec Atlantis’ casu
nominativo numero singulari.

5. NOVA NOMINA F. Kalendas Ianuarias dicit, cum consules novi
procreantur.

7. EMERITI expleti. IVRIS EMERITI id est potestatis expletae.
Mensis enim Novembris agebatur, in quo apud consules iam pars est
ultima dignitatis.

8. CONSVL VTERQVE Lentulus et Marcellus.

VAGOS BELLI PER M. P. id est dispersos per provincias ad
exercitum colligendum. Hoc est ‘belli per munia’, hoc est per
officia.

10. SECRETAQVE RERVM id est ceperunt.

12. NAM QVIS CASTRA VOCET id est non curiam.

STRICTAS legitur et scriptas.

14. NON MAGNI PARTES id est non senatum in partibus esse Pompei,
sed in senatus partibus esse Pompeium, quippe plus vult curiam
esse quam Magnum.

18. NON QVA T. C. id est non ubi positi sumus; vel ab urbe quam
longe. TELLVRE COACTI deest sedeamus.

22. LIQVET probatum est.

23. HYPERBOREAE septentrionalem plagam loquitur et australem.

25. NEC INIQVOS id est cum noctibus [non] aequales.

CRESCERE SOLES ubi semper aequinoctium est.

26. SI FORTVNA FERAT ordo: nam si fortuna ferat.

28. VEIOSQVE HABITANTE C. illic enim Camillus exulavit.

29. ILLIC ROMA F. id est apud Veios.

33. ILLA VIDET PATRES sensus hic est: curia nos solos et videt et
memint senatores, licet alios sibi nunc fecerit Caesar.

34. QVISQVIS NON EXVLAT HIC EST exilium in urbe Roma esse dicit,
unde fugati sunt senatores.

36. SPARSIT dissipavit.

38. HESPERIAM P. S. id est ut nos totum orbem possideamus, pro eo
quod amisimus Italiam; sic dii metiuntur.

IACET HOSTIS IN V. Vulteius de Caesaris parte.

40. CVRIO id est iacet. CAESAREI CECIDIT PARS M. S. scilicet
Vulteius et Curio pro magna Caesarei senatus parte ponuntur
occisi.

42. SPEM VESTRAM P. D. id est quia dii vobis praestitere
victoriam, ipsis debetis, ut speretis cuncta meliora.

44. CAVSA DABAT tunc enim cum fugeremus, [id est] spem evadendi
habebamus, quod nos iustiores partes secuti esse videbamur, nunc
ideo speremus, quia et ultores sumus. EXHAVSTO IVS C. A. finiunt
enim, quem nunc habent consulatum.

47. LAETO NOMEN id est Magni.

50. SPARSVS HONOR id est collaudati sunt omnes, qui pro Magni
parte faciebant.

PELAGIQVE POTENS Rhodii enim plurimum in navali robore valuerunt,
quique Romanorum navales socii sunt appellati[; his enim missa
sunt dona]. PHOEBEIA DONIS ibi enim Sol maxime colitur.

51. EXORNATA RHODOS [de] his missa sunt munera.

GELIDIQVE INCVLTA IVVENTVS id est tristis; Lacones enim rigidi
sunt; subaudimus ergo aut ‘laudatur’ aut ‘donis exornatur’.

53. LIBERA PHOCIS erepta scilicet Caesari, cum ab hoc esset
obsessa.

54. TVNC SADALAM Sadala rex Ponticorum, Cotys Thraciae.

FIDVMQVE PER A. ‘fidum per arma’ id est dum mittit auxilia.

55. DEIOTARVM regem Cappadociae et Gallograeciae. RHASCIPOLIN
ORAE et hic rex Thraciae fuit, quam bene gelidam nominavit.

57. SCEPTRIFERO PARERE I. ut et ipse rex diceretur.

58. ET TIBI NON FIDAE G. D. R. ordo hic est: et tibi permissum
est cingere crines Pellaeo diademate, non degnissime regno fidae
gentis, id est Romanae, o Ptolomaee.

59. FORTVNAE P. P. exclamatio: Ptolomaee, qui fortunae pudor es
et crimen deorum.

60. PELLEVS Alexander fuit, qui Alexandriam constituit, cuius hic
nunc accepit imperium, sic Vergilius ‘nam qua Pellaei gens
fortunata Canopi a. c.’

62. DONATA EST REGIA LAGI hic est, qui ante Ptolomaeum in
Alexandria regnavit.

63. ACCESSIT MAGNI IVGVLVS ipse enim Pompeium peremit. REGNVMQVE
SORORI eripuit, id est suae; nam ea exclusa est imperio.

64. SOCEROQVE NEFAS ‘socero nefas eripuit’, id est Caesari, ut
Pompeium occideret ipse, non Caesar.

SOLVTO COETV id est dimisso, ut ait Homerus ‘λῦσαν δ’ ἀγορήν’.

65. QVAE CVM P. Q. D. Q. id est arma.

69. MVLTOSQVE OBD. P. A. diu enim oracula iam non reddebantur.

71. HESPERIO TANTVM hic enim mons in medio orbe est constitutus.

72. AERA et aethera.

73. CVI NVMINE M. ‘cui’ id est monti. NVMINE Apollinis et Liberi.

74. DELFICA THEBANAE Delfica Apollinis sacra sunt.

TRIETERICA B. Liberi, ut ait Vergilius ‘trieterica Baccho orgia’.

75. HOC SOLVM FLVCTV cum diluvium fuit.

76. EMICVIT legitur et eminuit.

PONTOQVE FVIT hic enim medius fuit aquae et caelo; nam et ista
inter se mixta essent. DISCRIMEN separatio.

78. VNOQVE IVGO PARNASSE LATEBAS dixit enim <72> ‘gemino petit
aethera colle’.

79. VLTOR Apollinem dicit vindicem matris.

IBI et ubi.

80. MATRIS id est Latonae.

PAEAN Apollo.

81. EXPLICVIT extendit.

CVM REGNA THEMIS dea est, quae tunc nondum nato Apolline dabat
futura response mortalibus.

85. INCVBVITQVE A. V. ipse enim loquitur, non sacerdos.

86. QVIS LATET HIC SVPERVM ἐκφώνησις poetae admirantis hanc
sedem.

87. INCLVSVM HABITARE C. illam rem habitare, ut Vergilius ‘atque
humiles habitare casas’.

89. AETERNI SECRETA T. ipse scilicet deus.

91. CONTACTVMQVE qui non indignetur in aures hominis introire vel
pectus, cum vatem numen inpleverit.

92. SIVE CANIT FATVM ut apud Vergilium ‘dine hunc ardorem
mentibus addunt, Euriale, an sua cuique deus fit dira cupido?’

93. INSERTA providentiam divinam dicit, quod adsignat Iovi.

96. AETHERIO TRAHITVR id est de caelo, cum conexa sit Iovi,
scilicet et ipsa pars Iovis.

99. SOLVIT ut Vergilius ‘et fatis ora resolvit’.

100. VNDAT APEX undare facit.

101. CONDITVS INARIMES τῆς Ἰναρίμης sic Vergilius ‘Inarime Iovis
imperiis imposta Typhoeo’.

104. MALA VOTA SVSVRRO illic tantum futura audias, non alicui
preceris adversa.

107. SAEPE DEDIT SEDEM ut Cadmus accepit iussus bovem sequi et
ubi consedisset, ibi conderet civitatem.

108. VT TYRIIS DEDIT ILLE M. I. B. ipsos Salaminienses dicit,
quibus Tyrus iuncta est, iussos esse minas belli impellere, quod
factum meminit mare Salaminiacum.

109. VT SALAMINIACVM MEMINIT MARE hic enim Themistocli,
Atheniensium duci, respondit, ut navali bello potius dimicaret
victoriam ibidem recepturus; ait autem sic muros ligneos
necessarios, id est naves; tunc apud Salamina pugnavit.

110. TELLVRIS STERILIS nam in fame remedium concessit oraculo.

111. AERA TABIFICVM id est luem.

112. DEVM pro deorum.

113. POSTQVAM REGES TIMVERE F. hic Nero tangitur, qui cum
consuluisset oraculum, respondit huic numen ‘parricidis non
respondeo’. Nero enim matrem suam occiderat; hoc confusus dicto
oraculum consuli vetuit, ne quis imperatorum inquireret fatum et
his insidiaretur.

115. TEMPLIQVE FRVVNTVR id est nec fruuntur.

117. MORS IMMATVRA sensus hic est: ex quo non consuluntur
Delphica oracula, si aliquis deum coeperit pati, aut moritur ut
poenam det numinis recepti, aut pro pretio moritur, ut, quia
sentire deum meruit, hoc morte emerit. Alii sic intellegunt, quod
si quid vates adversi denuntiaverint, occidantur. Ergo haec ipsa
mors aut poenam dat aut pretium divinitatis, quod solus futura
cognovit et idcirco moriatur, divinam invicem scientiam
consecutus, sed mihi videtur pretium pro poena positum, ut
Terentius ‘pretium ob stultitiam fero’.

MORS INMATVRA R. ordo: mors inmatura numinis recepti aut poena
est aut pretium.

A. P. M. I. A. pretium: interdum enim sic implentur, ut etiam
exanimentur, nam hoc exposuit ‘quippe stimulo fluctuque furoris
compages humana labat’; poena autem est, si sic impletus deo
moritur, ut nemo adsequi <possit, ut> futura cognoscat; pretium,
si moriturus dat tamen praesentibus fida responsa.

119. CONPAGES HVMANA LABAT sunt enim vates, qui accepto numine
cadunt.

118. FLVCTVQVE FVRORIS mantice in duo[bus] divisa est: in artem
et furorem.

120. CONCVTIVNT FRAGILES dicit causam, unde moriantur.

124. ANTISTES antistes dicitur, quod ante numen stet.

125. CASTALIOS CIRCVM LATICES fontem illum dicit, de quo divinus
spiritus concipiebatur, ut Vergilius ‘qua nulla priorum Castaliam
molli divertitur orbita clivo’.

128. METVENS post multos enim annos oracula ista repetuntur, et
ideo metuit, ne et ipsa moriatur, ut ait supra <117. 118>
‘numinis aut poena est mors inmatura recepti aut pretium’.

PHOEBAS a deo nomen accepit.

129. NOSCENDI ARDORE FVTVRA id est ne ardeat ad futura noscenda.

130. CASSA FRAVDE P. nec enim Appius hac voce terretur.

133. DESTITVIT FAVCES quattuor causas posuit, quibus Apollo
tacere videatur: quod aut casu factum est, ut terris infusum
numen abscederet; aut templi incendio clausa caverna sit, qua
loquebatur oraculum (nam hoc Brennus incendit); vel quod possunt
sufficere Romanis ad scientiam futurorum, quae Sibylla praedixit;
vel quod nunc tam scelerati sunt homines, ut nihil a diis
mereantur audire.

133. FAVCES scilicet templi.

134. SEV BARBARICA id est Brenni. Est autem ordo: seu cum arsit
Python lampade barbarica.

136. ET PHOEBI TENVERE V. qua egrediebatur oraculum.

137. FATIQVE SAT EST id est sufficit esse commissa.

138. CARMINE LONGAEVO et carmina longaevae.

139. SOLITVS TEMPLIS A. N. dixerat enim Neroni ‘ego parricidis
non respondeo’.

140. NOSTRO nullus enim nostrum innocens est.

138. CARMINA LONGEVE Sibyllinos libros dicit.

142. METVS IPSE FIDEM sensus hic est: quoniam trepida et pavens
hoc dicebat, prodidit se esse mentitam. Nam figmento suo fidem
faceret, si hoc secura dixisset. Fecit ergo fidem esse illic
nomina, quae haec negabat, loquentis virginis timor.

PRIORES legitur et vagantes.

144. CANDIDA PHOCAIC[H]A Graeca, ubi hoc agitur.

147. FATIDICVM id est adire.

151. HAVD AEQVE L. D. id est non tantum laedebat Appium, cui
falsa dicebat, quantum Appollinem, cuius se numen habere
simulabat.

154. SVFFICIENS ut Vergilius ‘ostia centum, unde ruunt totidem
voces, responsa Sibyllae’.

155. EXCVSSAE L. supra, enim dixerat <143. 144> ‘crinesque in
terga solutos candida Phocaica complectitur infula lauro’.

TEMPLI ut ait Vergilius ‘tremere omnia visa repente liminaque
laurusque dei’.

156. VERITAM SE C. P. id est haec omnes res, quae non fiebant,
prodiderant virginem, quod verita esset se Apollini commettere.

161. DESINIS IPSA LOQVI id est nisi desinis. Bene ‘ipsa loqui’;
numen enim loquens vult audire, non virginem.

TANDEM C. V. tamquam coeperit Appium plus timere quam Apollinem.

162. ABDVCTA CAVERNIS id est a divino spiritu rapta.

164. QVOD NON id est numen.

EXHAVSTAE vacuatae, responsis frequentibus scilicet.

165. SPIRITVS I. V. diu enim oraculum hoc tacuit, et nunc totius
silentium futuri iuge in huius virginis pectus intraverat.

172. ANCIPITI incerta, instabili.

SPARGITQVE VAGANTI ut, dum discurrit, deiceret tripodas, quae
vaganti virgini videbantur obstare.

174. IRATVM TE PHOEBE FERENS supra enim <150> plenam se Phoebo
simulabat.

SOLVM et solo.

175. VTERIS o Phoebe.

177. QVANTVM SCIRE L. plus enim novit quam Appius expetit, ut
loquatur.

178. CONGERIEM id est in unum locum coeuntem [colligitur].

TOT SAECVLA PECTVS quibus oracula Nerone iubente tacuerunt.

179. SERIES tractus.

180. NITITVR IN LVCEM id est ut canatur futurum quicquid. Omnia
haec vates poterat respondere, cum fureret; non deerat ergo
scientiae eius.

183. TALIS IN E. V. C. R. comparatio.

185. STRAGE id est moltitudine vel confusione.

186. ROMANA id est fata.

MANV sensus hoc est: sic Sibylla, cum aegre ferret se furere, ut
omnibus futura praediceret, de tot fatorum diversitate et
multitudine superba manu excerpsit fata Romana, id est libros
Sibyllinos scripsit ad solos Romanos pertinentes.

187. DVM TE CONSVLTOR OPERTI id est dum tua fata disquirit, id
est ‘dum te vix invenit, Appi’, qui consulis deum opertum tellure
Castalia.

189. MAGNA sive omnium sive Romana.

190. SPVMEA TVNC PRIMVM cum vere deum pati coepit.

192. VASTIS resonis.

193. DOMITA ut Vergilius de Sibylla ‘tanto magis ille fatigat os
rabidum fera corda domans’.

195. SOLVSQVE QVIETEM obscure mortem ei denuntiat, nam in Euboea
iste periturus est, id est in civitate Calcide, quae est iuxta
Carystum.

198. CVSTODES TRIPODES FATORVM ἀποστροφή.

200. A SVPERIS CELATE D. tu celate, id est quem nullum diem di
celaverint de futuris.

204. DECREVERE NEFAS an adhuc non di constituerunt, ut talia Roma
patiatur, et ideo ista non nosti.

DVBITANTIBVS ASTRIS secundum mathematicos, qui volunt fata
hominum in sideribus constituta [esse].

205. TOT FATA TENENTVR id est incerta sunt atque suspensa.

206. AN GLADII FACINVS ordo: an ut peragat fortuna, taces?

VINDICIS AN G. F. Caesar positus in senatu auctore Bruto et
Cassio occisus est a patribus; hunc gladium dicit vindicem,
Pompei scilicet mortis. [Et] FVRORVM et furoris.

207. REGNAQVE AD VLTORES I. R. B. cuius Tullius in Philippicis <I
6, 13> meminit. Brutus Tarquinium expulit et post quingentos
annos fere hic Brutus de illius Bruti stirpe ortus est, qui
Caesarem peremit. Ideo dictum ‘ad ultores iterum’.

210. NEC CVNCTA LOCVTA scilicet quae sciebat.

211. ILLE FEROCES id est deus.

213. LVMINA id est torquet.

NVNC [NON] TORVA MINACI id est vultu nunc pavido, nunc minaci.

216. TERRIBILIS SED P. id est qui terreat. Pallor enim duobus
modis fit, timore et furore.

QVIESCVNT ut Vergilius ‘et rabie fera corda tument’.

218. RAVCA GEMIT ut Vergilius ‘cunctatur et amnis rauca sonans’.

220. AD VVLGARE IVBAR id est ad solem, qui vulget omnia, dum exit
ex templo, passa est tenebras.

222. TVNC PECTORE V. quicquid noverat verum.

223. REDIERE FVTVRA id est non sunt prodita hominibus.

225. FRVSTRATVM deceptum.

226. IVRE SED INCERTO M. S. R. sensus hic est: cum adhuc esset
incertum, quis in terris habiturus esset imperium totius orbis,
hoc est ‘iure incerto mundi subsistere’, Appius Calcida[m] regno
possidere cupiebat.

225. AMBIGVIS incertis, obscuris, ut ait supra <195. 196>
‘solusque quietem Euboici vasta lateris convalle tenebis’.

230. EXCEPTA QVIS MORTE P. sensus hic est: cum tibi soli quietem
in civili bello pollicerentur oracula, intellegere debuisti te
esse moriturum; nam in tot omnium malis ut aliquis quietus sit,
deorum nemo, sed sola mors praestat.

232. CARISTOS insula iuxta Euboeam.

233. TVMIDIS legitur et timidis.

TVMIDIS INFESTA COLIT Nemesis illic colitur, quae tumentes et
superbos deicit, timidis non favet; ergo et ‘tumidis’ legamus et
‘timidis’.

RHAMNVS civitatis nomen est, ut ait Terentius ‘Rhamnusium se
<aiebat> esse’.

234. ARTATVS R. F. Q. G. P. angustum mare, quod Euboeam separat a
Boe<o>tia.

235. EVRIPVSQVE angustia in mari Euripus dicitur, ut ait Cicero
‘quod enim fretum [aut] quem Euripum tot motus’, sed Euripus
dicitur et reciprocus cursus aquae, qui accedit et recedit in
angustis locis.

MVTANTIBVS V. accessus enim ibi sunt et recessus.

236. AD INIQVAM ‘iniquam’ bene; ibi enim periclitatae naves
Graecorum esse dicuntur.

238. ALIVM L. I. O. in Pharsaliam.

239. CVM PROPE ordo: cum prope avertere.

249. HAVD MAGIS EXPERTVS id est numquam sicut nunc Caesar
expertus est, quia non erat firmum eius imperium, sed vacillans.

252. TOT RAPTIS a se alienatis.

TRVNCVS perdito exercitu truncus sine manibus.

253. PAENE SVO quid enim solus auderet?

254. SCIT NON ESSE DVCIS id est intellexit omnem imperii
potestatem non in duce, sed in ipso milite constitutam.

256. CONSTRINGERE refrenare, revocare.

257. DVM QVISQVE P. Q. I. T. sensus hic est: dubias militum
mentes, quae solet causa revocare, nunc non revocat; duae sunt
autem causae, quae revocant, dum timet miles imperatorem suum, a
quo ipse metuendus est, et cum unus quisque solum se iniusto
gravari credit imperio et queri aliis tacentibus erubescit. Hic
ergo haec causa non retinet milites; simul enim queruntur
universi.

259. HAVD RETINET ordo: nam quae dubias constringere mentes causa
solet, haud retinet.

265. DIRIS HISPANIA B. id est eripuit.

268. QVID IVVAT ARCTOIS decem enim amnis pugnavit in Gallia.

SVBACTO vel <sub>actis.

273. PAVPERTATE PII ita enim inopes sumus, ut putemur nihil armis
fecisse crudeliter, cum omnia fecerimus.

276. VSVS ABIT VITAE hoc est: omne tempus, quo vita uti
poteramus, absumptum est; mors sola iam superest.

278. NON DVRO LICEAT M. C. M. id est mori volumus, sed non in
proelio, immo in penatibus nostris; liceat ergo membra ponere non
in duro cespite.

279. FVGIENTE FERIRE hoc est: more palpitantis elidere.

281. CONIVGIS INLAVI L. id est liceat.

VNIQVE PARATVM nam in bello non uni rogus fit, sed confuse, ut
ait Vergilius ‘confusaeque ingentem caedis acervum’.

286. NESCIMVS C. SCELERIS sensus hic est: nec nos ignoramus in
armis civilibus tunc nos praemium mereri, si quid impie
fecerimus. Id est hoc nobis pro mercede bella civilia
reddiderunt, ut liceat nobis iam facere, si quid crudeliter
egerit unus quisque de nobis; ergo et <te> poterimus occidere.

287. SI NOND. C. I. id est Caesar.

288. NE<C> FAS NEC V. I. ut Vergilius divina et humana posuit
‘fas et iura sinunt’.

289. HOC AVDERE VETANT obscure mortem Caesari mina[n]tur, cum ei
ducis nomen eripit et se iam semel dicit scelere esse pollutum.

292. QVICQVID G. FORTVNA VOCATVR id est Caesaris felicitas
nominatur, ut ait Cicero ‘quin etiam illa[m] ipsa[m] rerum
humanarum domina[m], Fortuna[m], <in> istius societate<m> gloriae
<se> non offert’; nam in bellis sic fieri consuevit.

293. NOS FATVM SCIAT ESSE SVVM id est intellegat Caesar fatum
suum in nobis esse, qui vincimus.

294. OBSEQVIVM SPERES invidiose dictum ‘obsequium speres deorum’,
ut Tullius de Pompeio ‘venti tempestatesque obsecundarent’.

295. PAX ERIT acute dictum ‘pax erit’, quam scilicet esse non vis
tu; nam iratus miles bellum debuit comminari.

HAEC FATVS id est unus pro omnibus sive omnis exercitus.

297. SIC EAT sic agatur.

QVANDO quoniam, ut Vergilius ‘quando haec te cura remordet’.

298. MORESQVE M. S. id est quando pacem nobis non pietas aut
iustitia, sed sola scelera pollicentur, scilicet si Caesarem
occidit exercitus.

303. VENIT id est qui fugere debuisset, nisi fortunam suam in
difficultatibus soleret exercere.

307. PASSVRASQVE I. N. scilicet non negasset.

309. TANTVM MENS SANA T. id est hoc solum in indomito milite suo
Caesar horrescit, ne habere sanam mentem incipiat et respuat
bella civilia.

311. IAM MANIBVS D. S. ab his scilicet, qui eadem gerebant, id
est milites tui.

312. HIS FERRI GRAVE I. id est militiam.

313. LASSARE modus imperativus est, [et] lassare: lasseris.

314. POSSE PATI hoc est: et disce esse sine bello, ut Vergilius
ait ‘inter spelea ferarum malle pati’.

SIBI legitur et tibi.

321. HIC FVGE ordo: si belli finis placet, fuge hic ense relicto.

324. AC DVCIS INVICTI <L.> id est Caesaris felicitatibus
fatigata.

LASSATA SECVNDIS subauditur ‘detegit inbelles animas’.

326. VOBISQVE REPVLSIS tamquam ipse eos proiciat ab armis, quia
segnes sunt, non quasi sponte discedant bellum civile fugientes.

329. NOBIS VICTORIA TVRBAM ut ego habeam multitudinem victor, ut
habet ille, qui victus est.

330. INPVLSI exacti.

QVAE id est turba.

PREMIA BELLI id est ut non comitetur.

332. LAVRIFEROS CVRRVS [cum] ob hoc solum perget ad bellum turba,
ut auferat praemia et laboris vestri mercedem nullo vulnere
consequatur.

334. IAM PLEBS ROMANA TRIVMPHOS non enim milites dicemini, qui
signa deseritis, sed vulgus et populus.

338. ABLATIS VMQVAM DESCENDERIT A. ‘descenderit’ minuetur, id est
quem admodum nunc confluentibus fluminibus nihil sumit augmenti,
sic nec tunc minui poterit, si flumina recedant.

339. MOMENTA PVTATIS id est aliquod emolumentum.

341. SE PREMIT inplicat.

342. FATA VACENT sensus hic est: non quia ego vos habui, ideo
vici, sed mea vos felicitate superastis. Nam vult omnia, quae
maiora sunt, fatis regi, minora fatis iuncta esse potiorum. Nam
hoc exponit ‘procerum motus haec cuncta sequuntur’.

343. HVMANVM PAVCIS VIVIT GENVS id est ad fata paucorum omne
genus hominum revocatur et unus potior reliquis de se efficit
fatum.

344. HORROR id est orbis Hiberi.

ET ARCTOI qui horror fuisti sub me duce, Pompeium victum utique
reliquisses.

345. POMPEIO CERTE FVGERES D. quippe superatus; adeo vobis
imperator vester facit fatum, et hoc sic probat dicens: Labienum,
qui sub se fortis fuerit, segnem esse sub Magno; nam ad eum
transivit a Caesare.

347. CVM DVCE PRAELATO Pompeio, quem praetulit mihi.

348. NEC MELIOR MIHI V. F. id est quam Labieni.

349. NEC DVCE ME GERITIS ‘nec hoste’: nam fugietis; ‘nec duce’:
nam nunc pugnare non vultis; ergo fidi mihi esse non potestis,
qui numquam habebitis cupidinem dimicandi.

351. HIC NVMQVAM VVLT ESSE MEVS nam qui nunc cum Pompeio sunt,
cum vicero, mei milites erunt; hi autem mei esse non poterunt,
qui nunc fuerint desertores.

353. NON NISI MVTATO id est ideo vobis dant dii animum a proelio
recedendi, quia estis inbelles, ut ego in tam magno certamine
eligam fortiores.

355. AMOLITVR ONVS ‘amolitur’ tollit. Onus dicit felicitatis, id
est magnam felicitatem, quam iam ferre non poteratis, a vobis
fortuna aufert.

356. QVIBVS HIC NON S. O. id est permittitur vobis, ut exarmetis
dextras vestras, quibus terram subiugasse non sufficit.

358. QVIRITES non milites.

360. NON CAESAR SED POENA T. id est sed paucos de vobis
seditionis principes hic iubeo remanere, quos non ego detineo,
sed poena, quam sentient.

PROCVMBITE T. vult hic principes seditionis extinguere.

361. TENDITE COLLA id est ad vulnera praeparate.

363. ET DISCE FERIRE id est sub hoc exemplo ferire disce
inbelles.

364. DISCE MORI si et tu fueris inbellis.

366. PRIVATVM FACTVRA T. id est si cum deserere voluisset.

VELVT ENSIBVS id est quasi possit aliquis occidi, si ad
occidendum de militibus nullus obtemperaret.

369. AD SCELVS HOC CAESAR sensus hic est: etiam ipse Caesar
metuit, ne cum scelus hoc iubere coeperit, ut milites priores
suos interficiant, nemo pareat imperatis.

VICIT PATIENTIA SEVI patientia, inquit, militum vicit saevi spem
ducis; aliud enim Caesar sperabat futurum, aliud evenit. Nam cum
crederet, quod parituri non essent milites , si quos iussisset
occidi, non solum illos occiderunt, sed etiam Caesari obtulerunt,
ut interficerentur. Est ergo ordo: et iugulos praestitit, non
enses tantum.

371. NIL MAGIS ADSVETAS SCELERI nihil, inquit, magis timet Caesar
quam, ne consuetae mentes ad scelera perpetrandum desinant
aliquid crudele committere. Gaudet ergo, quia illi occidere, quos
iusserat.

372. TAM DIRI FEDERIS ICTV ut Verglius ‘ictum iam foedus’ et
Cicero ‘cum tu amorum turpissimorum cotidie foedera aperires’.

374. BRVNDISIVM DECVMIS hunc illis laborem celeritatis imposuit,
ut die decimo Brundisium pervenirent, hoc est decimis castris. In
expeditione enim militum certo itinere confecto cotidie castra
metantur.

HANC ATTINGERE C. ‘hanc’ id est iuventutem. Vult autem a se
separare milites.

375. ET CVNCTAS REVOCARE R. id est a Brundisio.

376. <SECRETAQVE L.> LEVCAE id est recipiunt.

377. SVBDITA subiecta.

379. OBNOXIVS obiectus, ut Vergilius ‘nec fratris radiis noxia
surgere Luna’.

380. GARGANVS mons in Apulia, tortus in flexum.

381. TVTVS hos enim removerat, quos videbat infidos.

384. SE CONSVLE F. nomen anno dedit consul effectus.

386. MENTIMVR D. ut eos, qui imperant, dominos nominemus. Si
‘dominis mentimur’ legimus, id est his adulamur.

387. QVA id est aetate.

388. AVSONIAS V. G. M. S. ut secures haberet in fascibus.

390. IMPERII RAPIENS id est consulatum; non enim illic erat
imperium iam situm, sed in Caesaris potestate.

392. CONSVLE NOTVS ERIT id est quam ipso Caesare, qui tunc gessit
bella civilia.

392. FINGIT SOLLEMNIA C. id est sic omnia aguntur in comitiis,
quasi Caesari dederint consulatum ac non ipse sibimet vindicarit.

393. DIRIMIT S. P. id est interrumpit ita, quasi missa plebs
videretur tulisse suffragia.

394. DECANTATQVE T. ipse campus, id est comitia.

VANA legitur et vacua.

VERSAT IN VRNA id est tribus istae sunt, quae praerogativae
appellantur.

395. NEC CAELVM SERVARE LICET proprie augures, cum comitia sunt,
dicuntur servare de caelo.

TONAT AVGVRE SVRDO id est quia, <quod> tonat, ad eum non
pertinet.

396. BVBONE SINISTRO adverso; nec hoc tum augures curant.

397. INDE PERIT id est ex illo. Ideo tantum creantur consules, ut
dent annis nomina, non ut aliquam habeant potestatem.

399. MENSTRVVS IN F. ‘menstruus consul’, qui solo mense Ianuario
dignitate consulis uteretur, sive de suffectis consulibus dicit,
qui per menses singulos procreantur.

400. QVOD PRAESIDET ALBAE Vestam dicit, ignem aeternum, et Iovem
Latialem, ubi per novem dies solebant haec sacrificia celebrari.

401. HAVD MERITVM id est quod non meretur sacra sollemnia, quia
civilibus bellis Caesarem superare permittit.

402. CONFECTAS NOCTE LATINAS sensus hic est: vidit Iuppiter
conpletas Latinas ferias, quae per noctem in Albano monte flammis
declarantur, tunc cum illic ludi luduntur a consule; hoc ergo
accipiamus: haec sacra Caesarem sollemniter celebrasse, cum
adeptus est dictaturam et consulatum.

403. INDE RAPIT id est Caesar.

405. OCIOR ET C. F. fulmine.

406. MINOIA TECTA quippe a Cretensibus Brundisium constitutum
est.

408. ET PAVIDAS H. S. C. ut Vergilius ‘quin etiam hiberno moliris
sidere classem?’

411. TVTVM legitur et totum.

DVM NON FELICIBVS A. id est Pompeianis, qui fugiunt navigantes.
Cum illis ergo tutum mare pateat, qui infelices sunt, sibi putat
tutius fore, qui est felix.

413. FORTIVS HIBERNI F. hoc dicit: per hiemem velocius navigari,
quia vehementiores sunt venti. Nam veris tempore crebro pluviae
concitantur, ut ait Vergilius ‘ruit imbriferum ver’.

414. QVAM QVOS INCVMBERE C. id est flatus.

417. SOLOQVE AQVILONE S. ‘sunt’ subaudimus.

418. HIC id est aquilo.

CARCHESIA MALI ornamenta dicit, quae summitati arboris infiguntur
in navi.

419. GRAIA AD MOENIA PERFLET [ad] Epirum, ut Vergilius ‘protinus
aerias Phaeacum abscondimus arces litoraque Epiri legimus’.

421. LANGVIDA CARBASA * * *.

423. IAM DVDVM NVBES vult videri, quod in tempestate prosit
velocius navigare.

426. TOTOSQVE R. hi rudentes totos sinus laxaverant.

428. OBLIQVAT PEDE LEVO CARBASA ut Vergilius ‘una omnes fecere
pedem’; hic funis est, qui vela retinet.

429. SIPARA VELORVM velum in navibus sic appellatur.

431. MOX REDDITA M. revocata ad malum recedente vento et rursus
inflata.

433. PVPPES QVAE V. A. id est velocior est navis impetus quam
venti.

435. HAESERE PALVDIBVS V. id est maris undae pigriores coeperunt
esse quam paludes.

436. BOSPHOROS VNDAS hic enim congelascit.

437. NON INPVLIT HISTER hoc est: cum et ipse Hister glacie
strictus fretum cessat impellere.

438. INMENSVMQVE G. T. M. non quod Hister mare sit, sed mari
magnitudine comparatur, ut ait Vergilius ‘it mare proruptum’.

COMPRIMIT VNDA tenet, alligat.

440. FLVCTVQVE LATENTE SONANTEM ut supra glacie stricta
subtersonet unda, quae currit.

441. ORBITA ordo: et latente fluctu sonantem Meotida scindit
orbita migrantis Bessi; ‘migrantis’ a regione scilicet ad
regionem aliam. Nam Bessi in Scythia sunt.

MEOTIDA τὴν Μαιώτιδα sonantem.

442. MESTO legitur et vasto. IGNAVA PROFVNDO id est quae stagna
congelascentium fluminum segniora sunt vasto ponto; non enim omne
in mari spatium altitudinis vertitur, sed quae ima sunt, non
moventur.

445. SERVARE VICES vel tempestatis scilicet vel quietis.

447. FIXAE PATVERE C. id est ad omnes expositae sunt casus,
postquam haerere coeperunt.

448. ILLIC INFESTAE CLASSES id est tunc coeperunt timere, ne hos
remis comprehenderent Pompeianae classes, cum hi haererent in
fluctibus pigris.

ET INERTIA TONSIS quae remis inpellerent ignavas undas.

449. LANGVORE PROFVNDI hoc est maris.

450. NOVA VOTA TIMORI tempestatem enim optare coeperunt.

451. SVNT INVENTA NOVO sive repentino, sive vere novo, quod
obsidebantur a fluctibus.

455. NAVFRAGII SPES OMNIS ABIT hoc enim cupiebant.

456. LAESVM NVBE DIEM hoc est nube contectum, ut ait Vergilius
‘ille ubi nascentem maculis variaverit ortum conditus in nubem’.

SENSIM leviter atque paulatim.

457. CONCVSSIT id est iubar.

MOVITQVE C. N. ordo: et ima pelagi Ceraunia senism nautis
concussit et movit. Ceraunia aut montes dicit Illyricos, ut inde
flare coeperit ventus (nam insulae sunt, ideo ‘pelagi Ceraunia’),
aut illos pretiosos lapides accipimus in imo mari ventis esse
commotos.

459. QVAE IAM VENTO id est classis.

460. PALESTINAS Palestina Epiri regio est; huius ergo harenas
uncis confixit, hoc est anc[h]oris.

461. PRIMA DVCES dicit Pompeium et Caesarem.

462. Flumina duo Genusus et Hapsus.

464. CAVSA PALVS id est ut naves perferre possit, efficit palus,
quae illum reddidit leniorem.

LENI QVAM id est paludem.

FALLENS EGERIT VNDA videtur enim inmobilis, dum leniter fluit.

466. LONGO SE G. L. id est uterque fluvius non per longas labitur
terras, sed mox miscetur marinis undis.

467. VICINO LITORE N. scilicet maris.

469. CONPOSVIT collocavit, ut Vergilius ‘aurea conposuit sponda
mediam’.

471. ADMOTVM vicinum et proximum. NAM CERNERE VVLTVS utriusque
partis exercitus.

474. SANGVINIS INFAVSTI quia non perseveravit adfinitas.

SVBOLEM id est et filium Pompei, qui obiit adhuc infans cum matre
Iulia, qui certe nepos Caesaris fuit.

475. TE NISI N. P. N. V. H. ordo: dilectus tibi, Magne, socer te
nisi Niliaca harena propius non vidit, hoc est: numquam te tam de
propinquo vidit, quam cum esses in Epiro.

476. CAESARIS ATTONITAM sensus hic est: Caesar cupiens dimicare,
ideo moras sui sceleris perferebant, quia in Italia relictam
partem exercitus cum Antonio duce opperiebatur; haec erat causa
proelii differendi.

477. PARTES IVSSERE R. id est exercitus sui.

479. IAM TVM CIVILI M. id est qui disceret gerere bella civilia.
Apud Leucada enim ipse et Cleopatra contra Augustum postea
dimicavit.

480. ILLVM SAEPE M. <C.> P. Q. M. id est per litteras et rogat,
ut veniat, et minatur.

484. TE POSCIT F. M. hoc est illum, quem ducis, poscit exercitum.

485. NOS DIVIDIT AESTV sed exiguus traiectus est a Brundisio in
Dirrachium, ubi erat Caesar.

487. IGNAVE VENIRE id est iubet, ut ad socios venias, non, ut ad
hostes eas.

489. PERCVSSI sive ancoris sive vestigiis pressi.

491. IN VENTOS I. VOTA ut Vergilius ‘sed aurae omnia discerpunt’
et alibi ‘montibus et silvis studio iactabat inani’.

FRETV<M>QVE id est in fretum.

492. NE RETINE D. C. I. PER A. vult ad invidiam hunc iter
differre, non milites; ideo ait ‘cupientes ne retine’.

493. SI BENE N. M. E. A. C. A. I. ordo: si bene mihi nota est
iuventus, naufragio volet ad arma Caesaris pervenire.

496. TOTVSQVE SENATVS id est Pompeianae partes, quae ibi sunt.

501. TEMERARIA id est quae temptarat temere.

502. EXPERTVS <C.> feliciter evenisse.

503. CLASSIBVS id est ubi etiam navigia maiora periclitantur.

505. PARVA QVIES M. quia plurimum laborabant, somnus hic non
sufficiebat fatigatis ad refectionem.

506. DAT VIRES F. M. sensus hic est: haec quies miseris et labore
confectis erat parva. Hominibus enim egentibus et in fortuna
humili positis securior est somnus atque continuus; hos autem,
qui maiore statu sunt, id est reges, propter sollicitudinem animi
necesse est vigilias sustinere.

507. COMMOVERAT H. S. ternas enim <post> horas quarto vigiles
commutantur in nocte.

509. VIX FAMVLIS A. P. id est quae nec servi aliquando fecissent.

512. QVESTVS T. Q. F. P. id est intra se reprehendens sic dormire
vigiles, ut his ignaris possit abscedere.

513. LITORA CVRVA L. praeterit, transit, ut Vergilius ‘legimus
freta concita terris’.

515. RECTOREM DOMINVMQVE R. ipse erat navis gubernatur et
dominus.

517. CANNA notandum ‘canna’, cum omnes ‘harundinem’ dicant, hic
‘cannam’ ait, sed secutus est Varronis exemplum.

518. PHASELO ‘phaselus’ genus navis, ut ait Plautus ‘phaselus
ille, quem videtis, hospites’ et Vergilius ‘et circum pictis
vehitur sua rura phaselis’.

524. AGGERE IAM TEPIDE ordo: ab alto aggere iam tepidae favillae
sublato fune scintillam tenuem commotos pavit <in> ignes.

527. O VITAE TVTA F. laus pauperum.

528. O MVNERA NONDVM I. D. ut Vergilius ‘o fortunatos nimium, sua
si bona norint, agricolas’.

531. CAESAREA PVLSANTE M. qua solebat muros et templa turbare.

532. VOTIS MAIORA M. ‘vota modesta’ dixit non festinantia, sed
dilatione contenta.

533. LAXA differ.

534. ME VEHIS <H.> in <Hesperiam>.

535. DVXISSE S. id est duxisse debebis.

539. INDOCILIS PRIVATA LOQVI hoc: est licet plebeius sit habitu,
tamen loqui Caesar privata non potuit.

TVM PAVPER AMYCLAS id est fatur.

540. MVLTA QVIDEM signa colligit futurae tempestatis.

542. CONCORDESQVE T. R. id est non concordes abstulit radios, ut
ait Vergilius ‘aut ubi sub lucem densa inter nubila sese diversi
rumpunt radii’.

ALTERA PHOEBI id est pars.

543. DIDVCTA LVCE ut divideretur.

544. EXHAVSTVS id est concavus, ut ait Vergilius ‘medioque
refugerit orbe’.

545. SPECTANTIS OCVLOS id est qui passus fuerat ab omnibus se
videri, dum habet lumen infirmum.

547. EXESA RECESSVS id est surrexit.

549. VENTORVMQVE NOTAM id est unde futuri venti notantur, ut ait
Vergilius ‘at si virgineum suffuderit ore ruborem ventus erit’.

LVRIDA ore incerto et pallido colore suffusa.

551. SED MIHI NEC MOTVS N. ut Vergilius ‘atque aridus altis
montibus audiri fragor, et resonantia longe litora misceri et
nemorum increbescere murmur’.

NEC LITORIS ICTVS id est placet.

552. QVI PROVOCAT A. D. qui tempestatem movent, cum videntur in
pelago.

553. AVT SICCVM Q. M. A. quod contra consuetudinem fit, ideo
significat tempestatem. Nam siccum non amat mergus; haec autem
avis est.

QVOD MERGVS AMAT id est nec mihi placet.

QVODQVE AVSA VOLARE ut Vergilius ‘atque altam supra volat ardea
nubem’.

554. CONFISA NATANTI id est confidens pennae, qua natare
consuevit.

555. VELVT OCCVPET I. cum impetu enim se mergit in fluctus.

556. INSTABILI G. M. ut Vergilius ‘et sola in sicca secum
spatiatur arena’.

557. SED SI MAGNARVM P. id est manus.

559. FLATVSQVE NEGABVNT sensus hic est: parebo voluntati tuae;
nam aut ad litora iussa veniemus, aut si fieri non potuerit, non
ego tibi hoc, sed tempestas et maria denegabunt.

561. AD QVORVM M. id est velorum, quae carbasa dixit.

562. TRAXERE C. S. ut Vergilius ‘flammarum a tergo longos
albescere tractus’.

566. FLATVSQVE I. F. ‘incerta’ numero plurali accipimus genere
neutro, ipsa incerta futuri flatus aequora testantur.

570. VNDIQVE quasi omnes venti sint excitati.

571. NVBIBVS ET CAELO N. E. caelum, inquit, auster tenet, mare
corus.

573. NEC NAVFRAGVS ORAS id est in tanta tempestate nec navis ad
Italiam perveniet nec nostra corpora, si naufragaverimus.

574. DESPERARE VIAM ET V. id est haec sola salus est, si non
petamus, a qua prohibemur, Italiam.

CONVERTERE ut Vergilius ‘quaque vocat, vertamus iter’.

575. LICEAT VEXATA L. P. illa reprehendere, id est puppe vexata.

576. NEC LONGE NIMIVM S. P. T. hoc est: ne terra, quam vicinam
habemus, fiat longior, revertamur, dum ad Italiam ire
contendimus.

579. TRADE SINVM id est velum.

580. ME PETE id est si ideo Italiam non petis, quia dissuadet
caelum, ideo pete, quia ego suadeo.

581. VECTOREM N. N. T. ideo tantum videris timere, quia nescis,
quem vehas navi.

583. CVM POST VOTA VENIT sensus hic est: offendit me in hoc
fortuna, si tunc venerit prospera, postquam optavero, ut veniat,
id est non optante me necesse est mihi prius secunda contingere
ultra deferente fortuna.

584. TVTELA SECVRE M. quod te ego tuear.

585. NON PVPPIS NOSTRAE LABOR EST id est ista tempestas ideo orta
est, ut mare et caelum fatiget nihil nostro offutura navigio.

585. CAESARE PRESSAM oneratam.

586. A FLVCTV DEFENDET ONVS id est quia me vehit, non poterit
fluctibus obrui.

589. CALABRO Italico.

590. CVM IAM NON P. P. tunc, inquit, crede ad Italiam pervenisse,
cum iam ad aliam non poteris ire regionem.

593. QVOD PRAESTET FORTVNA MIHI id est ideo est orta tempestas,
ut habeat, quod mihi possit praestare fortuna, si me ex tantis
periculis liberarit.

594. AVVLSIT pro avellit.

597. CONCITA ab eo quod est concio, concis, concit, ut Vergilius
‘excitum ruit ad portus’.

599. IAM TE TOLLENTE F. sive ipsum pontum sive undas, quas
dicturus est.

601. REVVLSIT legitur et retundit.

REVVLSIT ut adversi se frangerent fluctus.

604. VADA FECIT ARENAS expulit mare ultra litus, et ubi remotae
erant harenae, vadum fecit, cum unda easdem deiectans exisset.

607. AEQVORA S. E. C. V. sensus hic est: tantus erat impetus
maris conlisis inter se fluctibus, ut si omnium ventorum flatus
subito conquiesceret, nihilominus undae se invicem litigarent
atque concurrerent.

608. NON EVRI CESSASSE M. id est crediderim.

612. SIC PELAGVS M. L. hoc est: cum ex omni parte omnes venti
saeviunt, sic factum est, ut mare a litore suo longius non posset
exire, quia impulsum ab altero vento ventus alius repellebat.
Subaudimus ergo ‘sic pelagus in suo loco mansisse crediderim’.

613. AEGEAS T. I. V. id est mare Tyrrhenum transit in Aegaeum.

614. VAGVS ADRIA PONTO id est ad Ionium mare transit Adriaticum.
‘Vagus’ autem sive quia per multas tenditur terras, sive modo
vagus, cum transit in Ionium.

615. FRVSTRA PVLSATOS A. M. id est qui frequenter ante frustra
pulsati sunt, illo die obruti sunt a fluctibus.

616. PESSVM DEDIT pressit, evertit.

617. ILLO legitur et ullo.

LITORE SVRGVNT ubi navigabant Caesar et Amiclas.

619. A MAGNO VENERE M. ab Oceano.

COERCENS includens.

621. CVSPIDE FRATERNA hoc est Neptuni tridente usus Iuppiter
adiuvit fulmen suum, quod longa fuerat aetate lassatum.

622. REGNOQVE A. T. S. ‘secundo’ id est mari; tria enim sant
regna: caelum, mare, terra. Nunc ergo confusa tempestatibus terra
ad regnum maris est copulata, ut iam unum eius esset imperium.

623. CVM MARE CONVOLVIT G. cum diluvium fuit et evadente Pyrra et
Deucalione terra sub maris coepit esse imperio.

626. PRESSISSET N. V. hoc est: tum diluvium fuisset, nisi
Iuppiter infundisset pluvias. Sedatur enim tempestas maris imbre
demisso.

629. DEPRIMITVR aer ipse.

629. ACCIPIT IMBREM sensus hic est: fluctus sic erigebantur ad
caelum, ut vicini nubibus vel occurrerent pluviis et ibi easdem
acciperent altius processuri.

630. LVX ETIAM id est nec curuscat.

631. SED OBSCVRVM N. D. A. id est hoc, quod coruscat, obscurum
est.

DISSILIT autem crepat accipimus, ut Vergilius ‘aeraque dissiliunt
vulgo’.

632. ATQVE ARDVVS AXIS ut Virgilius ‘nudoque sub aetheris axe’.

633. INTONVIT MVTAQVE et insonuit.

COMPAGE LABORANT si ‘laborant’, ipsi poli laborant; si ‘laborat’,
axis laborat huius poli mota compagine.

635. CONCORDES E. M. ‘moras concordes’ id est vincula, quibus
elementa inter se conexa in concordia permanebant.

RVRSVSQVE REDIRE id est videtur.

636. NOX MANES M. D. luci tenebras, inferos caelo.

637. NONDVM PERIRE R. hinc tantum spes supererat salutis, quod in
tanta mundi ruina adhuc vivebat. Nam si esset fortuna pereundi,
olim perire potuerunt, cum est orta tempestas.

638. QVANTVM LEVCADIO P. D. <V.> P. hoc dixit: quantum de monte
Leucate mare despicitur, tantum et his navigantibus videbatur,
cum altius tollerentur.

641. RVRSVS HIANT V. id est cum iterum se unda subducit, vix mali
cacumen apparet, ut Vergilius ‘tollimur in caelum curvato
gurgite et i. <s.> a. <m. i.> d. unda’.

642. NVBILA TANGVNTVR VELIS cum eriguntur.

ET TERRA CARINA id est tangitur, ut Vergilius ‘terram inter
fluctus aperit’.

ET TERRA CARINA cum resident.

643. NAM PELAGVS Q. P. S. sensus hic est: imum mare, quod quietum
esse consuevit, arenas suas, quae sunt in fundo, non celat, sed
eas erigit; ab imis enim sedibus commovetur in cumulos, et omnis
aqua, quae in mari est, necesse est, ut fiat fluctus, id est ut
commota ventis in superiori parte videatur.

646. QVAM FRANGAT id est aquam.

DISCORDIA PONTI pugnantibus enim inter se ventis utramque navis
partem fluctus erigebat, ideoque everti non poterat, cum esset
elisa.

649. ARDVA erecta, sublimis.

650. NON HVMILEM bene ‘humilem’, altior enim erat navis erecta
fluctibus quam insula erat, sive ‘planam’ humilem, ut Virgilius
‘humilemque videmus Italiam’, id est sub fluctu iacentem.
‘Humilem vadis’ accipimus, [id est] ubi alta non sint litora ad
navis accessus.

SASONA insula Calabriae.

652. AMBRAC[H]IAE PORTVS ‘portus malignos’ dixit sive quia saxosi
sunt, sive quia illic Terentius perisse dicitur.

653. SVMMA TIMENT ne illorum montium summitati possit navis
inlidi.

CREDIT IAM DIGNA P. C. hoc est: aestimat haec facta esse
discrimina, ut in his mereatur Caesaris perisse fortuna; id est:
tantum hoc esse periculum, quod digne periculitentur fata maiora,
credit Caesar. Ideo factum.

656. PETIERE aggressi sunt.

657. BELLISQVE N. ut illic potius occumbant.

659. ABRVPERIT A. id est meos.

660. SAT MAGNA PEREGI ut Virgilius ‘urbem praeclaram statui, mea
moenia v. u. virum’.

661. ARCTOAS D. G. Galliam dicit.

662. MAGNVM MIHI R. S. id est superavi etiam Pompeium et factus
est merito post me secundus.

663. IVSSA PLEBE TVLI id est fasces tuli negatos mihi per bella a
plebe iussa, id est quae iusserit mihi. Decem enim annis in
bello Galliae occupatus fui.

665. NESCIET HOC QVISQVAM sensus et ordo hic est: nesciet
quisquam me privatum mori nisi tu, Fortuna, quae sola scis, quid
desiderem. Nam affectabat [ad] regnum. Sive ideo privatum mori
dixit, quia solus sine exercitu periturus est. Hoc ergo ait:
quamvis honorum plenus et consul moriar atque dictator, tu tamen
scis sola, Fortuna, me privatum mori, quae nosti, quid optaverim,
id est regnum.

NISI TV o Fortuna.

666. QVAMVIS PENVS HONORVM διὰ μέσου.

671. DVM METVAR SEMPER nam si corpus fuerit eius eiectum,
agnoscetur mortuus et desinet iam timeri. Si in fluctibus fuerit,
timebitur ab omnibus, dum credit unus quisque adesse venturum.

672. DECVMVS id est magnus, qui decies crevit et sic erexit
navem.

674. AGGERE DEIECIT P. id est fluctuum cumulo.

675. SCRVPOSIS asperis, ut Virgilius ‘scrupea tuta lacu’.

676. INPOSVIT TERRAE rursus ad Epirum delatus est, unde superius
navigarat.

677. FORTVNAMQVE SVAM id est cum attigit terram, rediere ad eum
et dignitas et potestas; hoc est: rursus factus est imperator.

678. SED NON TAM R. C. IAM LVCE P. id est non eos modo sic
revertens fefellit, quem admodum, cum abierit. Nunc enim
propinqua iam luce conspectus est.

680. CIRCVMFVSA DVCI ordo: circumfusa turba flevit et suorum
gemitus duci incessit non ingratis querelis; nam gratum erat
Caesari, ut quererentur hunc milites recessisse.

682. QVO TE DVRE verba omnium militum.

683. VILES ANIMAS ipsos nos viles animas.

686. PENDEAT ut Cicero ‘ex unius tua vita pendere omnium ?’ CAPVT
quo extincto necesse est, ut omnia membra moriantur.

687. SAEVITIA EST VOLVISSE MORI tot enim populos decepturus es,
ut ait Cicero, cum idem Caesar satis vixisse diceret ‘sed tum id
audirem, si tibi soli viveres aut etiam si tibi soli natus
esses’.

688. EMERVIT COMITVM nemo fuit de comitibus tuis, qui mereretur,
ut crederes eum tibi superstitem esse non posse, id est quem tibi
ad mortem socium duceres bene de eodem sentiendo.

691. HAEC FVIT HESPERIAE hoc est: ideo tu ipse ad Italiam ire
maluisti, quia putabas in tali tempestate aliquem mittere esse
crudele.

693. PRONA in mortem vergentia.

694. PRAECIPITARE SOLET sensus hic est: cum homines ad casus
dubios et ad pericula praecipitare solet adversa fortuna, te in
haec praecipitavit sola felicitas; id est alii ideo volunt
perire, quia miseri sunt, tu ideo, quia felix es.

695. PERMISISSE M. id est ipsum te tantum.

QVID N. L. hoc est: quid tantum numina fatigas, dum vis probare,
quam felix sis.

696. SVFFICIT AD FATVM <B.> FAVOR ISTE LABORQVE id est satis
nobis probavit fortuna, qui bellorum civilium futurus sit exitus,
cum te a tanto periculo liberavit.

697. QVO TE N. id est labore vel favore.

698. VSVS PLACVERE DEVM hoc est: sic uteris diis tuis?

699. NON et nec.

SED FELIX NAVFRAGVS hoc amplius credidisti, si felix esses
naufragus, quam si rector orbis et dominus.

701. OPPRESSIT CVM SOLE DIES silere fecit.

704. VT VIDERE DVCES de Antonio dicit et reliquis, quos in Italia
exercitus parti praefecerat Caesar; ideo dixit ‘Hesperios’.

705. FRACTVRVM PELAGVS qui maria mitigaret.

706. MODERAMINE DEXTRAE [qui maria mitigaret].

707. PERMIXTAS iunctas.

708. VT TERRESTRE COIT id est coniunctis puppibus; ita omnes
simul erant, quasi per terram venirent. Hoc aliter posuit
Virgilius ‘latet sub classibus aequor’.

710. EXCVSSIT separavit.

713. CASV bene ‘casu’, non enim novere rationem.

701. FESSVMQVE T. ordo: et fessum pelagus composuit tumentes
undas patientibus ventis.

713. MONSTRANTE FIGVRAS id est litterarum, quas volatus sui
ordine faciunt.

717. VIOLENTIOR AER ventus.

719. LITORA LISSI Lissus portus Epiri; hunc tenere cupientes
praetergressi sunt vento non sinente.

720. NIMPHEVM portum Epiri dicit.

NVDAS expositas.

721. IAM PORTVM FECERAT AVSTER hic portus aquilone flante
turbatur, placidus fit austro. Auster ergo boreae succedens, qui
est aquilo, hunc fecerat portum, id est ut tutus esset et
placidus, cum ingrederetur classis Antonii.

727. OCCVLERE id est decrevit.

DOMINATVR IN AEQVAS id est in eas mentes, quae sunt aequae.

730. FORTVNAE QVO MVNDVS ERAT hoc est: in civili bello, sub quo
erat mundus, stare nolebas.

731. CONIVNX SOLA FVIT propter hanc detractabat bella civilia.
Ergo in uxore tantum tua Romana fata pendebant, ut civilia bella
non essent.

IAM VERBA PARATAM paratus, quid uxori suaderet, sermone
deficitur.

732. BLANDAEQVE IVVAT ordo: et blandae morae iuvat indulgere
trahentem ventura, id est quae futura sunt differentem.

733. ET TEMPVS SVBDVCERE F. id est iuvat, scilicet ut esset
diutius cum uxore quam fata permittunt.

737. VMENTIS MIRATA G. flebat scilicet Magnus.

737. PERCVSSAQVE CECO nescit enim, quae causa sit lacrimis, sive
‘caecum vulnus’ dixit, cum timore animus vulneratur.

740. LETO SED TEMPORE CONIVNX id est dulcior.

741. VENIT MESTA DIES ‘nimum’, si instantia fata consideres,
‘parum’, si vitae intuearis affectum.

742. IAM TOTVS ‘totus’, quia venit Antonius.

745. IAM MIHI id est sine ratione me rogas; ego enim ipse a me
iam impetrare non potui, ut tenerem; hoc dicit: propositum suum
non posse convelli.

NON LONGOS A ME P. E id est non diu aberimus a nobis.

747. SVMMA CADVNT id est ego.

749. SI SPECTARE POTES deceptus, inquit, sum, qui te amavi ut
circa me piam , si tu potes videre bella civilia; nam innocens
non es, si desideras interesse.

752. SVRREXISSE SINV hoc est pudet.

753. NVLLO T. COMMITTERE D. erubesco, inquit, sic ad bella
civilia descendere, ut non ante factus sim tristis damni alicuius
incursu, id est non decet ad civile proelium aliquem venire
gaudentem.

755. REGE LATE in Lesbo scilicet.

POSITAMQVE PROCVL ut longius te positam adversa mea fortuna non
opprimat.

757. IMPVLERINT A. everterint et deiecerint. PARS OPTIMA MAGNI id
est tu, quae uxor es Magni.

759. QVO FVGISSE V. hoc est: ubi tu manebis.

760. ATTONITO C. P. S. magna enim quae sunt, sustineri mente non
possunt.

761. PERFERRE Q. id est vix potuit querelas suas sermone
perferre, hoc est prosequi.

762. SVPERISQVE et de superis.

763. NON RVMPIT F. A. id est separamur a nobis, cum adhuc ambo
vivamus.

764. SED S. FREQVENTI hoc est: quod vulgo fit et quod ignobilibus
contingit: repudio a te recedo.

767. PLACEMVS S. id est Caesarem placemus repudio nostro, quod
post eius filiam habes alteram coniugem.

SIC ESTO legitur et tibi.

769. NON OLIM C. P. A. V. hoc est: ex quo in coniugii iura
pervenimus; est ergo confirmatio: nonne olim convenimus?

771. ABSENTEM P. C. nam ego pereo absens, cum tu perieris.

772. SORS TIBI CVM FACIAS sensus hic est: videtur haec tibi sors
esse secura, ut sine te sim, cum vota mea perire nunc facias? Nam
cum ego semper optaverim te esse coniugem et aut ante eum aut
cum eo perire, tu facis, ut cum mala aequo animo non potuero
sustinere, post te moriar, quae superstes esse non debeo.

774. FERIAT DVM MESTA REMOTAS certe, inquit, dum ad me tam procul
remotam cladis tuae pervenerit fama, victura sum.

776. ADDE QVOD A. F. id est quod me hac re adsuescis, ut fata
valeam sustinere, cum coeperint non separare; ergo ‘assuescis’
accipimus [id est] his assuefacis fatis.

777. CRVDELIS ME FERRE DOCES ut abesse et sine te esse
consuescam.

778. POSSE PATI TIMEO timeo, si credis me posse hoc aequo animo
sustinere, ut tibi supervivam, cum tu hoc ferre me doces.

778. QVOD SI SVNT VOTA D. Q. A. hoc est: sin autem vota mea a
numinibus audiuntur et tu victoriam fueris consecutus, ego, tua
uxor, postrema hoc sum cognitura, quam primam decebat audire.

DEISQVE [EGO] AVDIOR ‘et a diis audior’ accipimus.

780. SOLLICITAM RVPES deserta scilicet montium, quippe in exilio
constitutam.

781. TAM LAESTA TIMEBO id est timebo, ne hostilis sit navis,
nesciens eam tuam adferre victoriam.

783. A CAESARE POSSIM etiam si te victorem audiero, timere non
desinam; sola enim et deserta capi possum a Caesare, etiam cum
victus aufugerit.

785. NOMINIS EXILIO id est incipiet Lesbos omnibus esse comperta,
cum illic audient exulasse Corneliam.

786. QVIS MITILENEAS ipsius Lesbi, ubi est Mitylene.

788. TVTIVS ARMA F. si victa arma nihil tibi relinquent tutius
prater fugam.

790. LITORIBVS QVERERE M. hoc ait: cum fugere volueris, noli illo
venire, ubi ego sum, sed alias pete terras. Omnes enim putantes,
quod ad me veneris, illic, ubi ego sum, te requirent; tu interim
sic evades.

791. TORMENTAQVE NVLLA id est poenam, quam patitur, quod
recessura est, differre iam non vult.

793. SVSTINET id est tenere.

NON COLLA TENERE id est sustinet.

797. NVLLA FVIT TAM MESTA DIES scilicet Corneliae et Pompeio.

799. LABITVR INFELIX dolor expressus est feminarum, quo corruunt
et labuntur, ut Virgilius



     ‘illam incendentem luctus Ideus et Actor
     Ilionei monitu et multum lacrimantis Iuli
     corripiunt interque manus sub tecta reponunt’.
     


Item alibi ‘suscipiunt famulae conlapsaque membra marmoreo
referunt thalamo stratisque reponunt’.

802. PATRIAM PORTVSQVE RELIQVIT sensus hic est: non sic discessit
de Italia quem admodum de Epiro; hoc est: cum tanto dolore.

803. PREMERENT legitur et tremerent et fugerent.

805. POMPEIVMQVE F. hoc est: qui eam iussit expelli; hoc iuxta
Virgilium dictum est ‘nos patriam fugimus’.

809. DECEPTIS dum Pompeium se credit amplecti.

811. VIRENTE sic; et urgente. TACITAS tectas.

813. SERVATVR PARS ILLA THORI deest tamen.

814. TAM et tum.

815. MAGNVM QVAE REDDERET H. mox enim ad eam venturus est
fugiens.

 VI. ARGVMENTVM LIBRI VI.  

Dyrrachii situm, pestilentia vexatum Pompei exercitum, fame
Caesaris. Opus quod Caesar per ingens spatium ad includendum
Pompeium duxerat, expugnatum a Pompeio. Scaevae centurionis a
parte Caesaris nobilem pugnam. Omissam a Pompeio in plenum
vincendi occasionem et melius visum persequi Caesarem quam Romam
reverti. Descriptionem Thessaliae et fluminum, quae ibi oriuntur,
rerumque, quae ibi natae sint, necromantiam factam a Sexto
Pompeio de belli eventu.

1. PVGNAE IAM MENTE P. id est cum voluntate pugnandi.

3. PARQVE SVVM V. D. Pompeium et Caesarem.

4. MENIA G. S. id est ne a civili bello impediretur his actibus.
MARTEMQVE SECVNDVM hoc est: non vult sibi fata alias praestare
victorias, quae sibi a fortuna imputentur, sed solum vult
superare Pompeium.

6. PETIT OMNIBVS HORAM qua inter se confligant.

7. PLACET ALEA FATI in ludo aleae unus vincitur; sic in bello hoc
Caesar expectat a fatis, id est quemcumque casum.

9. ET SIGNA MINANTIA P. id est explicuit.

10. LATIAE SE DE[E]SSE RVINAE hoc est: probat se paratum semper,
ut evertat Italiam, dum civilia bella cupit.

IN PVGNAM GENERVM id est Pompeium.

14. DYRRACHI P. RAPIENDAS T. A. A. hoc est: ad Dyrrachium ex
Epiri regione proficiscitur.

15. PRECEPIT ante cepit, ut Virgilius ‘omnia praecepi atque animo
mecum ante peregi’.

LIMITE MAGNVS id est prior Pompeius ad Dyrrachium venit per iter
navigans maris.

16. TAVLANTIVS nomen gentis in eadem regione.

17. EPYREAQVE M. S. Dyrrachii, quod est a Corinthiis constitutum,
ut ait Virgilius ‘Ep<h>yreiaque aera’, id est Corinthia.

18. VEL SOLIS etiam solis.

20. HVMANVSQVE LABOR id est non tuetur.

FACILIS LICET ARDVA TOLLAT quia humanus labor facile cedit et
vincitur, etiamsi sunt magna, ut Cicero ‘nihil est enim opere et
manu factum, quod non conficiat et consumat vetustas’.

23. PROFVNDO <V.> PRAECIPITI alto mari.

25. EXIGVO DEBET QVO NON EST I. C. nam esset insula, nisi haberet
angustum collem, qui eam continuae iungeret terrae.

26. SVSTENTANT MOENIA CAVTES quae semper timentur a navibus.

30. DIFFVSVM vult Pompeianos in illa regione dispersos vallo
circumcludere nescientes.

31. PROCVL longe.

32. METATVR TERRAS O. ut tantum cingat aggere, quantum potest
oculis intueri.

34. AVVLSAQVE SAXA METALLIS hic fuisse lapidicinas debemus
accipere.

36. IMPELLERE S. id est queat.

37. QVOD NON VLLA QVEAT id est impellere.

38. PLANVMQVE PER ARDVA C. id est ea, quae sunt ardua,
consternit, ut opus per plana ducatur.

39. PANDIT aperit, extendit.

35. DIREPTAQVE M. T. id est aedificia diruit, ut saxa portet ad
muros.

41. TESQVA legitur et tecta. Tesqua loca inculta.

42. INDAGINE CLAVDIT verbum venatorum, ut Virgilius ‘saltusque
indagine cingunt’.

43. NON DESVNT PABVLA MAGNO tantum, inquit, spatii vallo Caesar
ambiit, ut nihil Pompeio deesset nec se sentiret inclusum
abundans clausus omnibus rebus.

44. CIRCVMDATVS A. M. quod facere non solent clausi.

45. FLVMINA TOT id est multi fontes et flumina de his fossis orta
nec egressa ultra fossas impetum sui cursus longinquitate spatii
perdiderunt.

46. ILLIC MERSA SVOS ordo: cursus suos fatigant illic orta et
illic mersa.

47. DEFESSVS CAESAR M. INTERMANET A. hoc est: Caesar ut opus
videat omne, totum non potest circuire, sed in medio manet. Bene
autem addidit ‘defessus’, ut constet eum et ambulasse plurimum et
pervenire non potuisse.

48. NVNC VETVS ILIACOS comparat muros et Troianorum (Iliacos) et
Parthorum (Babylonios) cum Caesaris opere.

ATTOLLAT laudet.

49. ADSCRIBATQVE DEIS Neptuno et Apollini, qui eos fecisse
dicuntur, ut Virgilius ‘Neptunia Troia’.

FRAGILI CIRCVMDATA T. cocto lapide, quem ordinarium dicunt.

50. REFVGI quia post se sagittas in bello iaciunt fugientes.

52. ASSYRIIS QVANTVM P. T. E. ad ἔνφασιν; tantum dicunt Caesarem
inclusisse aggere, quantum Tigris et Orontes ambiunt et quantum
sufficit Assyriis, ut tam magnum esse dicant spatium, ut amplius
nolint.

54. RAPTVM acceleratum.

CLAVSIT OPVS tantum opus clausit, quod Caesar extruxit.

55. AVT IVNGERE SESTON ABIDO quod fecit Xerxes, ut alibi <II 674>
ait ‘Sestonque admovit Abydo’.

57. AVT PELOPIS L. EPHIREN hoc est Corinthum a Peloponneso
separare, id est Isthmon intercidere.

56. PHRIXEVM ELIDERE PONTVM Hellespontum dicit, in quem Helle
cecidit, cuius frater est Frixus. Hoc mare inmissa terra sublatum
est, quod ait Salustius ‘a privatis conpluribus subversos
montes, maria constrata esse’.

60. COIT AREA BELLI spatium illud, quod Caesar inclusit, belli
aream nominavit.

62. LIBYCAEQVE TENENTVR propter Catonem et Scipionem, qui in his
occisi sunt locis.

63. AESTVAT ANGVSTA RABIES angusta τῶν πρός τι positum, id est
pro orbis magnitudine haec videbatur angusta.

64. STRVCTVRA FEFELLIT hoc est: celavit, ut fieri ista nesciret.

65. VELVT<I> MEDIAE comparatio.

67. RVTVPINA promunctorium est Britanniae.

68. CALEDONIOS Caledonia gens Britannorum est in mediterraneo
constituta.

69. SEPTAS VIDET A. T. id est Pompeius.

70. DEDVCENS AGMINA PETRA bene autem ait ‘tuta’; hic enim collis
est, ut ait supra <III 16> ‘quemque vocat collem Taulantius
incola Petram’.

72. ET EFFVSO C. hoc ait: Caesarem claudentem se ut possit
expellere, hoc facit: milites suos diversa et longiora loca
imperat occupare, ut Caesarem ab illo aggere excludat suo milite
ulterius exeunte[, id est suo].

74. PARVA MYCENEAE quae apud Mycenas colitur propter Orestem, qui
de Mycenis fuit; nam eam in Italiam ipse vexit.

SACRATA DIANAE haec Dianae est consacrata, ut ait Virgilius ‘quem
mater Aricia misit’ et mox ait ‘pinguis ubi et placabilis ara
Dianae’.

75. DISTAT AB EXCELSA id est inclusus tantum loci occupavit, ut
sedecim milia teneret. Tantum enim Aricia distat a Roma.

NEMORALIS nemoribus occupata.

76. QVOQVE MODO in quantum.

77. SI NVSQVAM TORQVEAT A. a Roma dicit ad Ostiam civitatem; et
ipsa enim tantum abesset, nisi Tiberis torqueretur.

79. ET FIT SEPE NEFAS dum exercentur armis, cives proximos
interficiunt.

81. POMPEIVM EXHAVSTAE causa, cur non dimicet Magnus: quia pabula
cuncta perierunt.

PREBENDA AD GRAMINA T. id est cura abstrahit.

84. DEFESSVS legitur et diffusus.

86. ORE NOVAS P. non enim delectatur aridis culmis, qui in
praesepiis abundant.

MORIBVNDVS moriens, ut Virgilius ‘cui me moribundam deseris,
hospes?’

87. ABRVMPIT P. G. hoc est: non perfert integros cursus.

88. DIGERIT A. absumit.

90. NESSIS insula iuxta Campaniam sulphureos vapores spirans.

91. STIGIVM AERA id est pestiferum, ut ait Virgilius ‘nec sevior
ulla pestis et ira deum Stigiis se<se> extulit undis’.

NEBVLOSIS nebula completis.

92. LETIFERI sive quod ipse ferat mortem, sive quod aliis
afferat, cum evomit morbos.

TYPHONIS ANHELANT in ipsa insula Typhon, unus de Gigantibus,
premitur.

93. INDE LABANT POPVLI labuntur et pereunt.

CAELOQVE PARATIOR VNDA id est quod facilius aqua ad se morbi
contagionem trahat quam aer. Est ergo paratior quam caelum.

94. OMNE PATI VIRVS DVRAVIT VISCERA C. id est hominum membra
constrinxit.

96. ET SACRO F. M. nomen est morbi, ut ait Virgilius ‘contactos
artus sacer ignis edebat’.

99. NEC MEDII DIRIMVNT M. id est nullum intervallum est
aegritudinis inter vitam et mortem, sed ut coeperint languere,
mox pereunt.

100. CADENTVM morientium.

101. INCONDITA non sepulta.

103. SPARGERE FVNVS ERAT civibus, inquit, occisis hoc pro
sepultura dabant, ut eos extra tentoria abicerent. Vt enim tot
humarent, non sufficiebant. Ex his ergo cadaveribus lues maior
increvit.

104. PVLSVSQVE AQVILONIBVS AER ut Salustius ‘quia prominens
aquilonibus minus gravescit quam cetera’. Sedavit ergo ex parte
morbos vicinura mare et flatus aquilonis.

105. PEREGRINA MESSE advecticia frumenta dicit; nam quae ibi nata
sunt, ea pestis infecerat.

CARINAE id est hos minuere labores.

106. SPATIOSIS COLLIBVS H. de Caesarianis incipit dicere, quod
famem patiuntur, cum ipsi liberi sint extra aggerem constituti.

109. TVRGENTIBVS legitur et surgentibus.

110. CERNIT id est Caesar.

111. IN PECVDVM CECIDISSE C. ut herbis pascerentur in terram
proni.

112. LE[C]TVMQVE MINANTES venena gestantes.

114. QVAE FRANGERE MORSV subaudimus ‘haec miles diripiens’.

117. OBSIDET HOSTEM id est Pompeianum militem frugibus omnibus
abundantem.

121. ET RAPTVM FVRTO S. ut latenter exeat, id est Caesare
nesciente.

122. LATIS EXIRE RVINIS id est palam et dimicans.

124. ET QVA VIA CAEDE PARANDA EST id est hac quaerit exire.

126. QVA MINICI CASTELLA V. per illam, inquid, partem Pompeius
egressus est, qua castellum Minici constitutum est.

CONFRAGA confragosa.

128. MOENIA illum aggerem dixit, quem extruxit miles Caesaris * *
* obsidebat.

129. LACIAE FVLSERE V. ‘volucres’ accipimus aquilas, quae
feruntur in pilis.

130. NEQVID VICTORIA F. sensus hic est: ne Pompeius videretur
vicisse per vulnera, Caesaris milites solo timore vincuntur; hoc
est: non restiterunt.

132. QVOD SOLVM VALVIT V. prima virtus est acceptum locum tueri,
secunda eundem locum etiam corpore possidere prostrato, ut ait
Salustius milites laudans ‘quem quisque locum vivus pugnando
ceperat, eum amissa anima corpore tegebat’. Isti ergo hoc solum
fortiter fecerunt, quod in eodem loco ceciderunt, ubi stare
debuerant; hoc est, quod fugati non sunt.

IACVERE PEREMPTI Caesaris milites.

134. ET NIMBVS telorum densitatem nimbum appellavit.

134. PERIBAT quippe deerant, qui vulnus exciperent, omnibus
interemptis.

136. LAPSVMQVE M. ‘lapsum’ id est ruinam.

139. IAM MVNDI IVRA PATEBANT hoc est: pristinum imperium
receperunt, ut regnarent in orbe toto, quod perdiderant nuper
inclusi.

PATEBANT legitur et tenebant.

140. NEC CAESARE TOTO id est si ipse cum suo adesset exercitu et
hunc locum conaretur auferre, non posset.

141. VNVS id est Sc<a>eva.

144. SCAEVA V. NOMEN dicit, quis sit hic unus vir, cui nomen est
Scaeva.

CASTRORVM IN PLEBE M. miles gregarius militabat, ut ait Cicero
‘meruisse [se] vero in eo bello, quod tum p<opulus> R<omanus>’,
id est militasse; ante ergo gregarius centurio factus est in
bello Gallico Scaeva.

146. LONGO GERIT ORDINE V. insigne centurionis.

148. QVAM MAGNVM VIRTVS id est [et] qui nesciret crimen magnum
esse, si quis in civili bello fortissimus probaretur.

150. TVTA FVGAE CERNIT id est postquam videt eos deseruisse
pugnam et fugae tuta captare.

153. TERGA DATIS MORTI ut nec fuga sit profutura.

CVMVLO VOS DE[E]SSE VIRORVM id est pleno numero vivorum deesse
vos non pudet, sed quaeri inter sepulcra latentes et corpora
mortuorum?

154. INTERQVE C. QVAERI non pudet?

155. PIETATE REMOTA hoc est pietatem indignatione removete.

158. ISTA DIES IERIT hoc est: non sine Pompei poena hic dies
transigetur.

159. CAESARIS IN VVLTV si praesens esset Caesar, cum ego me morti
offero, felicius interirem; nunc enim in alia parte est.

TESTEM HVNC FORTVNA N. Caesarem.

161. PECTORIS INPVLSV hoc est: cum sponte itis in mortem, tela
confringite.

INPVLSV legitur et incursu.

IVGVLIS id est vestris.

162. SONITVSQVE RVINAE pulvis, inquit, et sonitus deiecti aggeris
eo usque pervenit, ubi Caesar est constitutus.

167. ATQVE AVIDI S. id est cupientes videre quid faciat.

169. AN PLVS QVAM MORTEM V. D. sensus hic est: multi iuvenes
secuti Scaevam intellecturi tunc, an virtus, quae a multitudine
et in locis teneretur adversis aliquid amplius posset praestare
quam mortem, id est an et servare posset homines, cum et hostes
essent plurimi et locus esset adversus.

ILLE RVENTI Scaeva.

172. TOTAEQVE VIRO DANT T. R. nam pro telis saxa contorsit de
aggere dissipato.

173. HOSTI id est minatur. SEQVE IPSE MINATVR id est quod et se
ipsum super ipsos praecipitet.

174. CONTRARIA P. hostilia.

176. AMPVTAT ENSE MANVS hostium ascendentium.

177. AC MALE DEFENSVM non defensum, quippe iam fragili, ut
Virgilius ‘et statio male fida carinis’.

181. ADMOVERE SOLO hoc est: postquam talis cadaverum cumulus
excrevit, ut altitudine iunctus ad muros eosdem cum solo aequaret
et sterneret.

182. SVPER desuper.

183. QVAM PER SVMMA RAPIT id est quem admodum rapit.

RAPIT scilicet saltus.

185. VINCIT QVEM RESPICIT H. hoc est: quacumque se contorquet,
occidit inimicum.

186. NON ASPER S. M. ‘asper’ acutus, ut Virgilius ‘inprovisum
asp[e]ris veluti qui sentibus anguem’.

187. FRANGIT NON V. H. sensus hic est: sic adsiduitate occidendi
acies Scaevae mucronis hebetata est et coepit impetu percutientis
adversos hostes frangere potius, quia obtunsa non poterat
vulnerare. Et est ordo: mucro Scaevae frangit percussum hostem,
non vulnerat.

189. ILLVM OMNIA TELA id est premunt.

190. NON LANCEA FELIX nulla non felix; quotienscumque, inquit,
telum Scaeva contorsit, totiens vulneravit.

191. BELLVM id est totum exercitum, per quem est bellum.

192. ATQVE VIRVM id est Scaevam.

195. IN SVMMIS id est intimis.

OSSIBVS HASTAS patefacta, inquit, vitalia ideo non effundebantur,
quia hastae in ossibus fixae eadem exire prohibebant; non ergo
obstabant membra vitalibus, ne exirent, quippe perfossa, sed sola
tela, quae fixa ossibus adhaeserunt.

196. QVID NVNC VESANI ἀποστροφή poetae ad Pompei milites facta.

199. MVRALIA quibus muri extruuntur, ut solidi sint, dum saxa
gravia conlocantur.

PONDERA SAXI id est obruant.

200. FERRO et bello.

BALISTAQVE hoc est: a bello et a limine portarum repellebat.

LIMINE legitur et limite.

203. LEVAQVE VACASSE id est noluit se clipeo tegere, ut libera
manu laeva etiam eadem dimicaret.

204. AVT CVLPA VIXISSE nullum, inquit, vitavit periculum Scaeva,
ne si evasisset, hoc crimen incurreret, ut videretur per ignaviam
liberatus; hoc est, quod Didoni excusat Aeneas ‘testor in occasu
vestro nec tela nec ullas vitavisse vices Danaum’.

SVA id est veritus.

205. SOLVS OBIT circumit, tamquam ipse his occurrat.

IN PECTORE SILVAM ‘silvam’ hastarum multitudinem dixit, quae
pectori eius adfixae sunt.

206. IAM GRADIBVS F. id est gressu.

ELIGIT HOSTEM ut scilicet pondere suo premens interficiat.

207. PELAGI MONSTRIS ipse elephas.

208. SIC LIBICVS et Getulus.

209. SQVALENTI nigro.

211. CITRAQVE CRVOREM confixae ferae stant tela, quia viscera
penitus latent, ad quae hasta non pervenit.

212. FACTA et iacta.

217. NERVORVM VINCVLA venas oculi dicit.

221. AMMENTAVIT proprie dictum.

223. IMPETIT id est petit; compositum pro simplici posuit.

224. PERDIDERAT VVLTVM amisso uno oculo Scaeva.

226. VICTORVM Pompeianorum.

226. E[T] SANGVINE PARVO id est quam sunt e parvo sanguine
effecta.

227. CONSPECTVM IN CAESARE VVLNVS id est non sic exultarent
Pompeiani, si vidissent ipsum Caesarem vulneratum, ut nunc
gaudent, cum parvus Scaevae sanguis effusus est.

229. ET A VVLTV P. V. R. ut in vultu humilis videretur.

230. PARCITE haec omnia simulate loquitur, ut Pompeianos
decipiat.

CIVES quippe Romani.

232. NON EGET ipsa mors.

SED VVLSIS P. T. sensus hic est: nihil adiuvat celeritatem
mortis, si adhuc in me tela mittatis. Tanta enim iam infixa sunt,
ut si me mori vultis, ipsa meo corpore vellenda sint quam alia
ingerenda. Nam cum hastas coeperitis educere, mors sequetur.

234. HOC VESTRO P. D. ut adhuc viventem me videat imperator, id
est Pompeius; et dicit, quem admodum profuturum sit.

235. CAESARIS EXEMPLVM P. in castris, inquit, me locate Pompei,
ut aliis sociis meis non exemplo sim ad honestam mortem, sed ad
Caesarem deserendum.

237. RECTO GLADIVM id est Scaevae.

238. PARITER L. amplexus est enim Scaevum, ut quasi captivum
ferret in castris.

240. INCALVIT V. Scaevae.

243. SVMMITTAT C. S. id est sua.

244. SEGNEMQVE AD F. P. deest me, qui mortem metuerem, ut vos
timetis.

246. QVAM MIHI MORTIS AMOR id est ego magis amo mortem gloriosam
quam vos Pompeium et causam senatus.

248. DEDECVS H. B. id est Caesar.

CRIMENQVE R. adventu Caesaris magnam infamiam Pompeius evasit.
Videtur enim nunc non solum Scaevam fugisse Magnus, sed exercitum
Caesaris, qui cum eo venit.

250. SVBDVCTO QVI M. R. nam postquam recesserunt Pompeiani, tu
peristi.

SANGVINE F. id est tuo.

256. EXORNANTQVE DEOS valde ornant, ut Cicero ‘exornat ample
magnificeque triclinium’.

257. ARMIS S. T. id est exornant.

258. SI TIBI DVRVS HIBER id est si adversus externos hostes ita
fecisses.

HIBER Hiberus.

259. CANTABER E. hoc est: si te fugisset aut Cantaber, qui habet
arma exigua, aut Teutonus, qui longa, ut ait Virgilius, ‘scutis
protecti corpora longis’.

261. TEMPLA POTES quia triumphum non habent bella civilia.

VLVLARE T. clamore sollemnibus vocibus in triumpho.

262. DOMINVM VIRTVTE P. dominum urbi Romae, id est Caesarem tu
fortiter pugnando quaesisti.

263. NEC MAGIS ordo: nec magis quievit quam fluctus, qui
inliditur scopulo, conquiescit.

265. TOLLENTIBVS commoventibus, ut Vergilius ‘et tantas audetis
tollere moles’.

266. AVT LATVS deest ‘cum’: aut cum latus alti montis adest.

268. CASTELLA PROFVNDO proxima mari.

269. GEMINI M. R. equestri et pedestri proelio.

ARMAQVE LATE milites suos.

270. LAXAT TENTORIA at non tentoria distendit, sed milites, qui
sunt intra tentoria. Per metonimiam dictum ab eo, quod continet,
id quod contenetur.

271. MVTANDAEQVE IVVAT et delectat eum castra mutare.

272. SVPER AGGERE T. ordo: super ripas excurrit tutas aggere.

274. SI QVA sicubi, ut Virgilius ‘si qua possent tectam aciem
perrumpere’.

276. TRANSIT id est Padus.

277. ILLOS TERRA F D. cum enim rivos suos intorserit et meatus,
aliis adimit agros, aliis confert; adimit qua vadit, confert unde
discedit.

279. QVAE PRODIDIT id est proelia.

281. ET VETERIS quasi olim factae.

282. ACCENDIT P. I. L. id est ducem Caesarem.

283. ET VICTO CAESARE SOMNVS nam ita securi erant et remissi,
tamquam Caesarem vicissent.

285. TORQVATO hic dux erat in Pompei castris.

RVIT INDE MINAX Caesar.

QVI CESARIS ARMA Torquatus.

286. QVAM MALO N. T. sensus hic est: tam celeriter Torquatus
Caesaris agnovit adventum, quam celeriter tremente malo commoveri
Circeam tempestatem nauta cognoscens procellae eius omnia vela
subducit.

288. MVRO BREVIORE RECEPIT supra <269> enim dixerat ‘armaque late
spargit’.

289. VT PARVA ut in minore circulo spissiores milites collocaret.

291. CVM SVPER desuper, id est a tergo.

293. HABITANS IN VALLIBVS id est quicumque de hominibus ibi
commanens.

294. ENCELADO SPIRANTE N. et ‘notum horret’ accipimus ‘spirante
Encelado’ et ‘spirantem noto horret Enceladum’.

295. ET TORRENS IN C. D. A. sensus hic est: non sic habitans
aliquis in Aet[h]naeis vallibus noto spirante horret Enceladum,
nec sic ardens Aet[h]na per cavernas omnes resolutus decurrit in
campos, quem admodum aut Pompeiani confluxerunt ad Caesaris
milites opprimendos aut hi timuere venientes.

297. ANTE ACIEM ut eum vicerit pulvis glomeratus ante aciem sive
ut pulvis eum ante vicerit quam acies Pompei.

CAECI TREPIDVS ut pulverem vidit, ab expugnatione cessavit et se
convertit in fugam incurrens in hostes, quos a tergo Pompeius
immiserat.

298. HOSTIBVS OCCVRRIT F. qui a tergo instabant, qua in fugam
versus erat Caesaris miles.

300. VSQVE VEL IN P. P. C. id est potuerant tanti occidi, ut
nullus remaneret, qui resisteret, et iam pax inter civilia bella
poneretur.

VSQVE VEL IN PACEM etiam usque in pacem.

301. DVX TENVIT G. Pompeius non permisit occidi.

RERVM legitur et regum.

303. SI TIBI SYLLA LOCO id est quia omnes occideret, dum nescit
ignoscere.

304. PRODEST TIBI S. T. dolet, inquit, mihi Lucano, o Caesar,
quod magnitudo sceleris tui tibi prodest; nam cum ideo merearis
occidi, quod adversum pium generum bella sumpsisti, ideo non
occisus es, quia pius est, contra quem dimicas.

306. NON VTICAE L. C. id est non flesset postea, si tu nunc
perisses; nam Cato ibi occiditur.

HISPANIA MVNDAE in hac enim civitate Caesar pugnavit postea
contra Pompei filium.

307. ET INFANDO P. S. N. ipsius Pompei sanguine.

308. NOBILIVS P. id est non gestasset Pompei cadaver Nilus, quod
cadaver nobilius ipso rege Ptolom<a>eo erat.

309. NEC IVBA M. Iuba, rex Maurorum, Pompei socius fuit, qui
victo Pompeio occisus est a Caesare in Africa. ‘Nudum’ ergo dixit
inhumatum.

310. PLACASSET S. F. nec placasset Scipio. Scipio enim Africanus
fuit, qui vicit Hannibalem, ex cuius genere hic Scipio in Africa
est interemptus.

311. SANCTO C. V. C. quasi vita Catonem perdiderit, non Cato
vitam.

312. VLTIMVS ESSE D. si Pompeius Caesari non pepercisset.

313. EXIRE evadere.

314. AVERSO NVMINE ubi non prospera sibi fortuna est.

315. LACERO lacerato.

316. FVGASSET fugam ipse ferisse, id est Caesar.

318. HORTATV P. S. ATQVE H. C. cum enim Pompeius fugientem
Caesarem semper insequi praepararet, temptaverunt ei milites sui
persuadere, ut Romam potius contenderet.

320. EXEMPLO REDDAM P. Caesar emin supra cum exercitu ingressus
est Romam. ‘Caesaris’ ergo ‘exemplo’ ‘ut fecit Caesar’ accipimus.

321. NISI DIMISSO id est privatum.

322. MOTV S<VRGENTE> vel urgente. Cum primum bella civilia
commota sunt.

324. DVM BELLA RELEGEM eam, inquit, usque in ultimam Scythiam,
dum tamen procul ab urbe Roma bella submoveam.

328. A POTIVS NE QVID B. ordo est: a ne quid potius bello
patiaris in isto, suam potius esse te putet Caesar, ut Vergilius
‘a te ne frigo<ra> laedant’.

NE QVID BELLO id est melius, ut, cum ego ab urbe absum, aestimet
eam esse suam Caesar, quam ut me et exercitu ingresso sentiat
Roma bella gesta esse civilia.

330. CONVERTIT et condixit.

331. CANDAVIA mons Macedoniae.

333. THESSALIAM id est in Thessalia, qua parte diem attollit
Titan horis brumalibus.

334. RVPES OSSEA COERCET id est ipsum Titana.

333. BRVMALIBVS HORIS hiemalem dicit orientem.

334. RVPES OSSEA dicit hiemali soli in his locis Ossam esse
oppositum, aestivo Pelion solstitiali tempore.

338. OTHRI<S> hi omnes montes sunt, ut ait Vergilius ‘ter sunt
conati inponere Pelio Ossam’; alibi ‘Othrynque nivalem’.

335. ALTIOR AESTAS aestivum dicit orientem.

337. AT MEDIOS IGNES meridianum, inquit, solem, cum in leonis
signo solstitium est, Othrys summovet.

339. ET IAPYGA nomen venti, ut Vergilius ‘undis et iapige ferri’.

PINDVS et hic mons est.

340. ET MATVRATO P. hoc est: praecidit legitimum lucis occasum;
nam mox ut sol post ipsum montem ierit, hic omnia magnitudine sua
inumbrat et cito mittit in noctem.

341. IMI BOREAN HABITATOR O. qui, inquit, sub monte Olympo et in
radicibus eius habitant, nec a septentrione verberantur nec
ipsius ursae sidus aspiciunt, quod sidus integra in caelo nocte
resplendet.

345. NEC PERVIA TEMPE Graece pluraliter declinavit, ut Vergilius
‘frigida Tempe’.

346. IMPLENTIBVS hoc est fluminibus.

VNVM legitur et undis.

347. CRESCERE CVRSVS ERAT hic, inquit, fluminibus erat cursus, ut
stagnum inplerent et altius facerent. Nam intra ipsos montes
nemoraque pervia aquae omnes cohibebantur et in mare exitus non
habebant.

POSTQVAM DISCESSIT hunc enim montem Hercules fregit. ‘Discessit’
ergo separata est, ut Salustius ‘atque omnis Italia animis
discessit’.

OLYMPO hoc est: postquam ab Olympo Ossa est separata.

348. SVBITAEQVE RVINAM quod in mare tot fontes et flumina pariter
cucurrerunt.

350. EMATHIS PHARSALOS nomen est civitatis dictum nominativo casu
numero singulari.

350. AEQVOREI a Thetide matre, quae nympha est; ideo ergo melius
sub undis mansura, quia regnum est aequorei Achillis.

351. RHOETEIA Troiana.

352. QVAE TETIGIT PHILACE id est eminet. Phylace civitas est.
Hinc fuit navis Protesilai, quae prima tetigit litora Troianorum.

PTELEOSQVE civitas Pharsaliae.

ET DORION IRA apud Dorion provocatae Musae a Tamira ad cantandum
sunt, quae victum caecum reddiderunt, ut meminit Homerus in
catalogo libri secundi <595>.

DORION eminet.

353. <FLEBILE> factum. Nobile Pieridum flebile et nobile utrumque
legitur.

TRACIM hoc Trachin accipimus, id est eminet.

354. LAMPADOS H. multi enim volunt, quod hic est Hercules
concrematus.

355. OLIM ATQVE L. P hinc enim Achilles fuit, ut Vergilius
‘Larisseus Achilles’.

VBI NOBILE Q. ordo: ubi nunc super nobile quondam Argos arant.
Argos autem Thessalicum accipimus, non Gr<a>ecum esse.

357. MONSTRAT ECHIONIAS a conditore nomen adiecit.

PENTEOS E. τοῦ Πενθέος declinavit.

358. COLLA CAPVTQVE P. ordo: exul parens. Agaue exul facta est,
postquam facinus sanata cognovit.

359. QVESTA QVOD H. S. haec una de Bacchis filio caput exsecuit
furore correpta. Postea resipuit et concrematum rogo caput eius
tradidit sepulturae. Ergo questa est, quod non plus rapuerit de
filii membris, ut modo plus humaret.

361. PVRVS [FLVIT] IN OCCASVS id est in occidentis partes.

AEAS nomen est fluminis.

362. IONIO id est in Ionium mare.

363. AVECTAE PATER ISIDIS Inachum fluvium dicit cuius Io filia in
Isidem conversa est. Ergo nec fortior labitur et ipse, inquit,
parvo gurgite fluit ut Aeas.

364. PAENE GENER Acheloum dicit, qui concertavit cum Hercule, qui
Penei filiam Deianiram haberet uxorem; ideo dictum ‘paene
gener’.

OBLIMAT E. V. ‘oblimat’ harenas cogens limo implet.

ECHINADAS autem nomen loci accipimus.

365. ET MELEAGREAM id est et Meleagream Calydona Euenos secat.

MACVLATVS NESSI SANGVINE ibi enim Hercules Nessum Centaurum
interfecit.

366. EVENOS nomen est fluminis.

367. SPERCHIOS V. fluvius, ut Vergilius ‘ubi campi Sperchiusque’.

368. INRIGAT AMPHRYSOS iuxta enim hoc flumen pecus Admeti Apollo
pavit, ideo dictum ‘famulantis’; sic Virgilius ‘pastor ab
Amphryso’.

370. AERA NEC TENVES hoc ideo mirum est, quia contra naturam est.
Nam omnes fluvii et nebulas de se fundunt et aerem humidum et
auras tenues, quod solus hic non facit.

ANAVROS nomen est fluminis.

372. PENEO DONAVIT A. nam multi fluvii in hunc intrant et ad
maria cum suo nomine non veniunt, sed iam Penei: [h]is inmixto
secum alio quocumque flumine.

374. PHOENIXQVE MELASQVE nominativi sunt singulares: hic Asopos,
hic Phoenix, hic Melas.

375. CVM VENERIT V. id est in Penei.

377. SICCIS et scissis.

ARVIS et undis.

PRO SICCIS V. A. ‘pro siccis undis’ id est ita per media undas
Penei vadit neque ei confunditur, tamquam per terram influat
habens suas ripas.

379. ET CAPITIS MEMOREM et originis memorem, quam ducit ab Styge,
Penei undis velut levioribus nolle misceri.

380. SVPERVMQVE SIBI quia per Stygem dii iurare dicuntur;
‘superum’ ergo ‘superorum’, scilicet ne incipiat ab his contemni,
si Penei fluctibus misceatur.

TIMOREM ‘fama est’ subauditur.

381. PATVERVNT A. A. quae antea paludibus tegebantur.

382. BEBRICIO Bebrycia gens est, ut ait Virgilius ‘qui se
Bebrycia v. <A.> d. <g.> f.’.

DISCESSIT separatus est et divisus.

385. ET MAGNETES EQVIS id est cogniti, ἀπὸ κοινοῦ. GENS COGNITA
R. ab his enim Argonautae orti sunt.

386. IXIONIDAS de Ixione procreatos.

387. PELITHRONIIS Thessaliae regio est.

NVBES quae pro Iunone subposita est.

388. PHOLOES Pholoe mons Thessaliae est.

MONICE Centauri nomen est.

389. SVB OETEO nomen est montis.

392. LERNEAS quibus hydra est interempta.

VECTOR Nessum Centaurum dicit, qui cum Deianiram, amatam
Herculis, per fluvium transportaret, inmodestius eam contrectare
ausus est. Ob hoc iratus Hercules eundem interemit. Bene ergo
‘improbus per amnem’ dictus est vector.

393. GELIDO QVI SIDERE F. quia hic est sagittarius in signifero
circulo, quod est sidus hiemale.

394. IMPETIS petis; scilicet maiorem scorpion, id est tu arcu
petis; maiorem autem ob hoc dixit, quia extentis cornibus plus
spatii tenet quam reliqua signa.

396. PRIMVS AB AEQVOREA CVSPIDE a tridente Neptuni. Equum dicit,
qui tunc natus est Sciphius, ut ait Vergilius ‘cui prima
frementem fudit equum magnam t. p. t. N.’.

397. THESSALICVS natus in Thessalia.

399. LAPITHAE ut ait Vergilius ‘frena Pelethronii Lapithae
gyrosque dedere impositi d.’.

400. PINVS Argo navem dicit.

402. IONOS nomen est regis.

407. DIVICIAS N. D. E. in auro vel argento.

408. ARVA legitur et antra.

409. AD PYTHIA L. hoc pro argumento attulit, quod Pythius serpens
de Thessalia fuerit, quia ad certamen Pythium laurus Thessaliae
perferuntur.

410. ALOEVS Oti et Ephialti pater.

411. PROPE paene.

412. TRANSCVRRENS ut libero meatu transcurrere astra non possent,
cum ea premeret et artaret mons Ossa coniunctus Pelio; hoc est,
quod Virgilius ait ‘ter sunt conati inponere Pelio Ossam’.

ABSTVLIT id est prope abstulit.

413. FATIS T. L. id est a fatis, dum in ea bella civilia
gerentur.

414. CASTRA DVCES Pompeius et Caesar.

416. ADVENTARE PALAM EST id est intellegunt omnes.

417. PEIORAQVE V. id est metu peiora cogitant quam futura sunt.

419. TVRBAE SED MIXTVS I. et hic de timentium numero erat Pompei
filius, Sextus Pompeius.

416. PROP[R]IVS IAM F. M. iuxta fata, inquit, iam vicina
trepidant degeneres se animi commovere, hoc est amplius metuunt
quam vident ultimam <putantes> adesse fortunam.

422. AEQVOREOS S. P. T. postea enim piraticam exercuit et
vastavit Siculum mare. Adversus hunc navale proelium gessit
Agrippa. Polluit ergo hic aequoreos triumphos, id est patris sui,
quando hic pirata est, cum piratas ille superarit.

424. VENTVRISQV[A]E OMNIBVS AEGER id est ad omnia ventura
sollicitus.

425. NON CINTHIA C. A. de exitu scilicet civilis belli.

426. ALTRIX primum enim illic homines cibos ex glande sumpserunt;
glandes ergo primae sunt fruges, id est ante frumenta iuventae.

427. AERE IOVIS D. S. quid aere sonet Iovis Dodona. Ollae enim
illic esse dicuntur, per quas responsa accipiuntur; ex his si
unam ora percutias, omnes sonant.

DODONA SONET id est non eum consulit, qui aut aruspex sit aut
augur aut mathematicus aut aliquid tale quod secretum est, at
tamen licitum.

QVI NOSCERE[T] id est non libet hoc quaesisse.

429. ET ASSYRIA Assyrios dicit in astrologia peritos.

430. ILLE SVPERNIS id est Sextus.

433. VMBRARVM D. Q. F. per quas umbrae vera dicere cogebantur vel
quae faciebant, ut vera inferi dicere viderentur.

434. SCIRE PARVM S. cum enim futura per umbras sacrificia inferni
disquireret, constabat apud eum deos superos haec cuncta non
nosse, quae a manibus malebat audire.

435. ADIVVAT IPSE L. hic enim sunt Thessalae mulieres magica arte
doctissimae.

437. QVICQVID NON C. ARS EST ordo: quarum ars est, quicquid non
creditur; hoc enim facere sciunt, quod nemo sit crediturus.

439. INGENVIT ingeneravit in rupibus.

SENSVRAQVE SAXA C. magnetem lapidem dicit, qui sentire possit
magos, cum canunt ferale archanum.

436. QVAS NVLLA L. MONSTRI quibus licet fingere quaecumque
portenta sunt aut quae faciunt monstra, quae fingi possunt.

441. VIM FACTVRA DEIS quae factura vim sunt, ibi multa nascuntur.

HOSPITIA COLCHIS Medea, quae Iasonem secuta est.

443. IMPIA TOT POPVLIS sensus hic est: impia carmina dirae gentis
surdas caelicolum aures tot populis et tot gentibus convertunt,
id est ut ipsa audiantur a diis, cum alter nullus hominum soleat
audiri.

444. CARMINA GENTIS ordo: et impia carmina dirae gentis.

445. VOX ILLA RECESSVS magorum incantatio, quae usque ad eos
pervenit.

447. QVOD id est numen.

NON CVRA POLI deos nulla res sic revocat ab hominibus quem
admodum poli cura, sed hanc derelinquunt, cum magae Thessalae
incantare coeperint.

CAELIQVE VOLVBILIS V. id est cura, quae numquam finitur, sed in
se ipsam redit.

449. PERSEA L. ubi Perseus est educatus.

MEMPHIS civitas est Aegypti.

450. SOLVAT ordo: licet solvat alienis Thessalis aris. Hoc dicit:
sive eodem tempore et in aliis regionibus magi deos traducent,
vincit tamen Thessalis mulier carmine suo, ut intermissis
reliquis hanc dii sequantur.

452. CARMINE THESSALIDVM exaggeratio magicae potestatis, ut ait
Virgilius ‘carmina vel caelo possunt deducere lunam’.

454. INLICITIS ARSERE SENES ut turpi amore filias amare cogantur.
Vides, quanta congessit, quod senes, quod severos, quod inlicito
amore compellunt.

NEC NOXIA TANTVM hoc dixit: minus nocent venena quam carmina.

456. FRONTIS AMATVRE S. P. F. ut Virgilius ‘et matri praereptus
amor’. Est autem ordo: aut cum subducunt amaturae fetae frontis
pignora suco turgentia.

458. EXCANTATA PERIT per canuts, non per potionem pervertitur.

460. TRAXERVNT TORTI hunc traxerunt; illum scilicet, quem
incantant.

VERTIGINE FILI ut Virgilius amorem incutiens hoc fieri iubet
‘necte tribus noctis ternos, Amarilli, colores’.

461. CESSAVERE VICES eum magica exerceri coepta est.

466. PRAEDVCVNT N. P. praeducunt nubila id est solem nube
texerunt.

469. EXCVSSERE COMIS velut comas enim habent nimbi; hos nunc
erigunt magati quasi comas solutas habentes.

469. VENTIS CESSANTIBVS AE. iterum intumuit hoc iubentibus magis,
quamvis non flatibus curvaretur.

472. IN VENTVM TVMVERE cum enim ea parte inflari vela solent, qua
est ventus, et exterius tumescere, nunc arte magica contra
ventum inflantur et intrinsecus sinus revocant vento non
obstante, qui occurrit a tergo.

DE RVPE PE<PE>NDIT omnia facta dicit contra naturam, cum pendens
fluvius non decurreret et aquae rursus agerentur in alta, non
[quaque] proclivia, id est retrorsum, unde descenderant,
reverterentur.

NON EXTVLIT AESTAS per aestatem enim inundare <Nilus> Aegyptum
solet; hoc modo negat factum.

‘Extulit’ ergo accipimus effudit, eiecit.

475. MEANDER DIREXIT A. tortuosus est enim, ut Virgilius ‘Meandro
duplici Meliboea cucurrit’ et hic alibi <III 208> ‘errante<m>
Meandro<n>’ ait; nunc ergo per carmina rectis coepit manare
gurgitibus.

RHODANVMQVE M. contraria posuit; nam Arar mitis est, Rhodanus
violentus; nunc Arari Rhodanum dicit inpulsum.

477. EXPLICVERE IVGVM ut campi de montibus fierent.

NVBES SVSPEXIT OLYMPVS cum despicere soleat.

479. DIMADVERE N. dissolutas nubes dicit esse per brumam et hoc
in Scithia, ubi nec aestate solvuntur.



480. DEFENSO LITTORE C. ne Oceanus illud inrumperet.

479. INPVLSAM id est vel solis vel lunae; et per diem enim et per
noctem accedit et recedit Oceanus. Hunc ergo aestum Hemonidum
carmina represserunt.

482. NISVS IN ORBEM ‘nisus’ axis scilicet; terrae motum hic dicit
effectum.

483. VOCE RECESSIT id est magica.

484. PERSPECTVM Q. D. C. L. O. dedit visum Olympi circumlabentis;
nam terra aere cingitur, quae nunc aerem proditum dedit
aspectibus.

485. OMNE POTENS A. L. hoc est: quod alicuius leti habeat
potestatem et quod genitum sit ad nocendum animal, has mulieres
timet et has instruit mortibus suis.

486. PAVET et cavet.

INSTRVIT A. id est pavet artem, quam exercet, et vim eius auget
mortibus plurimorum.

487. HAS scilicet magas.

489. PRVINOSO cum in frigido loco colligere se angues soleant,
nunc se extendunt carminum potestate.

490. VIPEREI C. id est incisa anguium membra in corpus iterum
revertuntur.

491. HVMANOQVE C. magica verba venenum dixit humanum.

492. QVIS LABOR HIC SVPERIS vel quis hic labor est, ut sequantur,
vel quis timor est, ut non repugnent, id est carminibus et
herbis.

494. OBSTRICTOS HABVERE D. quale inter eos fuit pactum, ut dii
carminibus obsecundent?

494. PARERE NECESSE EST utrum coguntur his dii obsequi, an [in]
ipsos delectat obsequium?

495. IGNOTA TANTVM P. M. ‘ignota’ nova et mirabili pietate an per
magicae artis minas hoc a diis obsequium promerentur?

497. AN HABENT HAEC C. et hoc poeta quaerit, an haec carmina
omnibus diis imperent an vero uni imperent semper, sed tali, qui
omnes cogat quicquid facere fuerit ipse conpulsus.

502. ET NIGRIS obscuris, non ita fulgentibus ut caelestes.

503. QVAM SI ordo: non aliter quam si prohiberet i. t., ut terra
intercederet et obstaret, ne posset lunae facies orbem solis
aspicere. Ἔκλιψις dicitur lunae. Constat autem lucem a sole
mutuari, quod ait Virgilius ‘nec fratris radiis obnoxia surgere
luna’.

504. SVAS id est tellus.

505. DEPRESSA in terram deducta.

508. EFFERA DAMNARAT haec maga est, quae ut peiora et crudeliora
auderet, haec omnia non magna et pia esse dicebat; hoc est
‘nimiae pietatis damnarat’.

510. VRBIS SVMMITTERE T. in civitate, inquit, manere non poterat,
sed hoc pro inclito habebat.

512. VMBRIS et urnis.

515. NON SVPERI NON V. V. non enim viventium esse solet inferna
scire secreta.

TENET ORA P. sacris quidem dedita erat, sed factis contra
superos; ideo dictum ‘profanae’.

519. SVBDVCVNT ab aspectibus subtrahunt.

TVNC THESSALA hoc dixerat supra <516> ‘caeloque ignota sereno’.

THESSALA ipsa Erichtho maga.

520. EGREDITVR BVSTIS quod ait supra <512> ‘tumulos expulsis
optinet umbris’.

522. SPIRANDO id est aerem corrupit halitu sipiritus sui.

524. AVXILIARE VOCAT quod portet auxilium.

NEC FIBRAS I. L. quibus dis litamus.

527. IAM VOCE PRECANTIS quicquid, inquit, petit, licet sceleratum
sit, tamen a diis prima ei voce conceditur, ne iteret carmen
infaustum.

531. MORS INVITA quippe ante tempus indicta.

SVBIT succedit, ut Virgilius ‘subeunt equites’, id est
ingrediuntur.

532. RETTVLIT A TVMVLIS ideo perversa pompa, quia ferri magis ad
tumulos consuerunt.

534. E MEDIIS R. I. R. ipsa cadavera.

535. QVAM TENVERE F. id est rapit.

538. AST VBI SER. S. urnas dicit, quibus membra conduntur, ipsae
enim faciunt cadavera tabe dissolvi.

539. TABE M. huius medullae tabe detracta corpora durescunt.

543. EXCREMENTA M. ungues dicit extremos.

LAQVEVM N. Q. haec omnia ad usum colligit magicae artis, sicubi
aut aliquis laqueo obiit aut cruce, haec membra conquirit.

546. ET INCOCTAS id est valde coctas.

547. INSERTVM MANIBVS CALYBEM id est ferrum; nam clavi eorum, qui
crucifixi sunt, manibus inseruntur. Ab his enim, qui ferrum
invenerunt, ferro nomen imposuit, ut Virgilius ‘at Chalibes nudi
ferrum’; hoc tractum est a Vergilio ‘striduntque cavernis
stricturae Chalibum’.

548. COACTVM congelatum.

549. MORSVS RETINENTE P. ipsa Erichtho pependit, dum nervum morsu
non potest amputare.

551. ANTE FERAS VOLVCRESQVE S. id est ipsum cadaver prima
obsidet.

553. EXPECTAT SICCIS ut difficilius possit auferre esurientes,
addidit lupos, quod ait Virgilius ‘collecta fatigat edendi ex
longo rabies et siccae sanguine fauces’.

554. VIVO sic effuso.

556. VIVVM viventium. VIVVM legitur et fusum cruorem, id est
poscunt.

558. VVLNERE SI VENTRIS id est ‘si opus est’ subaudimus.

NON QVA NATVRA ut puer enim inciso ventre effundatur, quod iter
nascentium non est, ut per uterum procreentur.

561. IPSA FACIT M. dum occidit, quos elegerit immolandos.

MORS OMNIS IN VSV EST et qui sponte moriuntur suo fato et
quicumque alia vi occiduntur et quos maga immolat, eorum omnium
mors huic artificio necessaria est.

564. COGNATO IN FVNERE id est adfinium vel propinquorum funeri
adhaerentes invasit haec maga.

568. MVRMVRA LABRIS ut mox umbra loqueretur.

569. ARCANVMQVE NEFAS id est quod ad umbras perferret occisus.

570. POMPEIO Sexto Pompeio, Pompei filio.

572. SVB NOSTRA T. D. id est quando sol est apud antipodas, ut
ait Virgilius ‘aut redit a nobis aurora diemque reducit’; tunc
enim apud eos est dies medius, cum apud nos media nox.

573. SVETIQVE M. Sexti Pompei; qui ad hoc nefas comites sunt
electi.

575. IN CAVTE S. Erichto scilicet magam.

576. PORRIGIT HAEMVS nomen est montis.

577. ILLA MAGIS et ipsis hominibus scientibus magicam et diis
eorum.

579. NE MARS ALIVM hoc est: ne transferrentur de Pharsalia ad
locum alterum bella civilia.

582. PHILIPPI ut ait Virgilius ‘paribus concurrere telis Romanas
acies iterum videre Philippi’.

583. SVAS sibi scilicet ad artem magicam necessarias.

585. AVERTERE sibimet vindicare.

586. MANES id est sperat.

587. HIC ARDOR S. Q. L. hoc solum desiderat et hoc cogitat.

591. QVAEQVE SVO <V.> P. D. C. sive ‘suo cursu ventura’
accipimus, sive ‘suo cursu devertere’, id est a suo.

593. NON VLTIMA TVRBAE id est ego, qui te rogo, non sum extremus
in populo Romanorum, sed Pompei filius, qui aut rerum ero dominus
aut heres huius funeris, quod facit pater per bella civilia.

596. MENS DVBIIS P. PAVET hoc dicit: quia incertus futuri nunc
spero, nunc timeo, hanc periculis et casibus eripe potestatem, ut
subiti in me venire non possint, postquam a te futura ego
cognovero.

598. VEL NVMINA T. hoc est: aut extorque superos deos, ut prodant
omnia, quae futura sunt, aut his parce et ab inferis haec
require.

601. QVOS PETAT E NOBIS quasi corporalem deum inducit mortem,
sive maga hoc possit facere, ut det corpus et morti.

602. QVOD QVAERERE C. id est non levis labor est, unde ‘dignum’;
id est merito solliciti sumus: etiam tu hoc ut quaeras, non sine
labore fiet.

603. VEL TIBI etiam tibi.

ALEA incertus eventus.

604. VVLGATAE hoc est, quod ab omnibus iam sciatur.

605. ET CONTRA id est sic elocuta est.

SI FATA M. si de unius, inquit, tua salute consuleres, facile
tibi succurrere possem; haec dicit ‘minora fata’. Nam cum fit, ut
de uno aliquis consulatur, facile potest et maturare interitum
et differre.

606. PRONVM vel promptum.

PRONVM facile.

607. INVITOS vel infernos.

INVITOS si ‘invitos’ legimus, erit ‘quamvis invitos’.

608. VNAM MORTEM id est hominis unius.

609. OMNIS συναστρίαν dicit.

610. STELLA SENEM id est et si hoc stellae eius decreverint, ut
usque ad senectutem vivat, nos acceleramus occasum.

612. CAVSARVM S. causa conexa causae, haec est, quae εἱμαρμένη
appellatur.

611. AT SIMVL deest ‘cum’, quod supra posuit, id est ‘at cum
simul descendit causarum series’.

612. FATA LABORANT id est ut, si aliquid volueris commovere,
cuncta moveantur. Nam iam causae series coniuncta descendit.

614. THESSALA T. F. omnes scilicet magae fatemur. Omnes posuit,
ne ipsa parum posse vel nosse videatur.

616. CONTENTVS sufficiens; deest ‘es’.

617. AD VERVM ut tibi explicem, quod futurum est.

619. SED PRONVM consequens [est].

NOVAE SIT C. cum tanti nuper occisi sunt.

607. PRAEBERE D. id est magicae huius.

621. VT MODO DEFVNCTI nuper occisi.

622. SOLE PERVSTIS nec sicca cadavera. <INCERTVM> quod non bene
loqui possit.

623. AVRIBVS INCERTVM quod intellegere non possit auditus.

624. GEMINATIS ARTE TENEBRIS ut geminarentur terrore, non ut
esset obscurior.

626. PROIECTA id est insepulta.

627. CONTINVO F. L. a cadaveribus scilicet.

FVGERE R. a cadaveribus abstractis unguibus.

628. IMPASTAE bene addidit ‘inpastae’, ut magam et fames timeat.

631. VOCEM quae sibi futura respondeat.

632. PENDENT I. M. sensus hic est: nulla, inquit, fata
ponderabant, quem illa de peremptis viris revocaret ad vitam, sed
quemcumque voluisset maga, de occisis ipse surgebat.

635. MONSTROQVE P. ab Erichtho.

640. VICTVRVM cum si quis ex viventibus sic traheretur, periret,
hic dixit sic tractum, ut viveret.

QVEM TRISTIS E. id est montem.

641. DAMNARAT S. quippe magicis.

643. SVBSEDIT H. quae humus subsedit tantum, ut vicina esse
inferis crederetur.

PRONIS pronae comae arborurum sunt, quae non eriguntur extantibus
ramis, sed demissae contra solum crescunt.

644. NVLLO VERTICE demittit enim, non erigit ramos.

645. PHOEBO NON PERVIA quae numquam receperit solem.

648. NON TENAREIS et in Tenaro enim fertur ad inferos esse
descensus, ut ait Virgilius ‘Tenarias etiam fauces, alta ostia
Ditis’.

649. MAESTVM M. CONFINE LATENTIS AC NOSTRI id est mundi, ubi
fines inferorum sunt iuncti atque superorum confine. Hoc confine
et haec confinia.

650. QVO NON METVANT E. M. nam adhuc paene hic locus sit
inferorum.

652. DVBIVM EST deest ‘tamen’.

QVOD TRAXERIT ILLVC sensus hic est: tanta huius loci est altitudo
et sic inferis proxima, ut licet arte sua Erichtho evocet manes,
incertum tamen sit, utrum umbras ideo videat, quod eas illuc
evocavit, an quod ipsa descendit ad eum locum, iuxta quem sunt
inferi constituti.

654. <FVRI>ALIS C. A. umbram describit, quae vocatur occisi.

655. APERITVR nudatur.

657. IPSVMQVE T. qui hoc fieri postularat.

658. CONSPICIT Erichtho.

661. LOQVENTEM hoc est: animam, quam evocat maga, tunc audient,
et qui nunc timent.

663. IGNIBVS Phlegethontis, ut Virgilius ‘qua<e> rapidus flammis
<ambit> torrentibus amnis Tartareus Phlegethon’.

OSTENDAM hoc dicit: si haec ostenderem, merito timeretis.

SI ME PRAESENTE V. saeviores enim fiunt, cum Erichtho coepit
instare.

664. VILLOSAQVE legitur et aspera.

666. IGNAVI o ignavi.

METVENTES id est qui mecum estis.

667. FERVENTI qualem viventes habent.

668. VVLNERIBVS L. N. quae nuper aperuerat acceptum vulnus in
proelio. Volunt hanc ipsam aperuisse defuncti pectus, ut ei
sanguis possit inmitti.

669. ABLVIT ne qua tabes in medullis interioribus permaneret,
purgat has maga et abluit tabo.

VIRVS LVNARE spumam dicit, quam luna effundit, cum vocatur in
terras.

670. HVC cum spuma lunae vel cum sanguine.

SINISTRO adverso atque nocituro.

671. NON SPVMA C. id est defuit.

QVIBVS VNDA T. E. rabidi canis spumam dicit esse conmixtam; nam
canis rabidi morsus medicinam habet, si accipiat mox potum in
frigida [convalescunt]; moritur autem, si post moras unda
contingatur. His ergo canibus timori est unda, quia per eam
necantur.

672. NODVS id est spina.

673. MEDVLLAE subaudi ‘non defuerunt’.

674. RVDENTES velorum funes.

675. ECHENAIS piscis est nomen, qui cum venti navem promoveant,
hic eam detinet morsu, et quod naves habeat et teneat, echinais
dicitur Graece, Latine remiligio dicitur, quod liget remos.

OCVLIQVE D. id est non defuerunt.

676. TEPEFACTA SVB A. S. ubi aquila nidum facit, ibi intra
lapidem sonare dicunt.

677. NON ARABVM V. S. illic volantes serpentes sunt, qui tura
custodiunt.

678. AEQVORIBVS <C. P. V. C.> margaritas hae in mari rubro
custodire dicuntur.

679. CERASTAE cerastes serpens; hic cum cornibus est; ideo
cerastes dicitur ἀπὸ τοῦ κέρατος. VIVENTIS ergo membranum pellis
dicit exuvias.

680. EOA orientali; haec autem avis vicina solis ortui dicitur
semper ardere et rursus de cineribus suis nasci.

681. ET HABENTIS N. P. ad haec, inquit, et alia contulit, quae
habent nomina et, licet facile inveniantur, generant tamen
similem potestatem vel pestem.

683. OS DIRVM ipsius magae.

683. HERBAS vel herbis. INSPVIT si ‘herbas’ legimus, addidit et
frondes, addidit et herbas, ‘quibus nascentibus os dirum inspuit’
accipimus; si ‘herbis’, est sensus: addidit frondes et quibus os
dirum nascentibus herbis inspuit, et herbas addidit.

685. TVNC VOX LETHAEOS C. P. H. quae infernos deos magis movere
possint quam quaevis herbae.

686. EXCANTARE devocare cantando.

687. DISCORDIA id est murmura. DISCORDIA autem pro discordantia,
ut Virgilius ‘atque ora sono discordia signant’.

688. LATRATVS HABET ILLA CANVM id est vox, quod supra posuit.

689. QVOD TREPIDVS BVBO hic masculino genere posuit ut Virgilius
feminino ‘solaque culminibus ferali carmine bubo’.

691. EXPRIMIT vox magae.

692. TONITRVA NVBIS id est exprimit.

693. TOT RERVM VOX VNA FVIT quam Erichtho fundebat imitata rerum
omnium voces.

694. PENETRATQV[A]E IN TARTARA L. ingreditur, sed loquendo.

696. ET CHAOS INNVMEROS multi enim esse dicuntur, quos chaos
miscere desiderat.

697. ET RECTOR TERRAE Ditem patrem dicit. Hic negat deos semper
perseverare, sed etiam eos quandoque perituros; nihil enim volunt
esse perpetuum Epicurei, quos poeta nunc sequitur.

697. TORQVET cruciat, quia dilata est.

698. MORS DILATA DEVM adeo ventura est, si est dilata in longa
saecula.

STYX verbum magae.

699. THESSALIS E. subaudimus ‘Elysii’. Omnes enim magae sunt et
inter nocentes umbras recipiuntur, non inter Elysium.

MATREMQVE PEROSA Proserpinam dicit, quae superos contempsit et
matrem; bene ergo perosa, ut ait Virgilius ‘nec repetita sequi
curet Proserpina matrem’.

700. PARS VLTIMA hoc dictum secundum peritiam magorum: partem
ultimam hominis esse finem Ἑκάτην.

701. TACITAE C. L. ut nobiscum invicem loquamur.

702. LAXAE spatiosae, sive vacuae, ut Virgilius ‘laxatque foros’.

703. REPETITAQVE FILA quia dum umbras evocat, iterum his fata
redonantur, sive quia semper, ut trahuntur fila, repetuntur.

SORORES Parcas dicit.

705. IAM LASSATE SENEX saepe et iterum enim transvehit, cum ad
Erichtho magam umbrae veniunt evocatae, ideo ergo ‘lassate’, sive
quia senex, ideo ‘lassate’, et erit alius sensus: Iam ad me
redeuntibus umbris, exaudite preces.

706. VOS SATIS O. N. tamquam aliter impetrare non possit.

707. SI NVMQVAM H. C. F. haec enumerat, quibus sceleste factis
inferi gratulantur.

709. LAVI id est si lavi.

PROSECTA et proiecta.

711. IMPOSVIT non qui imposuit, sed cui inposita sunt.

PARETE et cum rogat, cogit obsequium.

712. NON IN TARTAREO ipsam petit animam, quae adhuc Tartarum non
sit ingressa.

713. MODO L. F. sensus hic est: non latitantem in Tartareo antro
poscimus animam nec assuetam diu tenebris , sed modo descendentem
fugata luce, id est recens mortuam.

715. LICET permittitur, ut Virgilius ‘casta licet patrui servet
Proserpina limen’.

HAS EXAVDIAT H. id est anima.

716. AD MANES V. S. ut transvehatur; nihil ergo impedit, si ad me
exeat evocata, cum semel sit transvehenda, quod necdum factum
est, quia nuper defuncta non descendit.

DVCIS O. N. ordo est: omnia canat ducis nato Pompeiana umbra
militis nunc nostri; nam nunc meus est miles, postquam evocatur,
cum fuerit ante Pompei.

718. SI BENE DE VOBIS quae tantos interimunt, quot vos delectat,
o inferi.

720. ASTANTEM venire nolentem, sed longius stantem.

PROIECTI <C.> quod iaceret.

721. INVISA CLAVSTRA id est corpus.

723. FIBRAS subaudimus ‘pavet ire’.

724. A MISER o tu, cuius umbra revocata est.

726. HAS FATIS L. M. quod non mox corpus ingressa est.

728. EGIT id est quas potestate carminum perforavit.

729. RVMPIT irrumpit.

730. SECVRA MEGERA hoc cum indignatione dicit, quod vocem suam
Megaera audiat et sit secura, ut Virgilius ‘securi pelagi atque
mei’.

732. INFELICEM bene ‘infelicem’, quia redire horret ad vitam.

NOMINE VERO quod magica ars scit; nam haec in usu sunt:
Tisiphone, Megaera, Allecto.

736. ALIO PROCEDERE VVLTV haec omnia ad magorum peritiam
pertinent.

738. OSTENDAM ordo: teque deis ostendam.

740. CONTINEANT H. D. Hennaeam appellavit [aut] Proserpinam, quia
in hac Siciliae regione a Dite sublata est.

DAPES autem mala Punica accipimus, quae ieiuna absumpsisse
dicitur, ut desiderium matris amitteret.

741. QVAE TE CONTAGIA P. stupri scilicet.

742. NOLVERIT R. C. et hoc indignata dicit, quod noluerit
revocare, cum omnes illam sciant filiam reliquisse, sive hoc
magae sciunt, quod nos ignoramus.

743. ARBITER iudex, Dis pater.

RVPTIS TITANA CAVERNIS ut Virgilius ‘trepidant inmisso lumine
manes’.

744. PARETIS sic quaerit, ut cogat. AN ILLE deus maior, quem magi
noscunt.

746. NON EXCVSSA T. ordo: quo vocato terra excussa numquam non
tremit.

QVI GORGONA quam alii dii non viderunt; hic ergo plus omnibus
potest.

746. APERTAM in aspectu suo positam et proditam.

747. VERBERIBVSQVE S. ‘suis’ ipsius Erinys, quibus castigare ipsa
consuevit, his caeditur.

748. INDESPECTA T. V. Q. T. id est qui his locis regnat, quae nec
vos despicere valetis; vult ergo ipsum esse sub inferis. Nam hoc
exponit ‘cuius vos estis superi’.

749. STYGIAS QVI PEIERAT V. hic peierat, quia omnibus potior est
et non timet Stygiam ut dii alii, ut Virgilius ‘di cuius iurare
timent et fallere numen’.

750. ASTRICTVS qui ante fuisset astrictus.

752. EXCVSSAE et percussae.

754. MISCETVR M. id est priori.

PALPITAT ARTVS et nominativus potest accipi singularis ‘omnis hic
artus palpitat’ et accusativus pluralis ‘hanc rem palpitat’, id
est omnes artus.

756. TERRAQVE R. EST id est a terra.

757. DISTENTO L. R. oris diductio rictus dicitur, ut ait Cicero
‘ut rictum eius ac mentum esset attritius’.

758. VIVENTIS IN ILLO non enim interna vita remeabat.

760. INLATV<S> M. luci iterum datus.

762. RESPONSVRA DATVR ut nihil prior ipsa loqueretur, nisi
Erichtho ante quaesisset.

THESSALA Erichtho ait.

763. NAM VERA L. hanc ei mercedem promittit, ut si vera dixerit,
faciat haec maga, ne aliquando iam ab aliis inquietari possit
haec umbra.

764. IMMVNEM otiosum, vacantem.

768. SIT TANTI V. I. id est in hoc tibi proderit, quod iterum
revixisti, ut aeternam a me quietem et otium consequaris.

769. LETHES τῆς Λήθης.

771. SORS OBSCVRA D. vix intellegenda responsa.

772. DVRAEQVE ORACVLA M. hoc est: et quisquis adit fortis mortis
oracula, certus ab umbris discedat.

773. DA NOMINA R. et quae futura sunt et ubi fient.

774. CVNCTA vel fata.

775. ADDIDIT ET C. et incantavit, ut divinum spiritum umbra
conciperet.

QVO QVICQVID C. V. maga enim carmine suo facit, ut sciat umbra,
quod haec posset videre.

776. MAESTVM F. M. C. id est dixit, quod postea sequitur.

778. REVOCATVS AB A. R. a maga scilicet revocatus.

780. EFFERA nimis fera.

ROMANOS A. D. M. Romanorum ducum umbras dicit, qui ante
perierunt.

783. DIVERSI L. D. cedunt, inquit, umbrae de sedibus suis, quia
post civile bellum noxia illuc turba ventura est.

784. HI FECERE P. duces, qui apud inferos constituti sunt.

785. DECIOS Decii, qui se pro exercitu devoverunt.

786. LVSTRALES gloriosas, inlustres; hoc est per quorum mortem
sit lustratus exercitus; vel ‘lustrales’ devotas.

787. FORTVNA cum tanta ei praestiteris, ut felix Sylla diceretur.

QVERENTEM quia filius eius, Sylla Faustus, periturus est in parte
Pompei.

788. DEPLORAT L. P. S. Scipio enim in Africa periit, qui fuit e
familia Scipionis Africani.

790. MAERET CATO F. N. id est Catonis, qui se apud Vticam
occidit; ideo ‘non servituri’ dictum.

792. BRVTE PIAS I. G. V. V. hic est, qui Tarquinios eiecit et
primus consul est factus. Merito ergo gaudens videtur, quia
Brutus, qui de familia eius est, occisurus est Caesarem.

793. ABRVPTIS C. M. hi gaudent, quia et ipsi fuerunt contra rem
publicam.

794. MARIIQVE T. id est axultant.

NVDIQVE C. exerto enim brachio fuit Cethegus, ut ait alibi <II
543> ‘exertique manus vesana Cethegi’.

795. [ET] POPVLARIA N. D. quia et hi seditiosi fuerunt.

796. IMMODICOS inmoderatos, id est qui leges plurimas
promulgassent.

AVSOSQVE I. G. sic de Gracchis et Salustius ‘et sane Gracchis
cupidine victoriae haud satis moderatus animus fuit’.

798. PLAVSERE plausum dedere.

799. POSCIT T. N. quia nacentiores ad Tartara sunt post bella
venturi; his ergo dat locum.

REGNI P. I. PALLENTIS APERIT pandit et efficit ampliores, ut
capere possint venientium multitudinem noxiorum.

800. ABRVPTAQVE S. in altum demissa, ut Virgilius ‘fertur in
abruptum magno mons inprobus actu’.

801. ET DVRVM V. A. ‘asperat’ subaudimus; est hoc autem lapidis
genus, ut ait Virgilius ‘solidoque adamante columnae’.

803. O IVVENIS Sexte Pompei.

PLACIDO M. P. <Q.> D. Q. hoc est: scias Pompeium apud inferos
poenam non esse passurum; quod enim vincitur, innocens
aestimatur.

804. REGNIQVE IN P. S. in Elysiis campis.

805. POMPEIO S. L. ipsos manes locum servare Pomepio.

NEC GLORIA P. hoc est: nec eum angat Caesaris gloria, quae non
multo tempore permanebit.

806. VENIET Q. M. O. quoniam occidetur et Caesar.

807. MAGNOQVE SVPERBI ordo: et magno animo superbi descendite.

808. QVAMVIS E PARVIS BVSTIS parvis ideo, quia non sunt honeste
sepulti Pompeius et filius.

DESCENDITE B. id est ad manes.

809. ET ROMANORVM M. C. D. hoc propter Caesarem dictum, qui
occisus in deorum numero est relatus.

810. QVEM TVMVLVM N. quaeritur, inquit, quem tumulum Nili unda
abluat; Pompeium dicit, cuius corpus iuxta Nilum est conditum.

QVEM TYBRIDIS ABLVAT VNDA Caesaris dicit, qui discerptus a Bruto
et Cassio missus in Tiberim est.

811. TANTVM D. F. P. qui subito moriatur, inde contendunt; nam
uterque morituri sunt.

814. IPSE C. S. G. P. I. A. mox enim in Sicilia hic somniaturus
est patrem suum Pompeium ad se venientem et suadantem sibi, ut
fugiat; unde fatum, quod sibi immineat, recognoscet.

815. ILLE QVOQVE id est Pompeius.

817. LIBYAMQVE A. Q. TIMETE in his enim locis Pompeius cum filiis
occisus est.

818. VESTRIS FORTVNA T. ibi enim singuli occisi sunt, ubi ante
superarant.

819. O MISERANDA D. familia.

820. TVTIVS E. victus est enim illic et non illic occisus est.

PEREGIT explicavit.

824. CONSVMPTO IAM I. S. nunc enim in eam non habent potestatem,
quia arte magae renata est, non lege naturae.

825. EXTRVIT ILLA R. Erichtho.

VENIT D. A. I. qui consuevit afferri.

827. AD CASTRA P. Pompei.

828. LVCIS D. C. albescente iam die.

830. IVSSA ab Erichtho maga.

TENERE D. remorari.

 VII. ARGVMENTVM LIBRI SEPTIMI.  

Pompei somnium, querelam exercitus, quod traheret bellum,
prodigia in partibus Pompei, adlocutiones ducum in pugna
Pharsalica, fugam victi Pompei Larissam, non sepultos a Caesare,
qui in acie ceciderunt.

1. SEGNIOR OCEANO QVAM LVX AETERNA V. ‘segnior’ magis segnis, ut
ait Virgilius ‘haud illo segnior ibat Aeneas’.

OCEANO ab Oceano.

2. AETHERA CONTRA contra orientem enim currit, sed orbis
vertigine rapitur, ut cum eo ire videatur, hinc Virgilius ait
‘solisque labores’.

4. DEFECTVS ἔκλιψιν lucis, id est pati voluit.

5. NON PABVLA F. dicunt enim philosophi ex nubibus flagrantiam
solis accendi.

7. PARS VLTIMA VITAE bene ‘pars ultima felicis vitae’; hoc die
enim amissurus est victoriam et iturus ad Aegyptum.

9. NAM POMPEIANI quod in urbe construxit.

14. PRIMIQVE AETATE TRIVMPHI primo enim de Afris triumphavit,
inde de Hispanis; ‘primi’ ergo ‘triumphi aetate’ id est Africani.

15. HIBERVS fluvius in Hispania, unde Hiberi sunt dicti.

16. SERTORIVS IMPVLIT A. subaudimus ‘post domitas gentes’.

17. VESPERE PACATO occidente, ubi sunt Hispani.

PVRA VENERABILIS AE. in toga pura, cum in senatu sederet, sicut
in toga picta, cum triumpharet.

19. SEDIT ADHVC R. E. cum enim adhuc eques Romanus esset, iussus
est triumphare.

SEV FINE BONORVM trino intellectu causa interpretatur huius
somnii.

20. AD TEMPORA LAETA aut ideo hoc somniavit, quia quies sub
honorum fine venturis malis tristis ad ea confugit tempora, quae
felicia Pompeius exegit, aut consuetis ambagibus aliud ostendit
quies, cum esset factura contrarium, aut fortuna sic per somnium
dedit urbis aspectum, cum eam Pompeio iam cernere non liceret.

REFVGIT id est quies.

22. MAGNI ingentis.

26. CRASTINA D. Q. sensus hic est: nolite, inquit, hos somnos
abrumpere, in quibus urbis optata moenia contuetur; crastina enim
quies erit dira. Nam erunt bella et quod passus erit per diem,
hoc cogitur in somnis videre per noctem.

MAESTA DIVRNA quae per diem fuerit.

28. VNDE P. S. sensus hic est: quando tales habebunt populi
somnos aut tam beatam noctem, ut habuisti tu, Magne? Nam tu illos
vel per somnium vidisti, illi te vel per somnium videre non
potuerunt.

29. VEL SIC per somnium saltem.

31. QVO F. C. V. Q. ut et tu et Roma sciret te periturum.

32. TANTI F. ut vos per somnium invicem videretis.

33. TV VELVT A. V. M. I. <V.> nunc uterque fallitur, et Pompeius
et Roma. Tu enim sic profectus es, tamquam rediturus incolumis
esses et posses in urbe mori. Illa autem, id est Roma, quae te
sciret semper habuisse effectum voti quod circa te gessit, non
credidit hoc scelus placere fatis, ut tu et vincaris et pereas et
Roma etiam tumulum tuum perdat.

34. ILLA Roma.

37. FLESSET si in urbe interisses.

38. INIVSSVSQVE P. cui iuberi lacrimae non possent, sed qui
sponte plangeret.

39. CEV BRVTI F. V. publice enim a feminis defletus est, cum
perisset; hic enim Tarquinium expulit pudicitiae direptorem.

40. VICTORIS INIQVI Caesaris.

41. FLEBVNT SED DVM TVRA FERVNT dum haec pro victoria Caesaris
faciunt, sed coacti, te tunc tamen flebunt.

43. O MISERI Q. G. decretum enim est, ut mortem Pompei flere
libere non liceret; hos ergo miseros dicit, qui tacite gemunt,
non plangunt.

EDERE absumpserunt.

45. VICERAT A. I. id est ortus dies fuerat.

47. SIGNA PETIT P. id est turba.

48. NON TOTVM VISVRA DIEM id est peritura, antequam dies
finiretur.

49. DVCIS Pompei.

50. ADMOVET inpellit horas, id est dimicandi cupidine accelerant
sibi fata postrema.

54. INDVLGENS R. id est qui orbem diutius cuperet obtinere, et
bellum ideo differret.

55. PACEMQVE TIMERET ne privatus fieret post triumphum.

57. PATRIAQVE P. T. T. se teneri sive bella; de longinquis enim
regionibus venerant Pompeio auxilia conferentes.

58. HOC PLACET O SVPERI ἀποστροφή ad deos.

59. NOSTRIS E. A. C. ut quod perimus, nobis imputetur, non fatis,
quia ad pugnam venire properamus.

PROPOSITVM id est si cladibus irruimus, id est in clades sponte
properamus.

61. PHARSALIA C. ibi enim habebant pugnandi votum, ubi eos
manebat exitium, hoc est, quod fieri poeta conqueritur.

65. PERTVLIT I. ordo: cunctorum voces Tullius pertulit, id est
pro omnibus est locutus motus bellis. Sensus hic est: Tullius ad
Pompeium locutus est, ut proelium sumeret; irascebatur enim
bellis, quod cum hic perorare vellet in pace, tam belli longo
tempore tacere compulsus est.

66. MILES ipse Tullius miles; in Pompeianis enim castris
militavit.

67. ROBVR FACVNDIA C. levem, inquit, causam Ciceronis exaggeravit
oratio.

68. HOC Fortuna hoc solum precatur, <ut> uti se velis, id est ut
felicitatem non spernas, quam tibi offert.

71. ADFVSI genibus advoluti.

72. HVMANI G. hoc est: omne hominum genus ideo tam diu dimicabit,
ut unum Caesarem vincat.

73. POMPEIVM V. L. sensus hic est: merito omnes gentes aegre
ferre, quod tarde Caesar opprimitur; cum enim eas transcurrens et
transiens subegeris, nunc in solo Caesare tuam victoriam
demoraris.

74. TRANSCVRRENTI id est Pompeio.

75. FIDVCIA FATI id est abit fiducia.

79. SI DVCE T. hoc dicit: si nos te esse voluimus iustissimum
ducem, cur non obtemperas voluntati nostrae? Cur non senatui
summum ius concedis, qui te ducem fecit, si quod pugnas, nobis
erit profuturum?

IVSSO et hic ‘bella geruntur’ accipimus.

80. SIT IVRIS habeam in potestate.

84. AVET cupit et avide vult.

MILES TE MAGNE S. hoc dixit: scire vult senatus, cuius neglegis
voluntatem, utrum sub te militet et sub tuo iure sit constitutus,
an vero ipse tecum sui iuris participaverit potestatem.

85. INGEMVIT RECTOR Pompeius.

87. SI MILITE M. si hoc necessarium est tantum, ut vobiscum
pugnem, non ut imperem vobis, quid facere debeatis.

88. NON DVCE T. E. ut Virgilius ‘nec defensoribus istis tempus
eget’.

88. NON et nil.

<FATA> dei et hominum.

90. SITQVE <HOMINVM> M. L. I. N. P. id est si<t> et hic ultimus
dies magnae hominum parti, id est Pompeianis.

91. MAGNVM Q. C. P. aut ‘magnum diem accepisse’ intellegimus, id
est ut sit magnus dies illi, quo cuncta peritura sunt, aut
‘accepisse Magnum’, id est Pompeium, ‘accepisse diem’. Ad
proelium enim non cogo, sed cogor.

94. VIOLATAE TRADERE P. labor scilicet belli.

97. ABSTVLIMVS T. id est Caesari.

EXCLVSIMVS A. TOTO de duobus elementis dicit exclusum Caesarem,
in quibus homo potest esse, ut Virgilius de mari ‘rerum pars
altera adempta est; terra autem in nostris manibus’, sic alibi
‘quae nunc tellus, inquit, [aut] quae me aequora possunt
accipere’, et quia perdidit, ubi sunt homines, ‘aut quid iam
misero mihi denique restat’.

98. AD PRAEMATVRAS S. I. ante tempus maturatas, id est cum seges
plena non esset.

99. AGMINA COMPVLIMVS supra hoc dixit fame obsidentem exercitum
Caesaris laborasse.

100. VT MALLET S. G. ne fame cruciaretur.

102. HIS QVIBVS EFFECTVM EST subaudimus ‘rebus’ aut ‘his
hominibus’, qui hoc effecerunt, ne tiro metueret.

101. BELLI PARS MAGNA PERACTA EST * * *.

102. NE PVGNAM T. P. tirones habet Pompeius in exercitu suo; unde
hoc tempore, quo dilatum a se bellum est, in hoc dicitur
perfecisse, ut institueret novos milites, ne timerent. Sed hoc a
poeta per sententiam dictum, quia tironem docuerit non pavere;
his pars magna belli est iam peracta.

104. MVLTOS IN SVMMA P. M. hoc est desperatio, ut, quoniam metuit
id quod metuit, velit citius experiri.

106. QVI PROMPTVS paratus.

SI COMMINVS INSTENT ipsa metuenda.

107. ET DIFFERRE POTEST illum dicit esse fortissimum, qui et
paratus est omnia metuenda ferre, cum venerint, et tamen laborat,
ut differat.

108. TRADERE FORTVNAE ut quae iam prospera contigerunt, rursus in
dubios revocentur eventus.

109. PVGNARE D. Q. V. M. si enim modo bellum gerimus, pugnamus,
si differimus, vincimus,

111. ACCIPE MAIORES id est a me factas.

112. NEC CRIMEN ERIT NEC G. B. ‘crimen’, si vincimini, ‘gloria’,
si vincitis. Bene autem negat ad se belli exitum pertinere, quia
fortunae reddidit res Romanas.

113. VINCIS APVD S. V. M. C. I. id est di citius te exaudient,
Caesar, iniqua poscentem quam me aequa; nam pugnatur, quod tu
vis, pax non est, quod ego opto.

116. IBIT ENIPEVS fluvius Thessaliae, ut ait Virgilius ‘et caput,
unde altus primum se rumpit Enipeus’.

118. PARTISQVE RVINA id est si ex morte mea nullum discrimen est
habitura res publica nec pars quam secutus sum, cupio primus
occidi. Et est ordo: prima lancea funesti belli caput hoc feriat.

120. LAECIOR quam est mors.

HAC CLADE PERACTA sensus hic est: hodie, inquit, hac clade
peracta Pompeius aut invisum erit populis nomen aut miserabile.
‘Invisum’ ergo, si post me pax fuerit, me omnes occisum
execrabuntur veluti causam belli civilis, ‘miserabile’, si nihilo
minus erunt bella me perempto, cum sine causa occisus sim nihil
paci omnium profuturus.

122. QVOD SORS FERET V. R. hoc ait: quicquid victus mali in
ultima sorte pertulerit, hoc totum ad victoris crimina
conferetur, quippe in socios sunt saevituri.

127. PVPPIS ONVS T. ipsum gubernatorem, cum cedens vento reliquit
officium gubernandi, appellavit ignavum onus puppis, quia iam
tantum vehitur, non gubernat.

TRAHITVR sic, inquit, remisit Pompeius imperium suum furentium
militum voluntati.

130. ET MORS VENTVRA EST ipsum pallorem venturam mortem dixit, in
hoc enim signa sunt mortis, ut ait Virgilius ‘et pallida morte
futura’.

SIMILLIMA FATO quo inpendet interitus.

131. ADVENISSE D. ‘palam est’ subaudimus.

132. CONDERET constitueret.

QVAERI R. QVID ESSET utrum imperaretur huic an ipse regnaret.

134. ATTONITVS MAIORE M. quod de omnibus suis periculis
cogitabat.

137. TOT RERVM FINEM ubique ‘cernens’ subaudimus.

138. VRBI pro urbe et Pompeio.

131. FATVM REBVS IN AEVVM constat, inquit, diem advenisse, qui in
aevum humanis rebus daret fatum; hoc enim die Caesar victoriam
consecutus primus factus est imperator, quae res perpetua facta
est, ut res omnes humanae fatum habeant serviendi.

140. EXARSIT MVCRO cum enim acuitur, incalescit.

LANCEA SAXO id est apposita saxo, ut curva non sit, inprimitur.

141. TENDVNT NERVIS M. A. quam ante tendebant.

143. AVGET EQVES S. calcaria.

ARTAT H. legitur et aptat.

145. PHLEGRA locus Thessaliae, ubi sunt Gigantes proceati, sive
mons, ubi cum diis bella gesserunt.

146. MARCIVS qui Marti fiebat.

SICVLVS INCVDIBVS nam iuxta Siciliam Vulcania est, ubi est
officina Vulcani, ut ait Virgilius ‘insula Sicanium iuxta latus
A. q. e. L. fumantibus a. s. quam s. s. et C. e c. a. A. tonant’.

147. ITERVM iam enim rubuerat, cum primum est fabricata.

148. PITHONE de quibus ante serpentem Pythonem vulneravit.

150. PALLENEA IOVI a Pallene, civitate Thessaliae, ut ait
Virgilius ‘patriamque revisit Pallenem’; ibi Iovi a Cyclopibus
sunt fulmina fabricata.

153. CVM PETERENT Pompei milites.

143. <ARTAT H.> ‘artat’ melius, nam pugnaturi signum est, cum
sciamus econtrario habenas laxare, qui fugiunt.

155. ADVERSASQVE F. id est detulit.

IGNE COLVMNAS ut magnitudo ignis trabes faceret et columnas.

156. TIPHONAS AQVARVM tiphones ignes sunt caelestes in modum
serpentium tortuosi, qui quo ceciderint universa consumunt; hos
ideo aquarum avidos dixit, quia in mare saepe labuntur.

159. PERFVDIT GLADIIS id est ipso ferro perfudit capulos, quod de
gladiis liquescebat.

PILA LIQVAVIT liquefecit.

161. COOPERTA EX. apum examine tunc dicit signa contecta, quod
omen adversum est.

162. VIXQVE R. S. ut Virgilius ‘cum primum vellere signa
annuerint superi’.

163. SIGNIFERI MERSERE C. ut et qui eadem signa portabant, eis
graviora solito viderentur nec ferre sufficerent.

164. PVBLICA SIGNA deest ‘venerunt’. Dicit autem deorum simulacra
flevisse, sic factum ut Virgilius ait ‘maestum inlacrimat
templis ebur aeraque sudant’. Potest autem et hic nihil deesse,
ut sit ordo: nec non [et] innumero cooperta examine signa vixque
revulsa solo maiori pondere pressum signiferi mersere caput. Et
sequitur repetitio: signa Romana et publica rorantia fletu usque
ad Thessaliam.

166. EMATHIOS legitur et Emathiae.

168. AT TV hinc factus ad Caesarem transitus.

171. TAM SAEVE adverbium est.

172. IAM DVBIVM subaudimus erat.

168. QVAS R. VOCASTI E. ut hoc noverit, quomodo dii colantur
mali.

172. MONSTRISNE DEVM incertum, inquit, erat, utrum vere dii haec
ostenderent, quae dicturus est, monstra, an illi timore hoc
crederent se videre.

174. CONVALLIBVS HEMVS ut per hiatum terrae Haemus subduceretur,
Pindus autem Olympo iungeretur et unus fieret ex duobus.

175. PHARSALIA multis visa.

176. BOEBEIDA SANGVIS Boebeis palus in Thessalia iuxta montem
Ossam, ut ait Ovidius in Metamorphoseos septimo <231> ‘iuncosaque
litora Boebes’. Est ergo ordo: ire visus est rapidus sanguis per
Osseam Boebeida.

177. INQVE VICEM invicemque mirantur.

OPERTOS in tenebris se invicem contuentur Pompei scilicet et
Caesaris milites.

178. ET PALLERE DIEM mirantur.

179. DEFVNCTOSQVE PATRES legitur et defunctos volitare patres.

ET SANGVINIS VMBRAS adfinium.

184. ATQVE O. SCELERVM id est hoc subito furore dari sibi omen
existimant, quia se putant circa suos scelera esse facturos.

186. LYMPHATO T. M. fanatico atque furioso, per quem videri sibi
talia videbantur.

187. TYRIIS QVI GADIBVS Hispanis; sed cum illuc Tyrii
pervenissent, posita civitate Gades lingua sua appellaverunt.

HOSPES id est Romanus.

188. ADIACET vicinus est.

ARMENIVMQVE B. R. A. quisquis bibit. Hoc vult dicere: non solum
illos, qui in bello perituri erant hoc passos, verum omnes
Romanos, qui ubicumque terrarum remota tenuerunt, praesagasse hoc
malum, cum ignorarent, an essent bella civilia.

189. QVOCVMQVE EST S. M. id est Romanus est hospes.

191. CORRIPIT castigat, inquit, dolentem animum suum, quod
tristis est, cum nulla sit causa, nam nescit.

192. EVGANEO Euganus mons in Venetia.

193. VBI FVMIFER EXIT aquas enim calidas habet.

194. ANTENOREI quem Antenor transiit, ut ait Virgilius ‘Antenor
potuit mediis elapsus Achivis Il. p. s. a. i. t. r. L. et fontem
superare Timavi’. Iuxta hunc enim condidit civitatem, ut hic,
tamen ille urbem Patavi.

DISPERGITVR VNDA T. ora enim novem habet, ut Virgilius ‘unde per
ora novem’.

195. VENIT S. ordo: augur dixit ‘venit summa dies’.

SVMMA DIES verba auguris.

197. SEV TONITRVS AC T. I. poetae verba dicentis, unde hoc augur
invenerit.

197. SEV TONITRVS hoc tonitru est generis neutri, hic masculinum
posuit et non quasi monoptoton declinavit.

201. DISSIMILEM C. C. id est diebus.

203. AVGVRE MENS HOMINVM hoc dixit: si essent periti homines, dum
augures docent bellum, quod gerebatur, Pharsalia spectari
potuisset in caelo.

205. O SVMMOS HOMINVM Pompeium dicit et Caesarem primos inter
homines, ut Virgilius ‘Turnus ego, haud ulli veterum virtute
secundus’.

207. HAEC ET APVD SERAS G. posteros dicit, ut ait Virgilius
‘seris factura nepotibus umbram’.

209. SIVE ALIQVID MAGNIS sive per se erunt famosa, sive per meum
carmen, si quid tamen nos possumus addere perennitatis his rebus;
verecunde dubitat ut Virgilius ‘si qua fidem tanto est operi
latura vetustas’.

210. CVM BELLA ordo: haec apud seras gentes cum bella legentur,
spes et peritura vota movebunt.

211. SPESQVE METVSQVE SIMVL dicit in caelo nullius tunc nisi
Pompei et Caesaris fata tractata, quorum fortuna fatum faciebat
universis; nam totum caelum obscuratum est et in monstra commotum
[est] dimicantibus his duobus.

SPESQVE METVSQVE SIMVL etiam posteris vestris haec bella hunc
affectum movebunt, quo nunc vos venitis ad proelia, id est sic
magnitudine sua in animis adhaerescunt, ut videantur affectu
velut belli praesentis divagari.

211. PERITVRAQVE VOTA sive generaliter omnium vota dixit
peritura, sive haec tunc peritura, quia non erunt tunc bella, cum
haec vota sumentur in cassum.

212. VELVTI VENIENTIA F. quasi futura haec sint bella, non
fuerint.

213. ADHVC cum iam et victus sit et occisus.

MAGNE FAVEBVNT innocentiorem enim qui victus est iudicabunt.

214. MILES AVT ADVERSO PHOEBI Pompei acies describitur.

215. LVMINE COLLES armorum scilicet lumine adverso sole
lucentium.

217. CORNVS TIBI C. S. et hoc nomen cornu, cum sit monoptoton,
sic declinat ut sollemniter [ut supra] de tonitru fecit.

218. LENTVLE CVM PRIMA primam ergo regit et quartam.

220. AVERSO DOMITI D. F. T. M. bene ‘averso numine’, id est
sinistro et irato, ut Virgilius ‘diva solo fixos oculos aversa
tenebat’. Hic est autem Domitius, qui apud Corfinium civitatem
positus deditus est Caesari a militibus suis ab eoque dimissus.

223. LIBYCO DVX PRIMVS IN ORBE hoc dixit: Cilicum agmina tenebat
Scipio, qui in hoc orbe Pharsaliae nunc erat miles, futurus dux
postea in orbe Libyco; nam dux factus contra Caesarem in Africa
dimicavit.

SCIPIO MILES IN HOC id est orbe Pharsalico accipimus.

225. ET LARGVS HABENAE qui currentibus equis laxiores habenas
largiatur, ipse doctus equitandi.

226. SICCI SED P. C. id est iuxta fluvium erant Cappadoces, sed
sicci campi reges et tetrarchae plurima occuparant et implerant.

227. MAGNIQVE TYRANNI sub quibus reges sunt et tetrarchae.

228. ATQVE O. L. Q. S. quae servit et paret victa Romanis tenet
plurima sicci campi.

PVRPVRA id est reges.

229. ILLVC ET LYBIE N. Graece declinavit ἡ Λιβύη

230. ITYREIS C F. I. S. de Pharsalia, inquit, Ityreae sagittae
cucurrerunt. Haec gens Syrorum est, de quibus ait Virgilius
‘Ityreos taxi torquentur in arcus’.

231. SOLITVM P. IN H. id est Caesarem, qui contra vos et ante
pugnavit bello scilicet Gallicano.

233. ERIPE VICTORI G. occidantur, inquit, omnes, ne sint, quibus
victor imperet Caesar.

234. TOTOS CONSVME TRIVMPHOS id est quos habiturus est Caesar.

236. AD SEGETVM R. ad frumenta rapienda.

238. MILLE PETITVM quod semper optaverat.

240. AEGER QVIPPE MORAE qui moras ferre non posset, ut ait
Virgilius ‘oditque moras’.

241. COEPERAT et quae non olim coeperant trahi, id est paulo ante
suscepta.

242. VT LENTVM D. NEFAS hoc dixit: cum Caesar odisset moras et
festinaret ad regnum, bella civilia, quae paulatim trahebantur,
condemnabat hactenus et esse ea lentum facinus iudicabat.

244. NVTARE RVINAM id est omnium rerum. Hoc dicit: etiam
Caesarem, qui audacissimus erat, adventu civilis belli subito
horrore trepidasse.

247. MENS STETIT IN DVBIO sensus hic est: mens Caesaris, quae
sibi prospera omnia promittebat, tunc in dubio stetit, ut nec
timeret nec speraret; non sperabat, quia Pompeium noverat in
aliis bellis fuisse felicem, non timebat, quia et sibi semper
evenisse sciebat optata.

QVAM NEC SVA F. T. id est mentem.

249. PROSILIT HORTANDO MELIOR F. quae melior est ad vulgus
hortandum.

253. QVANTVS SIT C. H. in potestate vestra est, ut Caesar aut
omnibus imperet aut fiat extremus.

256. IN QVAM DISTVLIMVS id est diem.

VETITOS REMEARE TRIVMPHOS ut modo triumpharemus, qui post
victoriam Gallorum non sumus triumphare permissi.

259. HAEC FATO id est dies haec est.

260. SVMPSERIT ut ait Cicero in Caesarianis ‘nunc melior <e>a
iudicanda est, quam etiam dii adiuverunt’.

262. GLADIOSQVE E. C. hoc est: vincendo probate iuste vos arma
sumpsisse.

263. NVLLA MANVS B. sensus hic est: nos quidem probamus factum,
quod bella suscepimus, sed damnabitur hoc factum, si de nobis non
nos, sed alter coeperit iudicare, id est Pompeius ultor; nam si
ego victor probabo quod factum est, purus ero et innocens.

267. PLEBEIAQVE TOGA ex equestri enim ordine fuit.

267. MODICVM cum modo viventem, ut ait Sallustius ‘modico quoque
et eleganti imperio percarus fuit’.

268. NIHIL IPSE RECVSO quasi cogatur, ut dux sit illis dum
imperium conferre desiderat.

269. INVIDIA REGNATE MEA ut dum omnes in me invidiam conferunt,
quod affectaverim regnum, vos teneatis imperium, id est quod
pugnatis, mihi imputetur, et vobis, quod vincitis, prosit.

NEC SANGVINE M. nec multis laboratis, ut mundum occupare
possitis; ignavos enim habemus inimicos.

271. IGNAVA PALESTRAE quae propter studium palestrae usum nesciat
proeliorum; sed ingeniose dictum, ut per palestram ignavi sint,
cum inde fortes esse deberent.

273. NON ILLA id est turba.

TVBAS id est suas latura.

275. BELLA MANVS F. pauci enim cives nostri sunt, ceteri
peregrini.

PVGNAE PARS MAGNA L. ut multitudinem populi minuat, quia orbis
hic praegravatur. ‘Levabit’ ergo leviorem faciet accipimus exitio
plurimorum.

276. ROMANVMQVE O. H. sive ‘Romanum hostem’ Pompei militem
accipimus, sive ‘Romanum hostem’, id est Romanorum; nam in hoc
civili bello multi extranei morientur, qui poterant contra
Romanos bella suscipere sive sumpserunt.

277. FAMOSA famosa sunt malae famae.

279. QVAS TOT id est gentes.

279. DVXIT POMPEIVS IN V. hoc, inquit, probate: gentes istas,
quas multis triumphis in urbem Pompeius induxit, ita esse exiguas
[et ignavas], ut omnes collectae unum triumphum plenum facere
non possint, id est semel de omnibus triumphare non debuit, de
quibus singulis totiens triumphavit.

281. ROMANA P. CVIVS pertinebit, inquit, aliquando ad Armenios,
qui dux Romanorum totam habeat potestatem, id est ego an
Pompeius. Negat ergo fieri posse, ut pertineat.

282. EMPTVM MAGNVM id est redemptum, ne ipse moriatur.

SANGVINE QVISQVAM ut parvo suo sanguine et minimo Pompeium omnium
Romanorum rebus faciat imperare, et hoc negat quemquam
barbarorum esse facturum.

284. ROMANOS ODERE OMNES ac per hoc nec Pompeium, qui Romanus
est, fideliter adiuvabunt.

285. QVOS NOVERE MAGIS eos, inquit, dominos gravius ferunt, quos
noverunt, id est Pompeium, qui subactis his imperavit. Interim
hoc egit, ut primum utrumque odissent exterae gentes et Pompeium
et Caesarem, nunc facit, ut Pompeium magis videantur odisse.

286. QVARVM manuum.

QVARVM vel quorum.

289. DICERE NON FALLAR hoc est certum dicam.

290. VESTRVM id est me.

291. FACIESQVE TRVCES dicit se in vultibus torvis eorum videre
eos futuros esse victores.

292. VIDEOR F. SPECTARE ac si diceret: videor videre.

294. CORPVS quasi unum corpus sit senatus universus.

295. SED MEA FATA M. id est haec videre iam videor et vos
loquendo detineo.

297. SPE TREPIDO id est facit me spes ipsa trepidare, quia magna
est.

298. TAM PROPE ME S. numquam, inquit, vidi superos tam prope me,
id est aut ad quorum usque ego felicitatem pervenerim, aut qui ad
me proximo steterint adiuvandum, ut Virgilius optavit ‘et
propius res aspice nostras’.

299. ABSVMVS A VOTIS id est a victoria hic brevis nos separat
campus, ubi hostes sunt constituti.

300. QVAE POPVLI R. Q. T. promittit hic praemia.

302. THESSALICAE TANTVM S. ut fatum de exitu belli populo Romano
ipsa constituat.

303. AVT MERCES HODIE B. id est hodie aut hic victoriam
comparamus aut vincimur, quod nobis in Thessalia praeparatur.

304. CAESAREAS S. C. quibus potest Caesarem hostis infigere.

306. SEPTORVMQVE NEFAS hoc dicit: videte, quid de me facturus est
Pompeius et ipsa respicite; nam Pompeius, quia de Syllae
partibus fuit, haec quae fecit Sylla, facturus est, et quae
fecerit dicit, quod hic imitabitur. Septa in urbe locus est, ubi
inclusas sex legiones Sylla iussit occidi.

ET CLAVSI PRELIA C. hoc nefas est septorum.

308. VESTRI CVRA M. pro vobis, inquit, timeo.

310. QVI NONDVM id est de vobis.

RESPEXERIT HOSTE sensus hic est: si quis nondum victo hoste
respexerit, id est ut se in fugam det retrorsum aspiciens,
videbit quem admodum me ipsum occido dolens, quod ille qui
respicit, non fit intentus in proelium.

311. DI QVORVM C. A. AB A. T. id est qui cum de caelo tantum
cogitare debeatis propter Romanorum laborem, eadem cogitatione
dimissa sollicitudinem de terrenis habere coepistis.

313. NON PVTAT IN VICTOS ille, inquit, vincat, qui pius est
animi, ut victis debere credat ignosci. Hanc clementiam Caesari
in Caesarianis adsignat et Tullius.

315. NON CREDIT F. N. ut ait Cicero ‘scelus tu illud vocas,
Tubero? Cur? Isto nomine illa adhuc causa caruit. Alii errorem
appellant, alii timorem’, et hic ergo sentit sic, quod scelus non
debeat nominari.

N. [D. N.] C. F. N. id est vincat.

317. CVM TENVIT hoc est: cum nos oppresserit Pompeius virtutem
vestram movere se prohibens, quanta facturus est. ‘Cum tenuit’
ergo ‘quando tenuerit’ accipimus; possumus et hoc accipere:
scitis quanta crudelia supra fecerit, cum vos Pompeius
oppresserit.

QVANTO S. S. F. id suum.

319. HOSTIS T. VELIT hoc ait: fugientem nullus occidat, sed qui
fugerit, civis habeatur.

QVI FVGERIT ESTO id est adversorum hostium.

322. VERENDOS quibus reverentiam debeatis, hoc est parentum.

325. IGNOTI ordo: ignoti hostis.

IVGVLVM TAMQVAM S. I. H. sensus hic est: sive qui interficiet
parentem suum sive extraneum, mortem extranei sic mihi imputet
quasi parentis, tamquam maiora his daturus sit praemia, qui
parentes peremerint. Potest sic accipi: ignoti iugulum tamquam
scelus inputet hostis, sive ille, qui parentem perimit, vel ille
qui extraneum, sic habeat, tamquam scelus sit ignoti hostis
iugulum ferire; hortatur ergo, ut in parentes suos s<a>eviant
magis.

328. PARCITE NE CASTRIS id est etiam castra diruite; ibi enim
tentoria facietis vobis, unde nunc periturus venit Pompeianus
exercitus.

TENDETIS tentoria habebitis, ut Virgilius ‘hic saevus tendebat
Achilles’.

331. SVMPTA CERES et frumentum singuli et arma portarunt.

PRAESAGIA BELLI id est a se incipiunt; nam castra subvertunt.

332. ORDINE NVLLO id est non structa acie.

334. SI TOTIDEM quot milites habet.

SI TOTIDEM MAGNI SOCEROS sensus hic est: si Caesar tales in aciem
locasset, ut sic in Magnum saevirent, tamquam omnes eius soceri
essent, id est ut contra ipsum animo Caesaris dimicarent, non tam
animosi nec tam audaces ad bella venissent.

334. TOTIDEMQVE P. qui singuli sibi hoc bello imperium urbis
expectarent, ut nunc facit Caesar.

337. VIDIT ordo: ut vidit in rectum contra se.

338. BELLO legitur et fato.

339. SED SVPERIS P. DIEM quo omnia perderentur.

GELATO ut Virgilius ‘coit in praecordia sanguis’.

340. SIC ARMA TIMERE quia timebat bella Pompeius, vir tantus ac
talis, pro omine erat eum perditurum esse victoriam.

341. PREMIT INDE M. se timere dissimulat.

343. VESTRA DIEM id est hic dies adest.

345. EXTREMVM F. SVPEREST O. fortiter, inquit, hodie dimicate,
quia hodie iam finis est dimicandi.

346. PENATES et nepotes.

347. AC THALAMOS ut Virgilius ‘coniugis esto quisque suae
tectique memor’.

348. MEDIO P. D. O. C. ut Virgilius ‘illo quaeratur coniunx
Lavinia campo’.

349. CAVSA IVBET M. quia bonam causam habemus, ideo sperare
prosperum debemus eventum.

350. REGENT et gerent.

IPSI TELA id est superi.

351. HOC SANGVINE L. ut firmitatem Romanae leges Caesaris
sanguine consequantur.

353. PRAECIPITARE M. F. P. S. ut morbis perissem et nunc solus
superesset Caesare ad regnum.

354. MEORVM legitur et deorum.

355. POMPEIVM SERVARE DVCEM ordo est: non est iratorum deorum
urbi et populis servare ducem. Nam irascerentur, olim me perisse
iussissent, ut omnia Caesar invaderet.

356. OMNIA CONTVLIMVS id est ad apparatum militarem nihil deest.

SVBIERE PERICVLA supra dixit, quod dii sibi faverent, dicit nunc,
quod et praeclarum ducat exercitum, et fit duplex causa
victoriae.

CLARI id est senatores, qui hunc secuntur.

357. ANTIQVVS IMAGINE M. veteranos suos dicit, qui iam emeriti et
accepta missione sub Pompeio iterum militabant.

MILES id est subire.

358. REDVCESQVE C. non modo reduces, sed tunc post exilium, ut
ait Virgilius ‘et referentem signa Camillum’.

359. FATALE VOLENTIS nam ambo se pro victoria Romanorum ad mortem
obtulerunt, cum sic iussisset oraculum.

360. HINC STARENT id est in nostris partibus etiam ipsi essent,
nam fuere de partibus; sic Virgilius ‘Iuppiter hac stat’.

PRIMO ORIENTE id est de prima parte orientis.

362. EXCIVERE MANVS ordo est: primo oriente gentes coactae et
urbes innumerae excivere manus ad proelia quantas.

361. NVMQVAM id est antea.

363. QVICQVID ordo: quicquid hominum sumus, id est quanti homines
sumus.

SIGNIFERI omnes enim zonae, sub quibus homines sunt, sub zodiaco
circulo constitutae sunt.

364. IN et sub; utrumque.

366. PAVCAS VICTORIA D. hoc est: non multi sunt necessarii de
vobis ad conficiendam victoriam; pauci enim sunt, quos occidamus,
inimici, cetera caterva voce tantum pugnabit.

368. NON SVFFICIT A. id est non est tantus in numero, ut illum
omnis noster debellet exercitus.

370. HORTARI IN P. M. id est vos hortari, ut fortiter dimicetis.

371. VETITVMQVE AETATE S. illos credite vobis supplicare de
patribus, quos aetas vetuit his proeliis interesse.

372. SACROS PEDIBVS id est vestris.

PROSTERNERE C. ordo: credite prosternere.

373. ATQVE IPSA<M> DOMINI scilicet Caesaris, qui urbi desiderat
imperare. Generaliter accipimus Romam omnem dominum extimescere,
quia ipsa sit domina constituta.

374. POPVLVMQVE P. id est qui postea nascetur, liber nasci vult.

376. HAEC VVLT T. M. quia dixit ‘qui nunc est populus populumque
futurum’. Est ergo talis elocutio: haec libera mori, haec libera
nasci, id est turba vult.

POST PIGNERA TANTA post eos, quos dicit, militibus supplicare.

377. POMPEIO LOCVS EST scilicet ad rogandum.

379. MAGNVS id est ego Pompeius.

380. LVDIBRIVM S. id est ut a Caesare ludibrio habeatur, sicut
Virgilius de foliis ait ‘ne turbata volent rapidis ludibria
ventis’.

381. EXTREMI C. A. id est testor.

384. PLACVITQVE M. id est et placuit omnibus mori, si vera erant,
quae Pompeius dixerat se timere.

386. IRARVM METVS HOS id est Pompeianos, qui iras Caesaris
extimescebant.

SPES EXCITAT ILLOS Caesarianos.

387. HAEC FACIENT DEXTRAE id est tantum hominum peribit hoc
proelio, quantum non possint saecula multa reparare.

388. NEC HVMANVM R. G. hoc est: tanti peribunt, ut omne genus
hominum omnibus saeculis reparare non possit, etiam si alia bella
non habeat, quibus aliquas possit amittere gentes.

389. MARS ISTE FVTVRAS nam istis occisis non erit, unde alii
procreentur.

390. AEVI IN O. βεβιασμένως dictum, id est et populos aetatis in
orbem venturae auferet eripiens his natalem, scilicet ut pereant
ante quam nati sunt.

391. TVNC OMNE LATINVM quia extinguetur omnis posteritas, et si
quis audierit Latinos fuisse, fictum credet ut fabulam, quoniam
eorum subolem non videbit.

392. GABIOS V. Q. C. Q. nomina civitatum.

393. PVLVERE VIX TECTAE festinant, inquit, ruinae, ut has
civitates demonstrent scilicet post occasum earum, quae quidem
ruinae vixerunt tectae. Nam et ipsae sunt occasurae et non erit,
quo tegantur, cum nec populus sit remansurus.

394. ALBANOSQVE L. id est properant monstrare ruinae, hae urbes
Alba et Laurentum sacra Romana custodiunt.

LAVRENTINOSQVE P. id est properant monstrare ruinae.

395. RVS VACVVM quae civitates post ruinam suam quid erunt? Rus
vacuum, id est desertum.

NOCTE COACTA mittebantur enim in Laurentum et in Albanum
senatores, ut per noctem illic sacrificia celebrarent, quae Numa
primus instituit. In hoc ergo rure non habitabit nisi per coactam
noctem senatus invitus.

397. NON AETAS sed bellum civile.

398. PVTRIA DESTITVIT id est non destituit.

399. TOT VACVAS VRBES haec enim omnia oppida post bellum civile
perierunt.

402. VRBS NOS VNA C. Roma.

CAPIT ergo intra se recipit. Cum ea peramus, cum tanti sumus, ut
nos nec agros nec muros possimus implere ipsi scilicet et
pluriores.

VINCTO sive propter servos compeditos hoc dixit, sive quod
propter cultorum inopiam vinculati de ergastulis exire cogantur,
ut colant Italiam.

404. IN NVLLOS RVITVRA D. quippe illic interemptis omnibus post
bella civilia iam nullus habitabat.

405. MVNDI FECE externis et ignobilibus, qui in orbe ultimo velut
mundi feces remanserant.

406. CLADIS EO DEDIMVS ad id cladis adduximus.

407. IAM POSSET C. G. perierunt enim omnes et Roma non habet
cives.

PHARSALIA TANTI hic enim est dimicatum.

408. FERALIA NOMINA vult illic minora belli fuisse discrimina,
ideo dictum: cedant Cannae, quae sunt nomina feralia et damnata
diu, id est in perpetuum, sive nunc usque, donec in Pharsalia
pugnaretur.

ROMANIS A. F. isti enim dies funebres in annalibus continentur,
quando pugnatum est; sic Virgilius ‘quosque secans infaustum
intulerit Allia nomen’.

410. TEMPORA S. nam illos nominavit funebres dies, hunc
praetermisit.

411. QVO TRISTIA FATA ubique accipimus ‘hi possunt explere viri’.

414. MOENIAQVE IN PRAECEPS ordo est: timorem, qui in praeceps
aufert moenia plena, scilicet cum timentes deducent, moenia plena
decipiunt.

415. HI POSSVNT E. V. hoc vult dicere: istos omnes, qui uno die
pereunt, tantos fuisse, ut per infinitas clades, si diversi
perirent, satiarent fata, dum multi sunt; potuerunt ergo
sufficere morbis et satis esse sic pesti, sic incendio, sic
deditioni, qui nunc semel pereunt.

417. EXPLICAT ERIPIENS AEVI dum ea quae diu praestitit,
dinumerat, sic universa consumit, id est dum probare vult
omnibus, quam magnam fecerit Romam, quae sic casura est.

418. CONSTITVIT id est dum constituit.

419. QVAE LATIVS O. id est Roma.

420. CITIVS PER PROSPERA FATA C. id est Roma ut cunctis gentibus
imperaret, diu factum est et longo tempore. Quod postea quam
consecuta est, celeriter fata felicia cuncurrerunt, id est
transacta sunt, ut ad eius exitium citius veniretur; ac si
diceret: tarde coepit esse felix et non diu fuit.

421. OMNE TIBI BELLVM GENTES id est subiugavit.

422. PROCEDERE V. I. A. ‘in axem geminum’: exire de oriente et
occidentem possidere.

423. HAVD MVLTVM TERRAE Indiam dicit.

424. VT TIBI NOX o Roma. TIBI CVRRERET AXIS nam modo et his
gentibus currit, quae non sunt sub potestate Romana.

425. OMNIAQVE E. S. R. V. septem planetas dicit, quarum nomina
dies habent; has scimus errare.

426. SVA legitur et tua.

PAR OMNIBVS A. hoc dixit: in peiorem partem, id est retrorsum,
abstulit fata sua dies Emathiae funesta, cum illic bellum civile
pugnatum est, quae quidem dies par est omnibus. Populi enim, qui
tot saeculis collecti sunt et instituti, hac una die funditus
occiderunt.

427. HAC LVCE id est die.

428. LATIOS NON H. I. F. id est Romanos duces non timeat, occisis
omnibus, sed quia vult, ut fama libera vagaretur.

429. NEC VETITOS E. D. id est nec Dahas includat in moenia, quos
nos vetabamus errare, sed iam quo volunt, eant non timentes.

Ordo: nec ducat in moenia Dahas. Nomen est gentis.

430. SARMATICVMQVE id est nec premat. Nam solebat ante consul ad
subiugatam gentem coloniam deducere et aratro signare spatium
civitatis.

431. QVOD SEMPER S. D. T. P. P. hoc est hac luce cruenta effectum
est, ut semper tibi Parthia debeat poenas. Nam necdum te, o
Roma, ex his vindicaras occiso Crasso et Romanis signis direptis.

434. VAGATVR a nobis recedit ac deserit Romam.

435. SCYTHICVMQVE BONVM nam apud eos perseverat libertas, a nobis
fugata est. Ergo ‘Germanum bonum’ ipsa libertas.

436. VELLEM POPVLIS I. N. id est utinam libertatem Roma
nescisset, ne cum tanto dolore eam nunc perderemus.

437. VVLTVRIS VT PRIMVM vulture enim Romulus captavit augurium.

LAEVO et laeto.

438. INFAMI CONPLEVIT MOENIA L. id est conplevit populo, quem
adducebat ad lucum. LVCO cum adhuc raritas esset et inopia
civium, Romulus omnes nocentes et criminosos in eundem lucum
inducebat ibique eos crimine liberatos in numerum civium
conferebat, ut ait Virgilius ‘hinc lucum ingentem, quem Romulus
acer asylum rettulit’.

439. VSQVE adusque ad hoc bellum, quod in Thessalia civile
gessisti.

SERVISSES R. R. id est vellem.

440. DE BRVTI<S> F. Q. quia libertatem protexerunt, quam nunc
sumus perdituri.

QVID TEMPORA L. hoc est: cur in legibus viximus?

441. A CONSVLE N. H. quando non sunt inpositi imperatores, sed
consules.

443. FATA TIRANNI<S> illi enim quia semper serviunt, poenam non
putant servitutem.

445. SVNT NOBIS NVLLA N. deos dicit non esse.

448. TENEAT CVM FVLMINA C. vindicaret quippe tantum nefas, si, ut
dicimus, fulmine Iuppiter uteretur.

449. SCILICET IPSE P. PHOLOEN irascitur poeta, quia montes
fulminantur et non homines, qui gerunt bella civilia.

450. MINANTIS in caelum erectas, id est altas, ut ait Virgilius
‘minaeque murorum ingentes’.

451. ASTRA THYESTAE cum sol fugiat a Thebis et nox continuata pro
die sit.

453. TOT SIMILES FRATRVM cum illic duo fuerint tantum, Eteocles
et Polynices, [et] tamen amiserunt diem.

454. DABIT ILLE DIEM id est Iuppiter.

455. SVNT CVRATA DEO geminam opinionem tetigit, primo deos non
esse; deinde si sint, non curare mortalia.

456. VINDICTAM QVANTAM hoc dixit: haec nobis clades vindictam de
se dabit tantam, quantam fas est, ut dii hominibus exolvant; nam
pares hoc bello fient caelestibus superi, id est homines. Hoc
propter Caesarem dictum, qui consecratus et divus est factus.

458. FVLMINIBVS MANES habitu enim Iovis in templo Caesar est
constitutus; accepit et radios, ut Solis esset simulacrum.

ORNAVIT ET ASTRIS id est Roma.

459. IVRABIT ROMA PER VMBRAS hoc in contumeliam numinum dictum,
ut in omnibus templis, non in Caesaris solum, per manes Caesaris
iurarent.

461. CONSVMPSERE L. hoc dixit: postquam celeri cursu ad se
venientes illum locum, qui eos medius prohibebat a bello,
consumpserunt, id est cursu mutuo transmiserunt.

462. TEMPVS QVO N. POSSENT facturi, inquit, tempus commisso
proelio, quo invicem cognoscerent, quanta essent ipsis portenta.

465. FRATERNAQVE C. A. id est viderunt.

466. NEC LIBVIT MVTARE LOCVM cum acies ita esset composita, ut
concurrentes parentes filiis adversi essent, fratribus fratres,
neminem delectavit locum mutare, scilicet de eodem loco ad aliam
aciem transire, ut unus quisque parenti suo aut fratri non staret
adversus.

470. QVAE CVNCTIS POENA P. id est mors, quae omnibus poena
communis est.

471. SED SENSVS POST FATA S. ad longiora tormenta tardior
interitus.

CRASTINE MORTI proprium nomen est ‘Crastine’ eius militis, qui
primus tela iaculatus est, ut ait Titus Livius ‘primus hostem
percussit nuper pilo sumpto Gaius Crastinus’.

475. INVENTA EST PRIOR VLLA M. quae tela dirigeret antequam
Caesar.

476. ELISVS L. et tuba exclusus, ut ait Virgilius ‘elisos
oculos’.

477. TVNC AETHERA TENDIT id est in aethera tendit fragor.

478. EXTREMIQVE F. id est summi. IRRVPIT OLIMPI mons Macedoniae.

479. VNDE PROCVL NVBES sensus hic est: ad Olympum montem sonitus
tubarum perveniebat, ad quem tonitrua pervenire non possunt, cum
sint procul nubes, quibus tonitrua concitantur.

PROCVL autem ‘iuxta’ dixit, ut Virgilius ‘serta procul, tantum
capiti dilapsa, iacebant’.

DVRANT possunt contendere et pervenire.

481. GEMINARE vel resonare.

476. CONCEPTA simul capta, hoc est ut signum darent; et cornua et
classica sunt pariter comprehensa. Classica autem genus est
tubae, ut ait Virgilius ‘classica [sunt] iamque sonant’.

492. POMPEI DENSIS A. S. C. hucusque generaliter de utroque
narravit, nunc specialiter [ille pedum melior motu].

493. IVNXERAT IN SERIEM in unum tractum et ordinem, ut Vixgilius
‘series longissima rerum per tot ducta viros’.

494. VIXQVE HABITVRA L. propter densitatem iunctorum militum.

495. GLADIOSQVE SVOS ne iuncti nimium se invicem vulnerarent.

496. PRAECIPITI CVRSV illos constitisse dixit, hos currere.

497. IN DENSOS A. C. id est in Pompei.

500. HAC QVOQVE ‘hac’ scilicet per loricam.

501. EXTREMVM EST QVOD QVISQVE FERIT transfigebantur enim et
arma, cum corpus esset solum, quod unius cuiusque vulneribus
petebatur.

502. VNA ACIES P. G. A. patitur Pompei, gerit Caesaris; haec enim
vincit, illa superatur.

FRIGIDVS INDE a Pompei parte, quae non gerit.

504. RERVM TOT PONDERA V. id est non est morata fortuna in
evertendis tot rerum ponderibus.

505. TORRENTE praecipiti.

506. VT PRIMVM TOTO DEDVXIT C. C. quia Pompeius multitudine fidit
exercitus, id agit, ut includat militem Caesaris pauciorem, sed
casu factum est, ut invadatur ipse, postquam spargendo rarum suum
agmen effecit.

507. FVDIT aut ‘fusa est’ aut ‘se fudit’ accipimus, ut ait
Virgilius ‘insinuat pavor’. Belli autem ultima fallaciam dixit;
nam si ense comminus nihil egissent, tunc debuerant fraude
pugnare. Possumus autem et hic distinguere: bellique per ultima
fudit, id est fudit eques cornua, et qui sequitur versus,
separatim legendus est.

509. INSEQVITVR id est ipsa fortuna, quam supra dixit.

510. ILLIC QVIPPE S. quippe diversa sunt arma diversis gentibus.

511. ROMANVS CVNCTIS P. C. hoc dicit: Caesariani de auxiliis non
laborant, sed tantum Romanos, Pompei socios, interficiunt; sive
ut hoc intellegamus: diversae quidem gentes mittunt tela diversa,
sed hoc agunt, ut Romanos interficiant.

<INDE> SAGITTAE a Pompeio.

512. INDE FACES a Caesare.

SPACIOQVE SOLVTAE assidua enim vertigo plumbum incendit et
solvit.

513. GLANDES id est volant.

514. ARABESQVE S. qui sine imperatore sunt liberi.

515. ARCV TVRBA M. quae omnes gentes in dirigendis sagittis
meruere doctrinam.

NVSQVAM REXERE SAGITTAS id est non in aliquem mittuntur hostem,
sed tantum in aeris altitudinem diriguntur et inde casurae vulnus
inveniunt.

517. INDE CADVNT M. non tela, sed certus interitus.

518. EXTERNVM M. CHALIBEM quia Romani non erant, ferrum suum
externum, quippe innoxium, id est sine crimine, adversariorum
sanguine polluebant.

518. COACTVM collectum.

519. CIRCA PILA NEFAS hi enim erant Romani, qui pila gestabant et
hi tantum cum sceleris crimine dimicabant.

SVBTEXITVR AETER ut Virgilius ‘aetheraque obscurant pennis’.

521. PRIMA LABARET Caesar hic molitur insidias, sed ita statutis
in fronte signis et quietis latera aciei suae proponit emittere,
ut falsi hostes quiete eorum, qui in primo agmine constiterant,
nihil timentes sub aliquo agmine caederentur.

523. HOSTIS AGEBAT miles Pompei.

525. IMMEMORES PVGNAE barbari qui cum Pompeio fuerant.

NVLLOQVE PVDORE T. qui non erubescerent se timere.

526. PRAECIPITES FECERE P. C. B. hi, inquit, externi, qui
auxilium tulere Pompeio, pugnae inmemores derepente et nullo
timoris pudore fugientes palam fecerunt non rite commissa
barbaricis catervis bella civilia.

528. PECTORA et * * *.

529. MEMBRA REGENTES rectoris sui.

530. GLOMERATAQVE N. ‘nubem glomeratam’ collectam equitum
multitudinem nominavit.

532. PERDIDIT INDE MODVM ex illo omnes sine modo caesi sunt.

533. PVGNA id est non fuit post certamen [aliquando], quia
Pompeiani in fugam versi sunt.

IVGVLIS de Pompei parte, quae caeditur.

FERRO de parte Caesaris, quae occidit.

534. NEC VALET HAEC A. T. P. Q. id est tanta erat Pompeianorum
turba, quae occidi fugiens poterat, ut ad occidendum Caesaris non
duraret exercitus.

537. NON ALIO M. S. F. adhuc enim Pompeiani pereunt, sed barbari,
non Romani, quos hic optat iam non occidi, si potest Pharsalia
barbarorum cruore satiari.

538. HIC NVMERVS scilicet barbarorum.

540. ISTIS PARCE PRECOR o Pharsalia.

542. NAM POST CIVILIA BELLA si vis, inquit, Romanorum, o
Pharsalia, sanguine compleri, istis gentibus parce, quae
extraneae sunt. Nam post bella civilia ipsi incipient esse
Romani, quia hi, qui nunc sunt, funditus interibunt.

543. SEMEL ORTVS IN O. id est in Pompeianos.

544. ET FATIS DATVS EST id est ut fatorum cursus ad felicitatem
Caesaris duceretur, sive ut cum deberet laborare Caesar, pro illo
sua fata certarent.

545. VENTVM ERAT AD R. M. ubi imperator esse consuevit.

546. QVOD id est robur.

548. COLLECTA IVVENTVS id est ibi iam non auxilia pugnabant, sed
ipsi Romani de parte Pompei.

549. MOVERE ROGATAE id est non illic movere ferrum manus rogatae
scilicet, quarum Pompeius rogarat auxilium.

550. ILLE PARENTES id est habuit.

551. TVA CRIMINA CAESAR nam hic a te Romanus miles occiditur.

552. TENEBRIS dum videre detrectas.

553. DISCAT ME VATE M. ordo est: nullaque aetas discat.

555. A POTIVS PEREANT L. dicente enim me, quae gesta sunt,
quisquis audiet, flebit; tacente nulla erit causa lacrimarum.

557. HIC CAESAR RABIES definit, quid sit Caesar: rabies populi
stimulusque furorum.

558. NE QVA PARTE SVI ne alicubi geri a militibus suis bellum
civile cessaverit.

559. ATQVE IGNES A. F. A. quod ait Cicero ‘currentem, ut dicitur,
occupavit’.

560. TOTI SANGVINE MADENT id est quia multos occiderint.

561. QVI NITEANT qui nunc primum coeperint vulnerare.

563. QVIS CONTENTA F. ‘contenta’ districta, dictum a contendendo.

IVBENTI id est sibi.

564. QVEM IVVET id est delectet etiam Caesare non iubente.

QVIS VVLTVM C. P. id est tristis efficiatur cive prostrato.

565. MVTET ubique ‘inspicit’ subaudimus.

PROIECTA C. C. id est suorum.

569. BISTONAS Thracas dicit, quorum deus Mars est.

571. NOX INGENS SCELERVM EST ingens * * *

572. GEMITVS definit gemitus quid sit: magnitudo et exemplum
vocis inmensae.

574. SVBICIT si ‘subicit’ ministrat, si ‘subigit’ exacuit, ut
Virgilius ‘subiguntque in cote secures’.

575. ADVERSOSQVE IVBET id est Caesar.

578. MONSTRATQVE SENATVM hoc est: non plebeios iubet interfici,
sed senatores.

579. SCIT CRVOR IMPERII ubi sanguis imperii sit, ubi membra
rerum, scilicet in senatu.

RERVM id est sint.

581. PERMIXTA S. id est cum equitibus tunc Romanis iuncta
nobilitas.

582. ORDINE NOBILITAS id est urguetur.

583. CAEDVNT LEPIDOS hoc est posteros.

585. SAEPE DVCES hoc est: qui frequenter eis imperarant.

SVMMOSQVE id est caedunt.

TE MAGNE REMOTO hoc est: qui omnium eras summus; te remoto, id
est tui conparatione. Nam tu omnium primus es, ut ait Virgilius
‘excepto Laurentis corpore Turni’.

588. O DECVS laus Bruti.

589. PER SECVLA N. hic Brutus ab illo Bruto originem duxit, qui
propter Lucretiam expulit urbe Tarquinios. Ideo autem dictum
‘extremum nomen per saecula’, quia post quingentos annos hic
natus est Brutus et Caesarem occidit, ut ait Tullius ‘fuerit ille
[licet] Brutus, qui et ipse dominatu regio rem publicam
liberavit et . . . stirpem . . . prope . . . quingentesimum annum
propagavit’.

591. NEC TIBI FATALES ADMOVERIS A. P. postea enim cum Macedoniam
optineret, quae est in Thessalia, ab Augusto superatus est et
occisus in Philippis.

592. THESSALIA P. T. in Thessalia, inquit, periture tunc tua; nam
illic optinebit imperium.

594. HVMANVM COLVMEN id est culmen.

REGVNTVR et premuntur.

595. EGRESSVS MERVIT id est nondum egressus est et nondum meruit.

TAM vel iam.

597. HIC PATRIAE redit rursus ad descriptionem belli.

598. PLEBE CADAVER istos enim solos supra Caesar iussit occidi.

601. NVSQVAM MAGNI hoc est: ubicumque victus est Magnus, et
Domitius pariter vincebatur.

602. VICTVS TOTIENS nam et supra victus in Corfinio a suis
deditus est. Non rogavit et est dimissus a Caesare.

604. SECVNDA supra enim ei Caesar ignovit.

605. VERSANTEM SANGVINE M. ut ait Virgilius ‘moriensque suo se in
sanguine vertit’.

607. SVCCENSOR qui eadem arma succendebat ad bella civilia, ecce
etiam sine te dimicatur.

608. SVFFECIT sive ‘satis fuit’ sive ‘duravit’, ut ait Virgilius
‘nec sufficit umbo [tot] ictibus’.

609. ORA RESOLVIT locutus est, ut ait Virgilius ‘tum fatis ora
resolvit’.

610. MERCEDE POTITVM sensus hic est: non te iam victorem
aspiciens morior, sed adhuc in exitu dubio constitutum et Pompeio
adhuc minorem.

612. STYGIAS vel patrias. PATRIAS ubi sunt parentes.

615. CVM vel dum.

617. INPENDISSE P. hoc ex persona sua poeta dicit, quod se pudeat
exequi universa, quae gesta sunt, cum sint tam crudelia.

IN FVNERE MVNDI hic ‘in hac re’ dixit ‘inpendere’, alibi <V 491>
‘in hanc rem’: ‘in ventos inpendo vota fretumque’.

619. QVAERERE id est pudet.

623. DVM MEMBRA id est dum pars corruit, quae vulnus accepit.

624. TRANSMITIT ut ait alibi <III 468> ‘superest telo post
vulnera cursus’.

626. QVIS PECTORA F. id est quaerere pudet.

628. ABSCISVM LONGE M. C. ideo abscidit caput, ut non sit tale
crimen, si nesciatur, an fratris sit, cum hoc spoliat. Ideo et
‘longe mittat’, ne de proximo, cuius fuerit, appareat.

630. QVEM IVGVLAT NON ESSE P. acute dictum; nam licet pater sit,
quem occidit, persuadet tamen patrem non esse, dum illum tam
crudeliter occidit.

NVLLA QVERELA id est acerbiores fuerunt mortes quam querelae
harum acerbitatem possint lugere.

631. VACAMVS id est digne aliquem lugere non possumus.

633. QVAS ALIAE id est provinciae. ILLIC id est sunt.

635. MORS HIC GENTIS ERAT maiores, inquit, sunt in Pharsalia
pugnae partes quam in aliis provinciis; nam alibi singuli milites
occiduntur, hic populi [parte] prostrati sunt.

FLVXIT ACHEVS Graecus ab Achaia.

636. HAERERE C. hoc dixit: illarum gentium sanguinem vetabat in
campis stare sanguis amplior Romanorum, qui <eum> inpellens
faciebat in morem fluminis undare.

638. QVAM QVOD SVA SAECVLA F. id est a Caesaris exercitu maiora
vulnera acceperunt populi quam quanta eis inferre potuerunt ea
saecula, quibus idem populi esse coeperunt, hoc est plus uno die
perierunt quam omnibus saeculis.

639. QVAM VITA SALVS quia plures de omnibus populis periere quam
remanserunt.

640. IN TOTVM MVNDI PROSTERNIMVR AEVVM id est pereuntibus tantis
non erit, unde alii procreentur, sive ut hoc repetierit.

641. VINCITVR HIC GLADIIS OMNIS QVI SERVIET AETAS in perpetuum
enim aevum prosternimur, quia his victis omnes sunt posteri
servituri et ita erit ac si superati sint.

642. PROXIMA Q. S. filios dicit.

643. IN REGNVM NASCI id est ut servire cogantur.

645. IN NOSTRA id est qui post bella nascentur. Nam cum alii
oppressi sint, etiam cervices nostrae iugum accipient servitutis.

647. IAM MAGNVS TRANS[S]ISSE DEOS id est ad Caesarem, ut
Virgilius ‘ferus omnia Iuppiter Argos transtulit’ et alibi
‘excessere omnes aditis arisque relictis di[i], quibus imperium
hoc steterat’.

648. TOTA VIX CLADE C. ac si diceretur: vix potuit de nota
felicitate diffidere.

651. QVAE BELLO O. L. non enim apparebat, quantus numerus militum
occidisset, cum adhuc dimicaret exercitus. Ideo ergo conscendit
aggerem, ut posset videre, qui pereunt.

653. AC SE TAM M. P. S. V. nam exercitus corpus est imperatoris,
ut ait Virgilius ‘toto certatum est corpore regni’.

654. NEC SICVT MOS EST M. id est nec cum delectabat id, quod
miseros delectare consuevit, ut cura his cuncta moriantur, ut ait
Cicero ‘aut cur minore dolore perituros se cum multis, quam soli
pereant, arbitrabantur’ [posse post exercitum suum].

657. SVSTINVIT DIGNOS id est passus est, inquit, deos dignos
etiam nunc suis votis committere, hoc est cum iam contra eum dii
essent, dignos habuit, quos suis committeret votis.

658. SOLACIA quae sunt solacia, si solus occumbat?

662. PIGNORA FATIS in quae saeviant, si meo sanguine delectantur.

664. EXIGVAE C. per interrogationem pronuntiandum, ac si diceret
‘parumne est me cum stirpe procumbere, si orbis removeatur
exitium?’

666. IAM NIHIL EST F. M. facta sunt enim cuncta victoris scilicet
Caesaris.

669. SEQVE NEGAT T. ut hoc diceret: non sum ego tanti, ut pro me
omnes perire debeatis.

671. SED TIMVIT S. M. causas fugae, ne segnis videretur esse
Pompeius, duas posuit; tertiam addidit de uxore.

NE CORPORE MAGNI haec prima illum causa ire coegit, ne exercitus
se offerret exitio.

675. PRAESTANDVM EST V. C. ut sit maior invidia, si ipso
praesente moriaris.

677. TE PRAESENTE MORI in Lesbo enim erat Cornelia, cum in
Aegypto Pompeius occiditur. Fuit ergo et haec maior fugae causa,
quod mori te praesente cupiebat, quod quidem negabatur a fatis.

CONCITVS AVFERT id est equo fugit.

678. TELA PAVENTEM id est Magnum non paventem, idcirco non
timebat, ne se a tergo aliquis vulneraret.

682. INPARE diverso; impare autem pro impari, ut Virgilius
‘numero deus impare gaudet’.

684. PROSPERA VIDERVNT aliquando, cum vinceres.

685. PER TRES TRIVMPHOS fuit infida fortuna, quippe quae nunc eum
deseruit et oppressit. Sic misero Pompeio minor fuit ipsa
fortuna, id est in malis suis intra se habens fortunam
despiciebat atque calcabat.

687. DEPOSITO S. A. onus enim fati bella civilia sustinebat et
imperium suum, ut ait Cicero ‘quod nimis magna procuratione
liberatus modicis regni terminis uteretur’. NVNC T. L. RESPEXISSE
V. quae ante duxisti.

688. NVMQVAM IMPLENDA quae numquam possit impleri.

689. QVID FVERIS NVNC S. L. nam quando in eadem potestate iam non
es, nunc potes intellegere, quod fuisti.

691. IAM TIBI MAGNE MORI hoc iam non est pro te sanguinem
fundere, qui proelia reliquisti.

CEV FLEBILIS quem admodum, inquit, in illis et in illis locis
post mortem tuam bellum non tua voluntate commissum est, sic iam
non in hoc loco tuum est, quod tanti te fugiente moriuntur.

AFRICA DAMNIS id est quae semper damna sua fletura sit; et hic
autem post Pompei mortem dimicatum est.

692. ET CEV MVNDA N. in hac civitate adversus Pompei filium
dimicatum est.

695. SED PAR QVOD SEMPER H. par hoc vult esse, ut contra Caesarem
libertas dimicet, non Pompeius.

696. TEQVE INDE F. a Pharsalia.

698. ISTAC et istuc.

699. PERSPECTASSE N. sive perspexisse sive usque ad finem
spectasse.

701. MISERERE TVI miseri quia vincit.

702. FELICIOR ISTIS id est Roma.

708. TAM MALA POMPEI et adversa, inquit, tua venerentur, ut
prospera consuerunt.

710. ASPICE S. V. id est quas tu ante possederas.

DONATAQVE REGNA id est possessa regna aspice, quae ipse donaras.
Dicit autem Pharnacem, cui Mitridatis patris eiusdem donavit
imperium.

712. VIDIT PRIMA iter narrat Pompei fugientis.

LARISSA civitas, unde Achilles fuit.

713. OMNIBVS ILLA ‘illa’ id est Larissa, quae eidem optulit
auxilium totius civitatis.

715. OMNIA vel obvia.

718. TEQVE MINOR SOLO id est qui tantum a te minor factus es,
tamen maior a Caesare.

719. RVRSVSQVE IN F. R. id est priora; nam ait supra <686. 687>
‘iam pondere fati deposito secures abis’.

720. SED QVID OPVS VICTO POPVLIS AVT VRBIBVS [VICTORI] praestare
fidem.

722. CEDIS ADHVC CVMVLO ‘huius caedis cumulo’ declinavit.

724. GEMITVS Lariseorum scilicet.

725. CONVICIA id est secuntur.

727. FELIX SE NESCIT AMARI cum felix, inquit, esses, felicitati
offerri obsequium putabas solere, non Magno. At nunc miser
factus, quod te omnes dilexerint, recognoscis; sed hoc poeta
generaliter dixit.

729. MANIBVSQVE SVORVM et hic dum parcit, expressa est
crudelitas: si ideo ignoscit, quia non vult suos in occidendo
diutius laborare, non quia miseretur inimicis.

731. FVGATOS id est Pompeianos.

732. NOCTVRNA PAVORE ne Pompeiani in castra redeuntes nocte
interposita timere desinant.

733. SVCCEDERE V. id est ut ipse occuparet hostium castra.

734. DVM FORTVNA C. dum recens et hic vicit et illi sunt victi.

735. NON VERITVS G. N. F. hoc dixit: Caesar iussurus militi suo,
ut Pompeianorum invaderet castra, non verebatur, ne iam milites
fessi graviter ferrent hoc sibimet imperari. Nam gratum hoc erat
illis futurum, quia mittebantur in praedam.

SVBACTIS id est fatigatis sive ipsis Caesarianis sive cum iam
Pompeiani subacti proelio viderentur.

739. QVAM MONSTRARE MEVM id est Pompeianos, quos fugavisti
sequens; transi scilicet, ut prior ingrediaris in castra.

745. PHARSALIA id est in qua vicisti.

749. QVAE FOSSA id est nulla res valet retinere properantes, sed
cuncta perrumpunt.

751. SCIRE RVVNT id est festinant nosse propter quas opes
gesserint bella civilia.

753. BELLORVM IN SVMPTVS quae Pompeius collegerat ad belli
auxilia necessaria.

755. TAGVS Hispaniae fluvius, ubi aurum nascitur vel solet
inveniri.

EXTVLIT aut expulit.

756. ARIMASPVS hi barbari sunt, qui fragmenta auri colligunt, qui
singulos oculos habere dicuntur.

757. VT RAPIANT ut haec, inquit, omnia rapiant, parvo se credunt
sua scelera vendidisse.

760. DECIPITVR id est in fraudem se existimat incidisse.

761. CESPITE P. S. id est in his locis quiescunt Caesariani
milites, in quibus intra castra requiescere Pompeiani
consueverant senatores.

CAESVM vel cassum. ‘Cassum’ vacuum,

765. THESSALICAM MISERIS si ‘miseri’, ipsi versant, si ‘miseris’,
his quies versatur.

766. INVIGILAT C. hoc enim in somnis vident, quod per diem
admisere crudeliter.

769. INSPIRASSE ANIMAS id est occisorum animas ad superos
remeasse, quae ex[er]citarent eos, a quibus fuerant interemptae.

770. FORMIDINE[M] NOCTEM subaudimus ‘infectam putem’.

772. SIBILAQVE ET F. scilicet ut agitari furiis crederentur.

776. OMNES IN CAESARE M. singuli, inquit, singulos videbant,
Caesar universos.

MANES id est sunt.

777. SCITHICA IN ARA Orestes furens in Taurica regione a sorore
Iphigenia, Dianae Scythicae sacerdote, sanatus adseritur. Nam
illo Iphigenia translata est, cum in locum eius esset cerva
subposita.

780. AVT CVM D. A. acute dictum ‘cum desisset’; maior enim furor
est, cum resipuit, quia tunc se parricidium fecisse cognovit.

781. HVNC O. G. Caesarem.

782. AVT VLTRIX V. DIES subaudimus ‘est.’

STRINGENTE SENATV diem illum dicit, quo in senatu occisus est a
Bruto et Cassio et reliquis multis senatoribus.

784. MENS CONSCIA nam ipsa est, quae efficit insanire, ut ait
Cicero pro Roscio <24, 67> ‘suae malae cogitationes
conscientiaeque animi terrent. Hae sunt impiis assiduae
domesticaeque Furiae’.

786. POMPEIO VIVENTE V. nam peiora pateretur, si ad eum et Pompei
umbra venisset.

TAMEN OMNIA P. id est Caesare.

788. NVLLA L. F. R. hoc est: Caesar cum crudele spectaculum
videret, non horrebat.

791. SEDENTIS IN TABEM putrescentis.

792. ET MAGNI N. P. in cadaveribus scilicet.

794. NON vel nunc.

NON CERNERE TERRAM si ‘non cernere’ legimus, id est ut videri
terra non possit, cum sit tecta corporibus; hoc sequenti versu
est executus.

797. PERDAT[I] id est Caesar.

799. INGERIT EMATHIAM ut sidera videant crimen admissum de morte
tantorum.

POENVS HVMATOR Poeni licet hostes essent, sepelierunt tamen
cadavera principum Romanorum, id est Pauli consulis, qui Punico
bello occisus ab hostibus est sepultus.

800. CONSVLIS ET LIBICA S. L. C. Tiberius Gracchus consul in
Lucania interfectus a Poenis, ab Hannibale est sepultus, cum
adhuc eiusdem Gracchi armatus staret exercitus. Hic autem a
Flavio quodam Lucano hospite suo per colloquium est proditus
Poenis.

801. COMPELLVNT ordo: non illum compellunt.

803. CIVES ESSE ut haec causa sit non donandae sepulturae, quod
scit eos cives suos fuisse, non hostes.

805. INTERPOSITIS separatis.

806. AVT GENERI S. P. I. Pompei scilicet.

809. NIL AGIS HAC IRA [per haec intra] tanto cruciatu afficiatur
corpus, cum iacuit insepultum.

808. AB AEQVORE F. ut haec sit poena Pompei, si in longinquo
positus videat suos concremari.

811. FINEMQVE S. S. C. D. hoc est: postquam interempta fuerint,
nihil requirunt, an ipsa sibi finem afferunt, cum tabescunt.

814. COMMVNIS M. S. E. R. ἐνπύρωσιν dicit futuram orbis et caeli.

815. QVOCVMQVE id est animam.

FORTVNA V. hoc dicit: in morte nulla discretio est, sed omnes
animae simili sorte retinetur; unde et tibi omnes pares scito,
Caesar, futuras esse post mortem.

818. LIBERA F. M. a fortuna; hoc est: fortunae mors non est
obnoxia, cunctis est quippe communis. Nam vita fortunae, a qua
regitur, mancipata est.

823. TABENTES et labentes.

824. VICTORE FVGATO feras enim fugiunt, quae ad cadavera
consumenda venerunt.

825. HAEMONII Thessalici.

826. BISTONII VENERE L. Thracii, quia Mars illic colitur, in
cuius tutela sunt lupi[, ursae, ursi].

828. LATEBRAS id est deseruerunt.

OBSCENI ut Virgilius ‘obscenique canes’.

832. VOS Q. N. M. S. ordo: vos aves, quae Nilo mutare soletis.
Grues dicit, quae initio hiemis a Thracia in Libyam veniunt, quae
Libya non longe a Nilo et Aegypto separata est.

833. AD MOLLEM S. A. dum praedam de cadaveribus exposcitis.

837. STILLAVIT R. A. ut Vergilius ‘spargit rapida ungula rores
sanguineos’.

840. DEIECIT vel proiecit.

841. SI QVOQVE N. O. P. id est cum ab avibus manderetur.

842. INQVE FERAS D. A. sic quoque non abit.

NON INTIMA CVRANT id est ferae.

845. FASTIDITA IACET invidiose dictum, ut fastidiant canes et
aves cadavera Romanorum, nec sic tamen accipiant sepulturam.

QVAM SOL LONGIOR aestivus scilicet.

847. THESSALIA I. ad vicem epilogi finit querelis.

TELLVS ordo: Thessalia tellus.

851. QVEM SEGES INFECTA S. quippe de tabe vel sanguine.

853. ANTE NOVAE V. A. quam aut vetustas tibi haec belli damna
caedat aut seges non infecta nascatur, novae venient acies;
postea enim apud Philippos in Macedonia bellum civile gesserunt
Brutus et Cassius, ut ait Virgilius ‘bis sanguine nostro Emathiam
et latos H. p. c.’.

856. RADICE id est quos natae arbores dissiparunt.

858. PLVS CINERVM H. hoc dicit: plus cineris quam terrae habere
coepit Thessalia. Et est ordo: plus Haemoniae sulcis cineris
aratur quam telluris. Aut sic accipimus: Haemoniae telluris plus
cineris aratur quam sunt aut possunt urnae habere maiorum.

859. DENTIBVS id est aratris.

860. NVLLVS σύγχυσις. LITORE FVNEM totus pendet hic sensus usque
ad illum versum <868> ‘si non prima nefas belli, sed sola
tulisses’.

862. ROMANI B. P. ipsam terram bustum Romani dixit populi.

865. VELLERE eripere.

866. VEL SOLIS INIQVI διὰ κεκαυμένην; dicit plagam, quae est
inhabitabilis, aut illas duas frigidas, quae et ipsae
inhabitabiles asseruntur. Talis, inquit, haberetur et Thessalia,
si sola civili esset maculata certamine.

868. SI NON P. N. B. S. S. T. ordo est: nullus ad te accessisset
aut arasset nullus et reliqua nullus fecisset, nisi de hoc minus
fugienda videreris, quia non te solam macularant bella civilia,
sed primam.

869. ODISSE NOCENTES nam vos omnes nocentes facitis, ut omnes non
possimus odisse.

870. QVOD TOTVM ABSOLVITIS dum enim totum orbem nocentem facitis,
crimen eius absolvitis, quia ubique pollutus est.

871. FLEBILIS V. P. in Sicilia enim adversum Sextum Pompeium,
Pompei filium, dimicatum est.

872. ET MVTINA haec civitas in Italia, ubi adversum Gn. Pompeium,
Pompei filium, dimicatum est. ET LEVCAS in Actiaco adversus
Antonium.

PVROS FECERE societate sui scilicet criminis copulata.

 VIII. ARGVMENTVM LIBRI OCTAVI.  

Etiam Pompeio fugiente ad Corneliam confluxisse magnam partem
copiarum cum navigatione; dimissum Deiotarum ad petenda Parthorum
auxilia; habitum consilium de deligenda fide rerum; sententia
Lentuli suadentis, ut Aegyptum confugeret, victum Magni
propositum Parthos volentis petere; auctoribus Pothino et Achilla
occisum Pompeium iussu Ptolomei et caput eius abscisum;
sepulturae furtim datum truncum.

1. IAM SVPER HERCVLEAS FAVCES fauces inter montes dicit Ossam et
Pindum, quos Hercules [aperuit vel] separavit.

3. STIMVLISQVE N. id est cursum etiam stimulis urguentibus
negantem.

5. PAVET ILLE id est Magnus.

6. MOTORVM V. N. ut ait Virgilius ‘nunc omnes terrent aurae,
sonus excitat omnis suspensum’. COMITVMQVE SVORVM pavet fragorem.

7. QVI POST TERGA id est fragor. REDIT et venit.

LATERIQVE TIMENTEM id est fragor Pompeium exanimat.

9. NONDVM VILE SVI P. scit adhuc pro gloria ab hostibus accipi,
si iam miser factus Pompeius tamen esset occisus.

10. SEQVE MEMOR F. cuius fuit ante bella civilia.

13. NON PATITVR T. id est quia erat omnibus notus, latere non
poterat.

14. CLARA vel nota.

15. CVM PETERENT nescientes adhuc Pompeium esse superatum.

17. VIX IPSE FIDELIS cum ipse fugiens videretur, vix ei
credebatur fugisse Pompeium; adeo miraculo excluserat veritatem.

18. MAGNO QVICVMQLE M. pudorem incutit Magno, quicumque novit
Pompeium esse, qui ista patiatur.

21. LONGI FORTVNA F. tantum ei fortuna nocuit adversa, quantum
secunda praestiterit.

22. QVAE T. P. F. quod nobilem hominem gravius consuevit
affligere.

23. VRGET ut sibi aequet miseriam felicitas antecedens.

24. NVNC FESTINATOS quos puer meruit, ut ad felicitatem citius
perveniret.

NIMIVM S. nam de Domitio et Clupianis fugitivis annos natus decem
et octo triumphavit: ideo dictum est ‘festinatos nimium’.

25. LAVRIFERAE D. S. I. in Syllanis enim castris fuit, ut ipse in
primo <326> ait ‘et docilis Syllam scelerum vicisse magistrum’.

26. NVNC ET CORYCIAS C. in Coryc[i]o enim civitate piratas, quos
illic vicerat, colere rura praecepit.

ET PONTICA SIGNA id est Mitridatem, Ponti regem, quem iste
superavit.

27. PIGET et pudet.

28. ET VITA SVPERSTES ut fecit in Magno.

29. FINE BONORVM ut unus quisque tunc pereat, cum huius felicitas
terminatur.

30. ET CELERI P. T. L. ‘praevertit’ antevenit, ut ait Virgilius
‘cursuque pedum praevertere ventos’.

31. DEDECORI EST F. P. maior enim est pudor a summis ad extrema
venire.

32. NISI MORTE PARATA id est nemo fortunatus debet dici, nisi
postquam perierit. Nam viventibus fortunatis possunt adversa
contingere et incipiunt non esse felices.

33. LITORA CONTIGERAT scilicet Magnus.

35. TREPIDVM legitur et Magnum. IMPAR id est brevis.

36. FLVMINEIS V. T. V. quae etiam in vadosis locis propter
brevitatem suam tuta vix esset.

38. LEVCADII montis Epiri.

CILICVM DOMINVS id est Pompeius, qui eos vicerat.

40. CONSCIA CVRARVM id est ubi uxor eius erat constituta
Cornelia. Ordo est: qua tellure tunc latebas, Cornelia,
m<a>estior quam si in mediis campis Emathiae stares.

43. PRAESAGIA ut ait Virgilius ‘praesaga mali mens’.

45. THESSALIAM id est per totam noctem bellum Thessaliae
contuebatur.

49. QVAERERE NEC QVICQVAM id est ne contraria nuntientur.

51. SVMMA finis.

54. CVM POSSIS IAM FLERE T. timor enim de incertis est malis,
luctus vero de certis.

55. PROSILVIT id est Cornelia.

NOTAVIT circum aspexit, ut ait Cicero ‘notat et designat oculis’,
hoc autem dixit ‘aspexit crudele crimen deorum’.

CRIMENQVE D. C. id est Pompeium tam humilem revertentem.

56. DEFORMEM P. D. ‘notavit’ in omnibus subaudimus.

VVLTVSQVE PREMENTEM aut ipsum prementem vultum canitie accipimus,
quod notavit, aut canitiem notavit, quae vultus premebat.

58. OBVIA NOX caliginem enim animi repentino dolore toleravit.

61. SPE MORTIS DECEPTA I. putabat enim se perire, quod exanimata
est.

IACET vel tacet.

63. QVEM POSTQVAM FAMVLAE iam exanimata domina videre non
poterat.

64. NON VLTRA GEMITVS T. hoc dixit: famulae sibi non amplius
permisere de fatis queri quam tacito gemitu. Flere enim idcirco
nolunt, ne dolentem dominam vehementer affligant.

INCESSERE pulsare, invadere, ut Virgilius ‘incessi muros, ignes
ad tecta volare’ [duodecimo <596>].

FATVR et factum.

68. COEPERAT IN SVMMVM id est coeperat sanguis Corneliae ad
extrema usque membra revocatus Pompei sentire contactus. Nam
sanguis se timore ad interiora collegerat, ut ait Virgilius
‘frigidus Arcadibus coit in praecordia sanguis’.

71. IMMODICOS sine modo.

74. FRANGIS ordo: cur nobile corpus frangis?

ADITVM et habitum. ‘Habitum’ id est speciem, ac si diceret
‘genus’, ut Virgilius ‘habitusque locorum’.

75. LAVDIS IN HOC SEXV sensus hic est: habes, unde in perpetua
laude verseris: coniugem miserum. Nam in femina non armis aut
legibus custoditis gloria comparatur, quia sexus infirmus est,
sed tantum si maritum dilexerit, cum sit factus infelix.

77. ET TVA CVM F. P. D. ut videar paene non victus, si in eodem
apud te quo semper fui amore duravero.

78. QVOD SVM V. A. sive quia cito ad te redii, sive quia amorem
mereor ex miseratione maiorem.

NVNC SVM TIBI G. M. ipsum se maiorem gloriam dixit uxoris, quod
eum sit sola secutura ab omnibus derelictum.

81. DEFORMIS A. V. M. hoc cum indignatione dictum est: cum adhuc
maritus vivat, tu maeres et squales.

82. SVMMVS ET AVGERI V. D. hoc est a te vetitus. Nam cum summus
ille sit dolor, cum maritus amittitur, tu sic modo doles me
vivente, ut nihil addere ad maerorem valeas, cum fuero
interemptus.

83. ESSE FIDES LVGERE V. id est tunc vir lugendus est, cum iam
nihil aliud possit accidere, scilicet cum perisse constiterit,
non, cum adhuc sit incertum.

85. QVOD DEFLES I. A. id est si me vivente, sed misero non
desinis lugere, Cornelia; constat ergo te nunc usque non Pompeium
amasse, sed fortunam meam, quam nunc plangis afflictam.

86. CORREPTA castigata.

88. INVISI CAESARIS ISSEM non quo Pompeio Caesarem praeferat, sed
ei idcirco nupsisse vult, quia infelix ipsa Caesari posset talem
fortunam adferre.

89. ET NVLLI LAETA MARITO primo enim in matrimonio Crassi fuerat,
qui occisus est apud Parthos.

90. BIS NOCVI MVNDO bis ex meo fato orbis haec patitur semel
morte Crassi, nunc Pompei fuga.

PRONVBA DVCIT E. ut Virgilius ‘et Bellona manet te pronuba’.

94. A CAVSA M. a Pompeio, qui iustius dimicabat propter me cuncta
numina recesserunt.

95. INDIGNE MEIS ‘indigne’ sic accipimus, non quod haec melior
sit, sed quod Pompeius indignus sit in tantum eius fato venire
discrimen.

96. IN TANTVM FORTVNA C. id est in te, ut per me fleres infelix.

98. QVO SIT TIBI M. A. me, inquit, occide, ut omnia iam prospera
consequaris.

99. TOTVSQVE P. ORBIS id est quo sit tibi.

100. SPARGE MARI C. id est me.

101. DEPENDISSE C. ut tunc perissem, cum adhuc eras felix et in
eadem felicitate nunc esses.

LV<S>TRA expia scilicet me perempta.

104. PLACATAQVE P. C. [IVLIA C.] ad satisfactionem Iuliae hoc
posuit, quod se negat uxorem fuisse, sed p<a>elicem.

108. LESBOS hoc est: qui non flevit in Thessalia, flevit in
Lesbo.

111. TANTI PIGNVS S. M. quod illic Corneliam incolumem
custodivimus.

113. DIGNERE VEL VNA ‘dignere’ id est dignos habeas nos, in
quibus vel una nocte remoreris. Alii sic distinguunt ‘vel una
nocte tua fac, Magne, locum, quem cuncta revisant saecula’.

116. MOENIA id est quam nostra.

118. HAEC IAM CRIMEN HABENT hoc dixit: omnes aliae civitates
infidae sunt, quae adhuc possunt veniam promereri; haec ideo tibi
fida est, quia offendit Caesarem et tam apud eum est criminosa;
nam et coniugem tuam suscepit et te.

QVID QVOD [ut quid quod] ab oportunitate loci sumpta persuasio.

120. CERTA LOCI id est multi ad te principes revertentur, cum te
in his locis, quae sciunt, esse cognoverint.

NOTO REPARANDVM EST L. F. ubicumque fueris, potest sciri et ideo
ad te libenter accurrent.

122. ACCIPE id est iuventutem securus apud nos coniugem tuam
relinquendo.

128. MVNDI NOMINE id est pro omnibus hominibus laetabatur fidem
servare motalium aliquos, quod iam in terris difficile videbatur.

131. HAC OBSIDE Cornelia.

132. CARI et sacri.

134. CVM CAESARIS IRAM sensus hic est: uxorem vobis fugiens
dereliqui, ob hoc iratus est vobis Caesar. Tantum ergo confido de
vobis, ut ad vos venire maluerim, cum possetis hodie me occiso
iram Caesaris mentemque placare.

135. CONIVGE mea scilicet.

137. NOCENTIS cum uxorem commendavi, feci, ut vos noxios Caesar
iudicaret; hoc fecisse sufficiat. Nunc ad vos venire non debeo,
ne nocentiores faciam me recepto.

138. AGITANDA P. O. omnium populorum animos explorare vult circa
se quales sint.

140. REGESQVE ADMITTERE M. in utroque, inquit, es gloriosa, sive
me sola recipis, sive et aliis das exemplum, ut me suscipiant.

141. QVAERERE CERTVM ut explorem.

142. FAS Q. IN TERRIS id est ibi adhuc iustitia perseveret, ubi
fuerit ipse susceptus, ibi scelus, ubi ad Caesarem se contulerint
civitates.

146. NON EXIRE VETENT nam intrare etiam inimici patiuntur, ut
capiant.

150. POMPEIVMQVE M. subaudimus ‘ingemuit populus’, quod postea
dicturus est.

151. AST ILLAM Corneliam scilicet.

156. OS PVDOR Corneliae scilicet.

157. NVLLI MINVS hoc est omnibus hospitalis.

158. QVASI CONIVGE VICTO Cornelia, cum adhuc Pomepio fortuna
esset incolumis, tam humilis omnibus obsecuta est, quasi iam
maritus eiusdem superatus esset a Caesare.

160. NEC QVIBVS ABSCONDIT sensus hic est: iam sol occidens medius
erat maris in fluctu, sed nec apud nos erat totus, quibus
occidebat, nec apud antipodas, quibus nascebatur, quippe
absconditus orbis eius medius apparebat.

NEC SI QVIBVS E. O. bene ‘si’ addidi; est enim in dubio, an mare
habeat antipodas. Est autem sensus: nec totus erat, quibus exerit
orbem, si tamen <sunt, quibus> exerit.

162. FOEDERIS VRBES haec omnia sibi Pompei fingit animus
dispositione curarum.

163. IMPIA et invia.

164. ARVA ‘adeunt’ subaudimus. AVSTRVMQVE IACENTIS id est mundi.

165. SAEPE LABOR M. id est desinit cogitare et interdum cuncta
remittit labor, quem Pompeius est passus, qui labor semper ad
curas maestus est et odit omnia, quae futura sunt.

167. DE CVNCTIS CONSVLIT A. ipse Pompeius.

168. MENSVRA S. unde futurum mare cognoscat prosperum.

170. AVT QVOTVS IN PLAVSTRO L. id est quae stella in septentrione
cursum navium mittat ad Libyam.

171. TACITI SERVATOR O. ‘taciti’ magni, ut Virgilius ‘luminibus
tacitis’; alibi ‘tacitae per amica silentia lunae’, item alibi
‘tacitumque obsedit limen Amatae’.

173. NVMQVAM S. P. septem enim stellae sunt, quae motu axis
feruntur errantes; has nauta non sequitur.

TACITOS et miseros.

175. AXIS INOCCIDVVS qui numquam occidit.

GEMINA CLARISSIMVS A. Helicen dicit et Cynosuram.

176. ILLE axis scilicet.

HIC MIHI SEMPER IN A. ut non casu, sed ratione contingat.

177. CERVCHIS antemnae curnua sic vocantur.

179. AB ARBORE SVMMA id est a navis arbore descendere videtur in
fluctus, cum inferior efficitur.

180. ARCTOPHILAX ipse est ab arcturus dictus ideo, quod ab arcto
non recedat, sed eum custodiat.

181. INDE CANOPOS nomen [est] stellae in austro positae.

182. CAELO CONTENTA V. quoniam in australi parte posita non
accedit ad borean, ideo et timens dicta est. Non enim a nobis
videtur.

183. PERGE SINISTRA id est si per sinistram illius pergas
stellae, ad hanc regionem venies.

185. QVO NVNC PEDE funis in navi, ut Virgilius ‘una omnes fecere
pedem’.

188. LONGIVS ORIS nec ad Emathiam vult ire, ubi Caesar et bellum
est, nec ad Italiam, quia pudet venire superatum.

190. CETERA DA VENTIS id est cetera sic age, ut te ventorum
facile flatus impellat.

COMITEM Corneliam dicit.

191. DEPOSITVM pignus, ut alibi <II 72> ‘depositum, Fortuna,
tuum’.

QVAE LITORA VELLEM hoc est: cum ad Lesbon Corneliae amore
properabam.

195. QVAS ASINE C. Asine castellum est Spartanorum.

199. MVTAVERE SONVM id est aequora conversione navis aliter
sonare coeperunt.

201. INOFFENSAE C. A. M. ‘huic rei’ accedere declinavit.

202. ET SIDERA TEXIT maiore luce operuit.

203. QVICVMQVE PROCELLA id est de parte Pompei.

205. OCCVRRIT NATVS Sextus Pompeius, filius Magni.

FIDELIS id est occurrit.

207. MINISTROS aut faventes.

209. IVBET IRE IN DEVIA M. id est Pompeius.

210. DEIOTARVM Gallograeciae regem.

QVI SPARSA DVCIS V. L. ne miremur, unde in his terris Deiotarum
invenerit, hoc poeta disseruit dicens ‘qui sparsa ducis vestigia
legit’, id est qui inter ceteros fugientes vestigia Pompei est
consecutus.

211. QVANDO quoniam, ut Virgilius ‘quando haec te cura remordet’.

212. QVA ROMANVS ERAT quoniam quidem per Emathias clades amisimus
totum orbem, qui erat sub ditione Romana.

213. POPVLOSQVE Parthos dicit et ceteras orientis partes.

BIBENTIS ut Virgilius ‘qui Tiberim Fabarimque bibunt’.

214. SECVRVM A CAESARE T. qui nondum Caesaris sentit iniurias.

215. MAGNO QVERENTEM id est te Pompeio fata quaerentem.

217. MVTARE DIEM [diem] id est caelum.

218. ARSACIDAE hic Arsacus rex Parthorum est, ut ait supra <I
108. 109> ‘plus illa vobis acie, quam creditis, actum est,
Arsacidae’.

SI FOEDERA NOBIS ostendit se cum his societatem inisse.

219. MIHI PER LATIVM I. TONANTEM id est in quibus firmandis ego
per Latialem Iovem iuravi; vobis autem sunt astricta per magos
vestros. Dicit autem Chaldeos, qui in Parthia sunt, hos ideo
daemonas dicunt.

222. SI VOS O PARTHI ordo est: si vos, o Parthi, inquietare
nolui, cum vexarem Alanos et claustra Caspia, nunc mihi vicem
reddite auxilia dirigendo.

CASPIA CLAVSTRA Armeniae fines, ut ait Virgilius ‘iam nunc et
Caspia regna responsis horrent divum’.

223. AETERNI MARTIS ALANOS gens in Ponto, quae perpetuis proeliis
inquieta est.

224. ACHEMENII CAMPI ab Achaemene, rege Persarum, sunt dicti.

227. NISEVS HYDASPES fluvius ex Nysa, Indiae monte, descendens.

228. ACCEDVNT P. ad pelagus iter tendunt.

PHOEBI S. AB I. id est orientis solis flammis ego eram
propinquior quam Persae, qui iuncti sunt.

230. SVSTINVI passus sum.

232. EX AEQVO ME P. A. quippe non victus aequlias est mihi.

233. STANT SEMEL ARSACIDAE hoc est: nec semel tantum meo sunt
Parthi beneficio liberati.

QVIS ENIM POST V. C. quae nos illic passi sumus, non quae vos
pertulistis.

234. IVSTAS LATII C. I. hoc dixit: mortem Crassorum, quae in
Parthia facta est, senatus voluit vindicare, sed Pompeius
obstitit.

237. PELLEVM Magnus Alexander Macedo Pellaeus victis Parthis
finem posuit, quem numquam excederet, et Euphraten fluvium et
civitatem Zeugma, quae in eius est ripis.

238. VINCI ROMA VOLET id est optabit a vobis vinci, si mihi
victoriam comparatis.

REGEM Deiotarum.

IVBENTI vel volenti.

239. AVLA domus regia, ut Virgilius ‘illos porticibus rex
accipiebat in amplis aulai [in] medio’ et ‘illa se iactet in aula
<A>eolus’.

241. TYRANNVM regem, quod nunc Deiotarus fecit.

243. <VERVS> PAVPER nam ille simulatus est.

DIMISSO IN LITTORE R. id est Deiotaro.

247. AVRA FLVENS id est exiens.

248. TELMESSIDOS in Asiatico mari sinus nomen.

249. COMPENSAT M. hoc est: flexum illum non circuit sinus tanti,
sed per altum recto itinere contendit habiturus grande compendium
ipse Pompeius scilicet. PVPPI vel mundi.

251. PARVA causa [est], quare non timeat.

PHASELIS civitas Pamphiliae.

253. MAIORQVE CARINAE scilicet plures fuerunt in nave Pompei quam
in tuis moenibus erat civium multitudo.

255. IAM TAVRVM et mons et fluvius in Cilicia.

256. HOC vel hanc.

255. DIPSANTA C. nomen est fluvii veluti ab undis sitientibus
appellatum; hic autem de Tauro monte profluit aut in fluvium
Taurum decurrit.

257. ET SIBI CONSVLTVM quando, inquit, credere posset hoc Magnus,
quod pacem undis commisit et ad nullam voluit accedere
civitatem, etiam sibimet profuturum? Nam populis proderat ad
victoris iram, quod Pompeium nemo susceperat, et huic tamen
proderat, quod erat tutus in fluctibus.

259. SINEDRIS locus in Cilicia, ubi consilium Pompeius habiturus
est.

260. QVO PORTV id est ad quem portum.

263. ATQVE INSTAR PATRIAE id est qui de vobis magnitudinem
civitatis affertis.

264. NVLLIS CIRCVMDATVS ARMIS nullum habens exercitum.

265. MEIS et novis.

266. INGENTIS PRAESTATE A. praeposuit ‘quamvis’ et non subiunxit
‘tamen’; est hoc secundum anacoluthon.

269. EXCVTERE id est a me summovere.

AN LIBYCAE cum apud Carthaginem latuit.

270. PLENIS R. F. fuit enim septies consul; ideo plenis fastis,
hoc est ipsius nomine signatis.

271. ME PVLSVM LEVIORE M. hoc est: ut in tantum non possim
erigere; ‘hanc fortunae leviorem manum’ dixit, id est validam ad
sublevandum.

273. SPARSIT non enim obruit, sed fugavit.

274. IVVARE vel tueri.

276. ET NOMEN Magni; hoc potuerit me tueri.

277. VIRIBVS ATQVE FIDE his enim duobus [modis] aestimantur
imperia; id est vos pendite, an adhuc regnum meum integrum sit,
cum et vires nobis det Libya, Parthi et Pharos, et fidem integram
custodiant, quam mihi debent.

277. PHARONQVE ‘Pharon’ Alexandriam dicit, quod ibi primun
Alexander pharum fecit, dictum ἀπὸ τοῦ φαίνεσθαι.

278. SVCCVRRERE id est hoc pendite.

280. QVO PONDERE V. id est in quam partem mea sit inclinata
sententia.

281. AETAS N. <N.> S. T. E. Ptolomei, qui adhuc puer est regis
Alexandriae.

282. ARDVA QVIPPE F. sive quae semper difficilis est, sive quae
vix servatur in rebus adversis.

283. SOLLERTIA MAVRI Iubae regis Mauretaniae, qui semper infidus
est astutia fraudulenta.

284. NAMQVE MEMOR G. Iubam dicit, qui de sorore est natus
Hannibalis.

285. VANO id est Iubae.

286. OBLIQVO SANGVINE qui a sorore descenderat. Nam rectus ille
est, qui exit a viris.

287. ET NVMIDAS CONTINGIT A. id est et maiores Numidarum
cognatione contingit.

IAM SVPLICE VARO Varus, qui in hoc bello Africam tenuit, ut ait
Cicero ‘Varus imperium se habere dicebat; fasces certe habebat’.

288. INTVMVIT ipse Iuba etiam.

VIDITQVE LOCO ROMANA SECVNDO quia, inquit, habuit supplicem
Varum, intellexit esse se potiorem et esse secunda omnia, quae
sunt Romana.

289. COMITES PROPEREMVS IN ORBEM primo dissuasit, nunc iam
persuadet.

291. CASPIAQVE INMENSOS S. C. R. Choatraei et Panedri montes
sunt, qui orbem nostrum claudunt ad Oceanum, ubi est Caspium
mare; haec dicit claustra Capsia.

293. ABRVPTVM EST absolute dictum est ‘abruptum’, id est divisum
mare a nostro mari.

DISCOLOR VNDA mare. ‘Vnda discolor’ hoc est, quod mare rubrum
appellatur.

297. ET A NVLLA MORS EST vel senis vel pueri.

298. SARISAS PELLEAS Macedonicas. Sarisae autem hastae sunt
Macedonicae.

299. BACTRAQVE MEDORVM Bactra nomen est civitatis. Subaudimus
autem ‘primi fregerunt’.

MVRISQVE SVPERBAM muros enim de testa coctili habuit.

300. BABILONA DOMVS definit, quid sit Babylon: Assyriae domus.

301. AVDENTQVE IN BELLA VENIRE id est et ideo audent, quia
experti sunt sagittas suas nocuisse Romanis.

305. PARVA NOCENT id est etiam parva. IN SANGVINE SVMMO EST qui
iuxta cutem est, ipsum sanguinem dixit ‘sanguinem summum’.

307. AEMVLA NOSTRIS id est qui similes sunt Romanis fortuna non
dispari.

308. IN GENTE DEORVM EST sunt enim religiosi per Chaldeos circa
sacrificia celebranda.

309. POPVLOS ALIA TELLVRE id est Medos.

310. SVIS id est ipsorum.

310. INMITTAM hoc dicit: aut ‘inmittam ortus suis sedibus
excitos’, id est Mediam, quae in oriente est, excitabo, aut ‘hos
excitos inmittam suis sedibus’, ut ipsi adversus orientem
veniant, qui de ipso oriente venerunt.

312. SVPRA id est ultra.

COMMERCIA MVNDI illo, inquit, naufragium meum fortuna compellat,
ubi me nullus agnoscet. ‘Vltra commercia vulgati mundi’ supra eam
partem, qua mercatores ire consuerunt perviis regionibus et
cognitis.

313. NAVFRAGIVM meum scilicet.

314. QVAE FECI quae victor dedi.

315. HAEC IN MEMBRA hoc, inquit, habebo solacium, si in orbe alio
iacuero, ne crudeliter aliquid in me facere potuerit Caesar nec
pie, nec percendi nec puniendi in me habeat potestatem.

318. ORBIS PARTE id est in Roma, ad quam non accedo superatus.

QVANTVS id est quantus ego fui in oriente.

321. NOMEN ABIT id est vadit.

REDIT MAIORE id est nostrum nomen.

324. GENTEM id est Parthiam, ut et ipsa pariter opprimatur.

326. AVT ME FORTVNA VINDICET me, si vicerint Caesarem Parthi,
vindicet Crassos, si victi a Caesare fuerint Parthi; dabunt enim
poenas, quod Crassos in eorum regione perdidimus.

327. SENTIT vel sensit.

329. DOLENDI plus enim ceteris doluit hanc Pompei suamque
fortunam.

330. MODO CONSVLE VOCES modo dignas. Nam fuit postmodum in
republica plurimum turbulentus.

331. MENTEM id est tuam.

332. SECVNDVM EMATHIAM pro Emathia.

333. LIS TANTA DATVR ‘litem dare’ praetor dicitur, pro quo
sententiam profert; sed hic allegoricos dictum: totumne Emathiae
crimen ascribatur, cum tu sis ubique superatus?

335. PEDES id est a quibus opem supplices interim. Ad invidiam
commovendam humile verbum posuit, pedes scilicet, quos amplexus
est petens auxilium.

QVID TRANSFVGA MVNDI invidiose dictum, quod in ultimas ire vult
terras mundi transfuga, tamquam a mundo fugere possit, cum
futurus sit intra mundum.

339. FAMVLVS vel famulas.

340. QVID DECIPIS ORBEM decipis, inquit, orbem, cum eum vis
liberum facere dimicando, si iam ille servire contentus est.

341. QVI vel quem.

342. HORRVIT id est Parthus. AVDITV quid si vidisset?

343. AB HYRCANIS ardo: ab Hyrcanis silvis et ab Indo litore.

345. VESANVS qui tam inpossibilia speraturus est.

346. MENSVS ut speret se posse Italiam possidere, cum te sibi
supplice metiatur se Romanis esse potiorem.

348. IGNORANS LATIAE hoc est: non poteris apud eos tale aliquid
loqui, id quod eis dignum sit. Nam cum illi Latinam nesciant
linguam, necesse est te solas lacrimas deferre, quibus possint
intellegere se rogari.

350. CLADES VT PARTHIA quas Pompeius inflixit.

351. ROMA SVAS ‘suas’ id est de Parthis, ubi perdidit Crassos.

352. ELEGIT id est Roma.

354. PARTHOS TRANSIRE DOCES id est ut ultra Parthos eant clades
nostrae, quas antea nec ipsi Parthi scire consueverant.

355. ADMITTERE REGES habere, inquit posset Roma hoc in hac
calamitate solacium, quod non ab exteris regionibus occupata est,
sed civi suo servit, id est Caesari. Hoc tu eripis excitando
populos tam remotos contra Romam.

356. IVVAT IRE PER ORBEM id est te iuvat ire.

358. CAPTA SEQVENTEM id est quae fuerint ante Romana.

359. SOLVS vel populus.

CELANTE FAVOREM sensus hic est: populus ille, qui solus non venit
in Emathiam celante fato regum favorem, id est dum eos celant
fata geri bella civilia, ut nulli Parthi reges faventes auxilia
declinarent, hic iam venturus est contra victorem, id est contra
Caesarem.

362. TECVM id est cum victo.

FIDVTIA G. E. negat hos habere virtutem et hoc exequitur.

363. IN ARCTOIS POPVLVS in septenptrionali plaga.

364. AMATOR aut ‘est’ subaudimus aut ‘nascitur’.

365. TRACTVS MVNDI ubi sunt Parthi, quos dicit ignavos.

368. VIDES PARTHVS sive tu videbis sive ‘vides’ ad personam
Pompei dictum est, sed more narrantium.

369. PLANO id est in planum locum effusa.

370. SVPERABILIS a nemine ille vinci potest libertate fugiendi,
quia et patentia ibi et plana sunt loca, sed ubi colles fuerint,
non potest dimicare, sed vincitur.

373. INCERTO bene ‘incerto’, cuius ictus incertus est, quippe
fugientis ut Virgilius ‘fidentemque fuga Parthum’.

DEBILIS detractatio Parthorum.

374. VIOLENTI VERTICIS AMNEM ypallage pro amnis violenti
verticem, ut ait Virgilius ‘<Eliadum> palmas Epiros equarum’ pro
‘Epirotarum equarum Elis palmas’.

376. EXIGET AESTIVVM id est toto die non potest dimicare.

378. SEQVENTI sequente.

380. FVGAX sic enim pugnant, ut fugere iudicentur, ut ait
Virgilius ‘et missa Parthi post terga sagitta’.

381. CESSISSE LOCO non enim hoc agit, ut loco pellat inimicum,
sed ut suum deserat locum et versus in fugam tutius dimicet, ut
ait Virgilius ‘fidentemque f. P.’.

382. INLITA TELA DOLIS ‘inlita tela’ sagittas enim inficiunt de
venenis.

384. QVO FERRE VELINT id est ipsi venti, ut in illum vulnera
veniant, in quem venti perferre voluerint.

385. ENSIS HABET VIRES quo Parthi timent uti, quia habent robur.

387. EXARMANT sagittis enim iactis, quas gerebant, inermes fiunt
in prima parte certaminis.

IVBENT id est Medos. Bene autem additum ‘iubent’, ut necesse sit
his redire de proelio, antequam finiatur.

388. ILLIS id est huius manus illis nulla fiducia est.

390. CVM FERRO ferro enim adiungitur [et] venenum.

391. TANTI EST cum invidia pronuntiandum ‘tanti est’: adeo cupis
pudendum tibi auxilium rogari Parthorum, ut illic debeas mori
toto a tua terra orbe divisus?

394. INVIDIOSA TAMEN ut Virgilius ‘et tibi magna satis, quamvis
lapsis omnia nudus’.

Crassus autem ibi iacuit insepultus; nam missus est in Euphraten.

395. MELIOR QVONIAM id est quam uxoris tuae Corneliae sors.

Vel pari.

MORS VLTIMA POENA EST id est mors, quam patieris, tibi haec erit
ultima poena, quae quidem mors aut pars est ultima viventium aut
certe sors ultima.

397. SVB REGE scilicet et sub rege Parthorum.

402. AVDET vel audit.

AVDET id est licere sibi credit et filias et sorores stuprasse,
quod lege prohibetur. Si ‘audit’, sic intellegimus: id est non
audit, si ‘audet’, audet etiam inclitos concubitus, qui apud se
nullis excepti sunt legibus.

406. SPONTE PERACTI quia per ignorantiam Oedipus cum Iocasta
matre concubuit, in fabulas missus est, cum hoc non fecerit
voluntate.

407. INFELIX †excepit infelix, id est quas excepit.

409. CVI FAS qui, inquit, hoc sibi licere aestimat, quod
putaturus sit non licere?

IMPLERE PARENTEM gravidare.

410. CLARA METELLI hoc est Cornelia. Ideo autem novissima, quia
post ceteras venit.

411. STABIT BARBARICO hoc iam non uxoris est stare, sed pellicis.

412. REGIA MAGNE hoc ad dolorem Pompei pertinet, quod dicat: cum
ipsa prima regem esse concubiturum.

413. VENVS ordo est: regia Venus non ulli plus vacabit stimulata
saevitia.

TITVLISQVE VIRORVM ut hinc libido eius plus ardescat, cum
considerat eam tam potentium virorum tenuisse matrimonia.

VIRORVM Pompei et Crassi, quos habuit haec maritos.

416. ASSYRIIS Assyriae.

VETVSTAE quam prior maritus Crassus excepit. Sic ergo trahitur,
tamquam olim iam [his] esset debita.

422. VINDICTA PERIT nam cum ferre auxilium tibi coeperint Parthi,
iam de his Crassorum mors non poterit vindicari et hoc nefas
est, ut, cum arma vos geratis, inulti sint Crassi.

425. SVSA Parthorum vel Persarum civitas.

LATVS sensus hic est: tanti erat auferre exercitum, qui nunc
Dacos prohibet, nudare his latus imperii nostri, dum tamen omnes
ad expugnandos Parthos colligerentur.

426. DVCVM vel virum.

427. PACI FINEM ut in Parthia, inquit, bella moveantur, hoc
petimus.

428. BELLVM CIVILE id est et si in Thessalia iam civilia bella
completa sunt contra Parthos, veniat movens bella victor scilicet
Caesar.

429. VNICA MVNDI EST ‘unica’ sola.

430. TRIVMPHIS hoc est: Parthiam opto vincat et Caesar.

432. SENIS id est Crassi.

436. MONIMENTA TIBI ante oculos tuos versabuntur cuncta, quae
gesta sunt.

TRVNCI ‘hac re’ trunci, id est cervice.

439. ISTAS id est terras.

440. SI POTES IN MEDIA adeo nec potest fieri, ut places Caesarem
videntem in Pharsalia, quae commisit, nec illud, ut eas per
terras apertas pacatus et amicus; quo si ire poteris, facilius
impetrabis a Caesare.

441. QVIN RESPICIS ut Virgilius ‘quin potius pacem aeternam
pactosque hymeneos exercemus?’ sic et hic ait ‘quin respicis
orbem?’ Persuasum est, ne iret ad Parthos, nunc persuadetur, ne
eat ad Africam, sed ad Aegyptum.

445. SEPTENO Nilum dicit, cuius ora septena dicuntur.

SVMMOVET separat.

446. TERRA S. Aegyptum dicit.

MERCIS ut nihil illuc advehatur, sed omnibus haec abundet.

447. AVT IOVIS id est pluviae, ut ait Virgilius ‘etiam maturis
metueudus Iuppiter uvis’.

448. PVER PTOLOMEVS vult hoc probare prodesse Pompeio, quod puer
est imperator.

449. TVTELAE C. T. post mortem enim patris Ptolomei Pompeius
obtinuit hoc regnum, donec huic imperium traderetur.

NOMINIS VMBRAM id est tui.

450. INNOCVA EST AETAS id est puerilis.

451. VETERIS SPERAVERIS A. hoc dixit: ne speraveris esse iura et
fidem et respectum deorum in regibus veteribus. Hi enim
diuturnitate regnandi cuncta sine pudore committunt.

452. MITISSIMA SORS EST necesse est placidi sint et mites, qui
primum coeperint imperare.

454. ANIMOS id est Pompei.

QVANTVM SPES VLTIMA id est etiam Lentulus Pompeio imperavit, quid
faceret, quia in ultimis rebus omnis [homo] liber est ad
loquendum. ‘Quantum’ cum admirarione est pronuntiandum.

456. CYPRO insula est iuxta Syriam.

457. CVI PRAETVLIT ARAS duplex sensus est: aut in timore fugae
dicit non sacrificasse ante Pompeium et sic ad Cyprum venisse. Et
sic legimus: ‘nullas cui praetulit aras undae diva memor
Paphiae’, id est de Cypro, aut sic ‘nullas cui praetulit aras
undae diva memor Paphiae’, quam sedem omnibus Paphiae preatulit
templis.

458. MEMOR huius undae id est, quod in mari nata hanc insulam
diligebat, ut ait Virgilius ‘quam Iuno fertur terris magis o. u.
posthabita c. Samo’.

459. COEPISSE DEORVM ‘coepisse’ id est non semper fuisse. Nam si
coepit, et desinet.

461. CYPRI SCOPVLOS <Q.> EXIT IN AVSTRVM id est ad Aegyptios.

463. GRATVM legitur et cassum.

NOCTVRNO LVMINE id est lunae.

464. INFIMA extrema.

465. QVA DIVIDVI ‘dividuus’ qui dividatur.

466. SEPTIMVS AMNIS haec est Nili pars maxima, septimus fluvius.

467. QVO LIBRA PARES aequinoctium autumnale significat, sic
Virgilius ‘libra die somnique pares ubi fecerit horas’.

468. NON VNO PLVS AEQVA DIE NOCTI omne enim aequinoctium uno die
est. Nam aut maior est, qui antecessit et erit brevior, qui
sequitur, aut si minor ante fuerat, maior incipit. Est ergo non
plus uno die aequa.

469. HIBERNAE VERNI ut quod spatii vere perdidit, hoc compenset
autumno.

470. VT REGEM Ptolomeum.

471. NEC CARBASA LANGVENT id est fatigata non sunt. Diem
describit non dum exactum esse, cum adhuc nec sol nec vela sunt
labore lassata.

474. MONSTRA primores omnes monstra Pelleae domus dixit.

476. SENIO senior.

478. MEMPHIS Memphis regio Aegypti, per quam Nilus fluit; inde
‘custos Nili crescentis’ est dicta, qui ab eadem continetur.

VANA SACRIS quia plurima colunt monstra.

ILLO CVLTORE DEORVM Achoreo.

479. LVSTRA SVAE incertum est, an cubilia accipiamus, an
quinquennia an liberationes. PHEBES haec sacra Lunae celebrantur.
APIS taurus est, qui annis singulis immolatur, cum in grege
fuerit alter inventus. Sed nunc hoc dicit: hunc Achoreum tam
religiosum fuisse, ut non tunc unus Apis esset in templo, sed
multi.

480. VOX PRIMA FVIT Achoreus, inquit, vox fuit prima consilii;
nam prior est hic locutus.

MERITVMQVE FIDEMQVE dixit meritum et fidem Pompei, quae cum
Ptolomei patre foedera comparasset, et suasit, ut reciperetur.

482. SVADERE MALIS id est qui malis hominibus doctus esset
nefaria persuadere et qui sciret regum animos ad scelera
proniores, haec dixit.

484. IVS ET FAS MVLTOS FACIVNT si fuerit, inquit, ius et fas
servatum, ut recipiamus Pompeium, qui nobis est familiaris, apud
offensum Caesarem habebimur pro nocentibus.

485. LAVDATA FIDES ipsum sensum repetit, quod, si laudari fidem
suam voluerint recipiendo Pompeium, sint a Caesare puniendi.

SVSTINET INQVIT id est cum eos fides sustentat, quos fortuna iam
deprimit.

486. ACCEDE DEISQVE ut hoc ames, quod di adiuvent, ut ait Tullius
‘nunc melior <e>a iudicanda e<s>t, quam etiam di adiuverunt’.

487. MISEROS FVGE non dixit persequere, sed desiste comitari.

488. SIC VTILE RECTO id est sic distat utilitas ab honestate nec
potest esse coniuncta.

492. MODVS GLADIIS ut sine modo saeviat, hinc dicit regna fieri
firmiora.

OMNIA SAEVE crudeliter aliquid facere numquam licebit, nisi
semper feceris.

495. SAEVA PVDEBVNT id est facere.

HAEC SAEVA genere neutro declinavit numero plurali.

497. NEC VICTOS ARCERE id est se, qui est victus.

498. HOSPES id est Pompeius.

499. PIGNORA SVNT PROPIORA TIBI id est soror.

500. REDDE SORORI Cleopatrae, ut ait supra <V 63. 64> ‘regnumque
sorori ereptum’.

502. NON FVERIT MAGNI quicquid nunc ad Pompei visum fuerit partem
pertinere, necesse est post victoriam occupetur a Caesare.

507. CVIVS THESSALICAS senatus.

VOLVCRES quorum cadaveribus aves ad cibos usae sunt.

508. GENTES QVAS VNO illas dicit, quae Pompeio auxilia
contulerunt.

513. SEPOSITAM quasi ad praesentem Pompeium loqui coepit.

514. ARMAQVE legitur et arva.

515. VICTORI Caesari.

518. PVRGANDVM GLADIO Pompeius prior egit hac causa, ut huic
traderetur imperium post patris mortem, postea Cicero, quae
oratio <in>scribitur de rege Alexandrino. Hoc ergo dicit: gladio
hoc crimen purgare debemus, ne videamur huic aliquando favisse,
quod nobis hoc suadente senatus imperium dedit.

519. FOVIMVS dicit etiam se gratiam reddidisse.

522. SOCERI id est Caesaris.

RAPIMVR Q. C. F. hoc est: favere cogimur, cui universa sunt
subiugata.

525. POPVLVM N. C. I. vult se invalidum contineri, dum huius non
speret Magnus auxilium.

526. REFVGO ordo: vix fodientem arva mollia Nilo refugo. Ideo
‘Nilo refugo’, quia exit in arva Nilus in se iterum reversurus.

527. METIRI S. R. id est unus quisque debet cogitare, quid
possit.

528. T<V> P. P. per interrogationem pronuntiandum.

FVLCIRE sustentare et regere.

531. NVLLIS A. A. neque Pompei neque Caesaris nos partibus
applicavimus.

533. COGNITA FATA id est Caesaris.

534. SED LAETA SECVTOS hunc iustum est, inquit, non deesse alicui
in adversis, sed si sunt laeta et prospera secutura, hoc est
tunc pro aliquo decet inire discrimen, si eum respicere potest
secunda fortuna. Nam si spes omnis abscisa est, quid prodest ad
adversa properare?

538. SCELERI D. A. qui Pompeium occideret.

541. MONSTRI GLADIIS legitur et monstra cladis.

544. HOS ANIMOS ‘habent’ subaudimus et est indignantis
ἀποσιώπησις.

545. ROMANA IACENT id est fata, ut hos animos habeant barbarae
nationes, quae semper fuerunt inbecillae.

548. COGNATAS P. M. ut in civili bello solus dimicet ille, qui
civis est.

549. CLARO N. M. C. E. N. sensus hoc est: si Pompeius nominis sui
magnitudine hoc consecutus est, ut victus a Caesare eundem
faceret criminosum, tu non times tantae exitium dignitatis, ne
tibi obsit, cum sit et victori Caesari nociturum?

551. CAELOQVE T. contra auguria.

552. SEMIVIR quippe mollis ex generis qualitate.

553. NON legitur et ne.

555. VICTORISQVE G. tamquam et hinc habeat dignitatem, cum sit
ipse superatus.

556. VISCERA N. id est Romanorum.

QVOD POTERAT R. E. hoc apud Ptolomeum satis esset ad metum, quod
erat Magnus Romanus, licet esset victus.

559. NILI S. T. potes, inquit, nunc Aegypti tenere imperium. Non
enim omnino teneris iure, cum Pompeius, qui tibi illud tradidit,
oppressus est et victus

560. VENTO V. N. quae deposuerat litoribus adpropinquans.

563. APPVLERAT aut se appulerat aut fuerat adpulsa.

565. IN PARVAM ideo in parvam, ne locus esset, ut simul aut uxor
aut aliquis de filiis cum eo tolleretur.

LITVSQVE M. dicit Pompei navem non posse ad litora pervenire loci
natura prohibente, quo facilius ei persuadeat, ut ascendat in
scapham.

567. QVI VETET id est aestus.

568. NISI FATORVM LEGES id est potuit hoc malum aliquis
praesagare, nisi fatorum voluntate mors veniens hunc sensum
omnibus abstulisset.

573. SCEPTORVM AVCTORI qui Ptolomeo tradidit regnum.

574. CVM CLASSE TYRANNVM potuerunt, inquit, intellegere Magno
insidias praeparari, quod ei unus occurrit. Nam si vera fide
susceptus esset, ipse ei Ptolomeus cum omni gente obviam
venisset.

576. LETVMQVE I. P. T. id est mavult occidi, ne timere videatur.

578. IMPATIENS EGRESSO ideo, inquit, vult cum eo ire, quia
suspicatur eum adversa passurum.

580. ET TV NATE P. ‘remane’ subaudimus.

581. CERVICE TYRANNI id est quod de me fecerit, hoc sciatis vos
esse passuros.

585. THESSALICIS S. M. cum ad Lesbon missa est a marito.

586. POTERAS N. F. P. hoc dixit: quid erat necesse, ut me a Lesbo
auferres, si non eram tecum ad aliam ventura regionem?

587. CVM FVGERES A. non enim ad Lesbon ideo veneras, ut ibi
maneres, sed ut me auferres.

589. IN FLVCTVS P. C. ut tecum in mari sim, non in terra.

591. NEC QVOQVAM AV. A. unum faciebat pro desiderio, alterum pro
dolore, quod navigantem sine se videre non poterat.

592. STETIT A. C. expectans, quid Pompeius aut pateretur aut
ageret.

597. ARMA SATELLES hic cum Romanus miles fuisset, contulit se ad
Ptolomeum et satelles ipsius factus depositis Romanis armis
gestare coepit arma barbarica.

600. QVIS NON FORTVNA P. sensus hic est: omnes crederent te,
Fortuna, iam parcere velle Romanis, quae tam crudelem Septimium
longius removisses a proelio; sed tu ideo facis, ut cum hic
Pompeium, cum a pugna sit absens, occiderit, gesta videantur in
toto orbe bella civilia.

601. HEC DEXTRA Septimii.

604. HEV FACINVS CIVILE TIBI aut [tibi], o Septimi, aut [tibi], o
Fortuna.

606. ROMANVS R. S. P. E. ‘Romanus’ id est Septimius.

SIC PARVIT id est ut occideret principem Romanorum.

608. MAGNE TVO vel Romano vel quia ipse dedit regna Ptolomaeo.

QVA POSTERITAS ipsa posteritas nata post bellum.

609. FAMA ordo: qua fama.

QVO NOMINE D. sensus hic est: posteri quid vocabunt, quod
Pompeium Septimius occidit, cum illud scelus vocent, quod
Caesarem tyrannidem et regnum adfectantem in sanatu Brutus
occidit?

612. PERDIDERAT I. I. S. id est Pompeius coepit in alterius esse
potestate.

618. FVNESTVS ACHILLAS notandum, quod hic Pompeius occiditur ab
Achilla.

621. SEQVE P. M. hoc est: virtutem suam, dum moritur, explorat.

622. NVMQVAM T. L. hoc dicit: nunc me respiciunt, quae futura
sunt saecula, et quid patiar intuentur, semper eadem locutura.
Consulamus ergo famae, ne quid faciamus invalidum, quod aetas
omnis agnoscat.

624. RATEM legitur et meam.

CONSVLE FAMAE o Pompei. Ipse enim secum loquitur.

625. FATA TIBI L. F. P. V. sensus hic est: semper felix fui et
vitam sine erumnis egi. Non fuit ergo, ubi possem hominibus meam
in adversis probare virtutem, nisi nunc, si me patiar fortiter
occidi.

627. AN SCIERIS ADVERSA PATI sic possumus accipere, id est
ignorant populi, an scieris adversa pati, si non in morte
probaris.

628. AVCTOREMQVE D. F. id est ne dole.

QVACVMQVE F. id est manu.

631. HOC AVFERRE DEO auferre id mihi non potest deus aliquis,
quod sim felix.

MVTANTVR PROSPERA VITAE manifestus est sensus: is qui felix est,
potest miser fieri, si vivat. Nam si pereat, dici vel fieri non
potest miser, quia tamdiu vixit, donec fuit felix.

633. POMPEIVSQVE M. id est filius eiusdem.

634. CLAVDE D. G. id est nati et uxoris; nam non gemit ipse
Pompeius.

635. SI MIRANTVR A. faciunt enim me plurimum gloriosum, si mors
mea miranda est, non dolenda.

TALIS C. M. id est sic retinebat animos, ne doleret.

637. AT NON TAM PATIENS C. C. S. id est non tam patiens erat
coniugem tam crudeliter pati videre quam si haec ipsa pateretur.

640. AVIA LESBOS ad quam ipse ab itinere deflectatur.

641. ET PRIOR I. N. P. L. dum tu, inquit, ad me auferendam
moraris, occupavit Caesar prior Aegyptum. Hoc autem ideo putat
factum, quod illuc veniens Pompeius occisus est.

642. NAM CV<I> IVS SCELERIS id est quam Caesaris scilicet, ut
Pompeium auderet occidere.

SED QVISQVIS IN ISTVD deest ‘es’.

SED QVISQVIS IN ISTVD nunc ad illum loquitur, qui Pompeium
occidit, ut semet interimat.

643. CAPVT id est Pompei.

CAESARIS IRE PROSPICIENS ne ille occidat socerum et sceleratus
habeatur, tu Pompeium interficis, aut tibi prospiciens, ne si
susceperis Magnum, animos victoris offendas.

646. QVA VOTVM EST hoc est per semet ipsum.

POENAS N. M. M. sive ‘non minores [a] morte pendat poenas’, dum
me aspicit interemptam, sive ‘non pendat poenas’ moriendo
breviores, quod me incolumem derelinquit.

647. CVLPA LIBERA id est sum.

650. VICTVM Q. R. E. T. R. ipsum Pompeium victum ad me recepi,
quod facere etiam reges timuerunt, ut nunc Ptolomeus, qui eum
suscipere timens noluit.

651. INTVTA P. non tuta; una pars orationis est ‘intuta’.

652. PERFIDE P. id est omnia pro me facere te dicebas.

653. MORIAR NEC M. R. scilicet etiam non iubente Ptolomeo.

655. AVT LAQVEVM C. id est artate laqueum collo.

<COLLO> legitur et collum.

ARTARE legitur et aptare.

ARTARE RVDENTES ‘permittite’ subaudimus.

657. POMPEIO PRAESTARE P. Q. C. A. I. sensus hic est: qui me
occiderit, duplicem gratiam consequetur; Pompeio enim praestat,
quod simul uxorem eius interficit, et potest hoc Caesari imputare
beneficium, quod manu sua uxorem peremit inimici.

658. O SEVI hyperbaton est: o Magne.

659. CORNELIA N. E. I. M. S. id est adhuc tu, o Pompei, vivis,
etiam ego sum in aliena potestate.

661. SERVOR VICTORI id est servor Caesari, ut ipse me puniat.

663. ET PECTORA FERRO ut scribit Paterculus <II 53, 3> de Pompeio
‘duodesexagesimum annum agentis pridie natalem ipsius vitae fuit
exitus’.

664. SACRAE V. F. ubique subaudimus ‘fatentur, qui lacerum videre
caput’.

667. NAM SAEVVS IN IPSO ordo: in ipso sceleris actu Septimius
scelus maius invenit.

673. NONDVM ARTIS E. C. E. R. hoc est: adhuc illo tempore
nesciebant semel amputare caput a cervice.

675. VINDICAT HOC F. D. G. S. id est Achillas sibi vindicat, ut
ipse gestaret.

676. DEGENER invectio in Septimium.

OPERAE M. R. S. id est qui sub alio agis alterius imperio
obsequens. Hanc secundam operam appellavit.

679. ILLA VERENDA illa coma comprehensa est.

680. HIRTA COMA ordo est: ut Magnum nosset puer impius regibus
illa veneranda hirta coma et generosa caesaries decora fronte
manu est comprehensa.

684. <SVF>FIXVM CAPVT EST QVO NVMQVAM B. I. ordo: iubente bella
pax numquam fuit. IVBENTE potestatem, quam habuit Pompeius,
expressit, ut maior ei facta esset indignitas.

685. HOC L. C. Q. E. R. M. caput scilicet.

687. TYRANNO Ptolomeo.

688. SCELERI S. E. F. id est superstitem esse, ut fides perpetua
permaneret.

692. VLTIMA L. invectio in Ptolomeum. Et est sensus hic: o
Ptolomaee, qui es Lagi proles ultima atque peritura. A Lago enim
nati sunt Ptolomei, quorum hunc iam dicit esse extremum.

694. SERVETVR IN ANTRO Alexandrum dicit illic sepultum.

697. PYRAMIDES pyramis dicitur fabrica sepulcrorum, quae sic
struitur, ut ab imo lata in acumen tenue ex omnibus angulis
colligatur. Alii pyramides volunt esse in Alexandria civitates.

INDIGNAQVE id est quibus non merebantur ornari.

MAVSOLEA sepulcra ingentia.

699. MOLESTA T. C. F. S. ordo: totum cadaver socero servare
adeone molesta fuit cura?

704. QVIBVS id est cladibus.

706. FELIX N. T. D. hoc dixit: Pompei vita non sic fuit, ut nunc
floreret, nunc vacuaretur; sed quamdiu fuit felix, beatudinem
eius deorum nemo turbavit; cum miser factus est, numinum nemo
miseratus est.

708. DILATA quam longa felicitate distulerat.

710. LVDIBRIVM PELAGI unde mare ludat.

NVLLAQVE M. F. omnia, inquit, membra confusa in hoc tantum notam
habent, ubi caput est amputatum.

711. IACTVRA damnum, amissio.

716. CYNIREAE LITORE ‘Cinyreae’ a rege Cinyra, qui cum Myrra
filia concubuit, ex quibus Adon est procreatus.

718. VICTVM PIETATE T. id est miserans Pompei fata postposuit
formidinem, quam gerebat.

721. MAESTA P. P. D. C. N. P. ordo: lucis parum praebebat per
densas nubes maesta Cynthia.

725. EXPECTAT FLVCTVS ut ab ipsis elevetur oppressus.

727. INCVBVIT MAGNO id est supra Magnum.

730. FORTVNA o Foruna.

732. GESTENT PIA COLLA hoc dicit: qui feretrum humeris subeunt,
cum exequiae celebrantur.

PARENT<EM> ubique subaudimus ‘non hoc petit Pompeius tuus’.

737. SICCOS EFFVNDAT IN IGNES sine ture: hoc est quod supra <VIII
729> ait ‘non pretiosa petit cumulato ture sepulchra’.

738. ROBORA ligna.

740. COMPLEXA MARITVM id est volens pariter concremari.

741. IMPERAT id est quod non imperat.

742. NEC ADHVC A LITORE LONGE EST ut possit interesse funeri, si
tu, o Fortuna, patereris.

744. NVLLO CVSTODE CREMANTES id est ignes, qui nescio cuius
cadaver urebant nullo iam adsistente custode.

746. SVBDVCENS legitur et subducit.

QVAECVMQVE ES AIT NECLECTA quippe desertum est hoc cadaver.

747. CARA TVO <SED> POMPEIO FELICIOR <V.> nam utcumque iam adepta
est sepulturam.

748. VIOLAT MANVS id est mea.

749. RELICTVS legitur et relictum est.

750. PATERISQVE H. D. S. quippe Pompeium inde gratulatur exuri.

752. PLENOS legitur et plenus.

PLENOSQVE SINVS hoc est plenum sinum habens.

753. PERVOLAT legitur et pervenit.

756. EXIGVA T. P. S. hic scrobem feminino genere posuit, Plautus
masculino ‘scrobes saxagenos fodi in die’ in Amphitrione.

758. ADMOTVS non enim erat aliud, quod cremaret praeter corpus,
ideo non subiectus, sed admotus.

759. ILLE id est Cordus.

761. IACTATV PELAGI hac re tristior.

IACTATV id est iactatione.

SI FVNERE NVLLO sensus hic est: si iniuriose accipis, quod tam
indigne sepeliris, et magis velis iactari fluctibus quam sic
cremari, averte manes tuos ab officio meo et cum te sepeliens
invoco, audire noli.

761. NVLLO legitur et nudo.

763. INIVRIA FATI indignum quidem et paene inclitum est, quod sic
humaris; sed necessitas fati, quae te in has adduxit angustias,
facit, ut haec sepultura non debeat displicere.

765. NE VOLVCRES N. S. C. I. bene post feras omnes ultimus Caesar
adsecutus est.

767. ROMANA S. M. id est mea, ut hoc habeat satis esse solatio.

FORTVNA RECVRSVS id est si mihi in Italiam redire contigerit.

778. TABE F. B. dum enim destillat tabe sua, nutrit incendium.

781. QVAM METVIS invenctio in Cordum, quod metuat deprehendi.

CRIMINE quod putat crimen esse; nam laus est.

782. QVO TE id est crimine.

784. FASSVSQVE S. P. C. confessus, quod Pompeium sepelieris,
exige caput eius, ut pariter cum corpore contegatur.

785. INPONERE F. id est ut sepultura, quae a te coepta est,
terminetur.

791. BVSTVM semiustum.

792. INSCRIBIT S. S. S. N. id est de carbone inscripsit.

794. QVO CONDI M. I. Q. T. C. S. ut maior apud Caesarem vindicta
videatur, quod sic sepultus est, quam si iaceat insepultus.

796. CVR OBICIS propter metrum ‘o’ brevis est et est figura
συστολή.

797. SITVS EST repetit cum indignatione, quod ille inscripsit
‘hic situs et Magnus’.

798. ROMANVM NOMEN tantum mereri tumulum Pompeium dicit, quantum
patent terrae et quousque Romanum nomen extenditur; quem nunc
dolet uno litore contineri.

800. CRIMINE P. D. quod sic Pompeium iacere perpessi sunt.

TOTA EST HERCVLIS OETE Oeta mons in Thessalia, ubi crematus est
Hercules et sepultus.

801. BROMIO a nutrice Bromia sic dictus est Liber.

NYSEIA mons Nysa in India, ubi Liberi tumulus esse perhibetur.

802. OMNIA LAGI A. T. P. id est totam Aegyptum tenebis et dicit,
quem admodum fiat, dum nos, ubi sis, ignoramus.

804. ERREMVS P. id est ubi sis, nesciamus.

805. MAGNE M. N. N. C. H. timentes, ne ibi nescientes tua ossa
calcemus.

806. TVNC SACRO DIGNARIS dignum iudicas, ut Virgilius ‘haud
equidem tali me dignor honore’. ‘Dignaris’ o Pompei vel tu Corde.

808. TRVCES L. M. quos Pompeius oppressit.

809. REVOCATO Quinto Metello, Numidici filio.

810. CVRRVS triumphum.

810. COMMERTIA quod p[l]acato de piratis mari mercandi usus est
restitutus.

COMMERCIA id est adde.

811. PAVIDOS CILICAS M. acute dictum: [sic] Pompeius effecit, ut
timerent maria piratae, in quibus ipsi grassabantur.

812. GENTESQVE V. Numadas dicit. ET QVICQVID IN EVRO id est adde.

814. CIVILEM R. T. quod post omnia bella, quae gerebat, elegerit
se privatum.

815. CONTENTVM M. P. D. T. dum contemnit frequentius triumphare.

818. SOLITVMQVE L. id est nomen.

819. ARCVS ‘arcus’ hic pro fornice posuit.

820. HAVD PROCVL E. I. P. id est scriptum est iuxta terram.

821. NON LEGAT ADVENA R. parvitatem tumuli ostendit, ad quem
necesse sit se incurvare lecturum.

822. QVOD NISI MONSTRATVM scilicet nomen.

826. HESPERIVS MILES in libris enim Sibyllinis est cautum, ne
quis ad Aegyptum miles Romanus accedat, eo quod non expediret
Italiae.

TVMENTIS tunc enim inrigat Nilus has terras, cum minor pro
tempore esse deberet.

827. PRECER PRO TANTO ‘precer’ pro inprecer posuit.

828. VERTAT AQVAS NILVS ‘vertat’ id est retorqueat a meatu solito
rediturus illo, unde descendit.

832. SEMIDEOSQVE CANES deos.

833. PLANGENS hi enim in flumine Osirim, filium Isidis, quaerunt,
quem alii fratrem et coniugem eius accipiunt.

HOMINEM ex eo enim quod plangitur, perisse monstratur; ex eo quod
perit, homo fuisse cognoscitur.

834. MANES divos, Pompeium scilicet.

835. TV QVOQVE o Roma.

TEMPLA TYRANNO Caesari scilicet.

836. NONDVM de hoc enim tempore loquitur, quo Lucanus est, non
quo fuerunt bella civilia. Nam postmodum Caesar occisus in deorum
numero constitutus est.

837. PRIMA tunc cum recens vicerat Caesar.

840. IN TELLVRE id est in Aegypto. TIMEBIT subauditur ‘movere’.

<BVSTA> Pompei.

842. ET VELIT V. N. R. S. id est utinam velit uti Pompeius nostro
sinu, o Roma.

843. VLTIMVM nimium.

845. AVSONIAM id est in Ausoniam.

VIOLARE SEPVLCHRVM id est si mihi contingat.

846. AVT SVLCO STERILI dicit signa, per quae iubebunt superi
Pompei in urbem ossa revocari, aut famem dicit futuram aut nimios
aestus aut ventos turbidos aut terrae motum.

847. AVT ROMA VOLET ordo est: forsitan cum aut sulco sterili
finem a superis poscere volet Roma aut austris feralibus aut
ignibus nimiis aut terrae moventi tecta, consilio iussuque deorum
in urbem tuam, Magne, transibis.

848. MOVENTI cum poscere volet finem.

849. CONSILIO IVSSVQVE DEVM ut persuaderi possit et cogi.

850. SVMMVSQVE FERET pontificem maximum dicit.

851. SYENEN Syene civitas in meridiana regione.

852. IBIT ET VMBRIFERA umbriferas.

857. AVERTET ut ad te ire contendat, qui alio properat, [illo]
pervenire iuvabit.

858. PREFERRE IOVI Osirim dicit, qui in Casio monte colitur.

859. AVROQVE SEPVLTVS hoc dixit: si in templo esses positus, quia
minor eras hoc honore, qui diis debetur, pro umbra accipereris.
Nunc autem deus haberis in hoc tumulo positus, a quo amplius
merebaris et quo es ipse pretiosior.

861. AVGVSTIVS ARIS hoc dixit: sacratior est lapis, qui te tegit,
quam sunt templa, quae Caesar accepit.

863. TARPEIS QVI SAEPE DEIS probat quem admodum possit sacratius
Pompei saxum esse quam Caesaris templum. Plerumque, inquit, qui
in Capitolio numquam voluerunt sacrificia celebrare, venerantur
et colunt saxum, in quo fulmen a Tuscis fuerit inclusum.

864. TVSCO VENERANTVR haec enim gens sacrorum peritissima est.

865. PRODERIT HOC OLIM dicit beneficium Pompeio datum, quod non
fuerant ei perpetua busta constructa.

MANSVRA FVTVRIS conficiuntur enim haec omnia vetustate, id est
quae futuris et posteris ventura non queant permanere.

867. LONGA VETVSTAS id est intra paucos annos tumulus
dissipabitur.

868. PERIBVNT id est probari non poteris in Aegypto esse
sepultus, posteri cum tuum tumulum non videbunt et idcirco inter
deos te esse iudicabunt.

869. ARGVMENTA signa, ut Virgilius ‘argumentum ingens’.

870. QVA SIT NVLLA FIDES quia nemo credat antiqua referentibus.

872. TVMVLO QVAM CRETA ut ita credatur a nullo, quod Pompeius in
Aegypto sit sepultus, quem admodum Iuppiter in Creta tumulum
habere non credatur, sed hoc gentes istae sibi usurpasse
iudicabuntur.

 IX. ARGVMENTVM LIBRI NONI.  

Advectam Vticam Corneliam cum Sexto filio; cognitum Catoni et
Gnaeo Pompeio fatum Magni; discessum Tarchondimoti et aliorum
sociorum: Catonis in fugam eorum convicia; Cyrenas expugnatas a
Catone; naufragium in Syrtibus exercitus Catonis et iter per
harenas petentis Iubae regnum; non inpetrasse Labienum, ut Cato
consuleret Hammona de belli eventu; descriptionem Gorgonis
occisae et sanguine eius nata omnia genera serpentum et vim
uniuscuiusque et Psyllorum adversus eas potentiam naturalem; et
adventum Caesaris in Aegyptum conspectoque Magni capite
lacrimasse exitum tanti viri.

1. AT NON IN PHARIA MANES id est in Alexandria.

3. BVSTO vult hic ἀποθέωσιν facere poeta Pompeio.

4. DEGENEREM ROGVM se non dignum, non quo rogus aliquando
degeneret.

5. AXIBVS AER hunc dicit, qui vicinus est terris. Nam usque ad
lunarem circulum turbidus est aer.

6. TERRAS INTER LVNAEQVE sapientes ita volunt: spatium, quod
inter terram et caelum est, possidere animas nobilium
defunctorum, inde verum de Anchisa ‘aeris in campis latis’.

8. AETHERIS IMI ‘imi’ summi, ut Terentius ‘pro supreme Iuppiter’.

9. COLLEGIT IN ORBES id est suscepit.

11. VERO puro.

12. IMPLEBIT id est anima Pompei.

13. SVB NOCTE IACERET illic enim maius lumen invenit.

14. TRVNCI vanitatem scilicet sepulchri risit, cum ipse esset
receptus in caelum.

16. SPARSAS VOLITAVIT hoc est: super sparsas classes in aere hic
volitavit.

17. BRVTI hic enim postea in senatu Caesarem interfecit.

18. ET INVICTI POSVIT numquam victi.

MENTE CATONIS hic enim post Magnum duxit exercitum.

19. ILLE VBI PENDEBANT ‘ille’ id est Cato.

VBI PENDEBANT id est quando pendebant.

20. MVNDI FACERENT illud tempus dicit, quo adhuc non erat
Pompeius occisus.

22. SENATVS quod ipsum potius sequeretur, non Pompeium.

24. TVTORE CARENTEM id est defensore Pompeio. Potest hoc
translatum a minoribus accipi, qui a tutoribus gubernantur.

27. REGNVM CVPIENS ostendit Catonem nihil pro se facere, sed
omnia pro senatu, si nec ideo vult vincere, ut ipse regnet, nec
ideo superari non vult, quia metuit servire victori.

30. QVAS scilicet partes.

31. ACTV inpulsu.

32. CORCYRE SECRETA Corcyra insula in Ionio mari, quae antea
Phaeacia fuit, ad quam delatus est Vlixes.

33. FRAGMENTA RVINAE id est reliquias.

35. ARTASSE CARINAS ut cluderetur mare navium multitudine, ne
conspici posset unda, quod dixit Vergilius ‘latet sub classibus
aequor’. Potest et sic accipi: quod a mari artatae sint naves, id
est sibi admodum iunctae, eo quod tantum numerum capere pelagi
latitudo non posset.

36. DORIDA TVNC MALEAN civitas in promuntorio Maleo, ut Vergilius
‘Maleaque sequacibus undis’. Declinavit autem τὴν Δωρίδα.
TAENARON VMBRIS hic enim ingressus est inferni, ut Vergilius
‘Taenarias etiam fauces a. h. D.’.

38. CRETA FVGIT id est a Creta navigat, ut ait Vergilius ‘fugimus
spumantibus u.’.

LEGIT CEDENTIBVS transit, ut Vergilius ‘legimus freta concita
terris’.

39. TVNC AVSVM id est Phycunta.

40. IMPVLIT id est removit obstacula.

PHICVNTA Phycuns civitas Graeciae iuxta Asiam. Haec obstitit
classi, ne portum ingrederetur, et victa est.

RAPINAS id est qui non meretur nisi crudelis naves recipere, id
est Caesaris, sive qui meruit excitare contra se classem, ut in
eius exitium exclusa saeviret.

41. SPARSIT id est reiecit et reppulit.

42. PALINVRE TVVM portus est.

43. AVSONIO MONVMENTA ubi sepultus [est,] loco nomen inposuit, ut
ait Vergilius ‘aeternumque locus Palinuri nomen habebit’.

44. PHRVGIO id est Palinuro Troiano gubernatori. PLACVISSE
MAGISTRO ubi cum Aeneae classibus stetit Palinurus, portus est
nominatus.

45. TENDENTES VELA CARINAE hoc dicit: adventantes de longinquo
naves eos, qui erant cum Catone, terrebant. Cornelia enim in his
ratibus navigabat et hi esse Caesarem suspicati sunt, dum suos
venire non credunt.

47. PRAECEPS FACIT id est Caesar, qui erat turbidus, faciebat, ut
essent cuncta metuenda. Est ergo ordo: praeceps victor facit
omne timendum.

48. ESSE CARINA ipse Caesar.

50. VEL DVRI LACRIMAS ‘vel’ etiam, ut Vergilius ‘vel Priamo
miseranda manus’.

52. PRIVIGNIQVE F. Sexti Pompei, qui filius fuit Pompei et Iuliae
prioris uxoris.

53. LITORIBVS PHARIIS ideo voluerat morari, si forte in maria
revocatum Pompeium posset auferre. Et hoc inpetrare non potuit;
nam maritum vidit ardentem.

54. OSTENDITQVE ROGVM Corneliae scilicet.

NON IVSTI iusto.

NON IVSTI quia erat tumulus humilis et indignus.

SEPVLCRI sepulcro.

55. FORTVNA o Fortuna.

57. INCVBVISSE VIRO hoc de more plangentium, ut Virgilius
‘incubuit super atque haeret lacrimansque gemit’, item alibi
‘semianimemque sinu germanam amplexa fovebat’.

CRINES subaudimus ‘indigna fui’.

58. DISPERSI PELAGO quem unda disperserat adsidue fluctibus
verberatum.

60. FAVILLA subaudimus ‘ergo indigna <fui>’.

64. O BENE NVDI insepulti. Potest legi et nulli; non enim sunt
concremati.

66. MAIORE DEVM de hoc enim diis maior debet fieri invidia, quod
talem tumulum Pompeius accepit, quam quod Crassi non habent
ullum.

67. IVSTA LICEBIT ‘iusta’ funus, ut ait Cicero ‘qui nondum omnia
paterno funeri iusta solvisset’.

68. CONIVGIBVS nec Crassum enim potuit sepelire nec Magnum.

PLENAS PLANGEMVS moris enim erat, ut si corpora suorum non
haberent, [ut] simularent funus et facerent sepulturam, quod et
hanc in duorum morte coniugum credo fecisse. Hoc est, quod
Virgilius ait ‘viridi quem caespite inanem et geminas, causam
lacrimis, sacraverat aras’.

70. INSTRVMENTA DOLOR quibus instruaris et crescas. Nam tumulus
instrumentum doloris est, quotiens videtur.

71. INPIA POMPEIVM o Cornelia.

72. VICTVRA SVPERSTES illa, inquit, debet exigere, ut marito
tumulus extruatur, quae post eum victura est, ut sit, quo possit
ire cum lacrimis, quod ego, quae morior, procurare non debeo.

73. MALIGNA exigua, ut Vergilius ‘quale per incertam lunam sub
luce maligna’.

75. OSTENDIT ordo: adhuc surgens aliquid ostendit.

76. VANESCIT incipiente enim sole desinit conspici, quia flammam
lux maior obscurat.

77. TENDENT MIHI ut longius ducta fumum videre non possim.

83. SI QVA FIDES PELVSIA difficile enim creditur, quod mulier
solum hostile non timeat.

78. NON TELLVS subaudimus ‘gratior est’.

79. NON ALTA TERENS CAPITOLIA C. quod ter in Capitolium ductus a
Magno iter triverit adsidue transeundo.

80. DE PECTORE MAGNVS non iam, inquit, diligo, quod fuit felix,
sed quod nunc miser est; hoc enim supra <VIII 77. 78> dixerat
Magnus ‘et ipsum, quod sum victus, ama’.

82. NON HAERERE QVEROR id est queror, quod non sum pariter
concremata.

CRIMEN COMMENDAT HARENAS terram; quam ideo ait amare, quod Magnum
illic perdidit. Ob hanc causam ipsam diligo, quod illic Pompeius
occisus est; nam cum eo esse desidero.

86. CONDITA CVRA quae nunc usque ego in memoria reservavi.

88. EXCIPITE a me missum suscipite. EXCIPITE verba Corneliae
referentis ad filios verba Pompei.

90. CAESARIBVS REGNARE VACET quicumque de Caesaris gente fuerit,
Caesares nominavit [omnes].

91. NOMINIS FAMA aut mei nominis, ut Pompei filiis auxilia
subministrarem, aut Caesaris nominis, ut auxilia inde mereamini,
cum vos contra Caesarem dicitis dimicare.

93. QVISQVIS POMPEIVS ambo enim filii eius Pompei dicti sunt,
Sextus et Gnaeus. Possumus tamen de omnibus dictum accipere, qui
fuerunt aliquando Pompei.

97. LIBERTATE CATONI ut non ipse bellum susciperet, sed libertas
et Caesar; tunc vos Catoni convenit oboedire.

98. EXSOLVI TIBI haec iam Cornelia suo nomine loquitur, quod
pertulit mandata Pompei.

99. INSIDIAE PATVERE TVAE ut viverem, dum volo tua iussa
complere.

PATVERE valuere.

100. AVFER<R>EM PERFIDA VOCES ideo, inquit, me non occidi, ut
possim filiis tuis dicere, quae mandasti.

102. QVAM LONGO sensus hic est: incertum est, quando moritura
sim, sed dum vivo, ab anima mea exigam poenas, quae, te cum
perire conspiceret, non mox fugit in mortem. Ergo sic
cruciabitur, ut maerore lacrimisque consumpta adceleret mihi fata
tardantia.

103. AB IPSA id est anima.

104. ANTE FERAM id est accipiam, antequam moriar.

107. PER INANIA IACTVS id est per aerem, ut Vergilius ait ‘magnum
per inane’.

108. TVRPE MORI POST TE SOLO turpe est, inquit, post te mori solo
dolore non posse, id est maerendo consumi; nam illae mortes,
quas dixi, eripiunt dolorem, et videor sic perisse, ne doleam,
non quia dolebam.

110. PVPPISQVE CAVERNIS cavernas dixit interiores puppis
angustias.

114. CLAMOR commotus adveniente discrimine Corneliam non movebat.

115. FACIENS ipsa Cornelia inprecabatur adversa iam timentibus
nautis.

116. COMPOSITA IN MORTEM ut quem admodum perire vellet, sic iam
membra componeret.

FAVITQVE PROCELLIS ‘favit procellis’ id est optavit, ut
crescerent.

118. INDE TENENS PELAGVS ‘tenens pelagus’ id est inde descendens
et navigans.

TENENS tenet.

121. PHARIOS vel patrios.

<PHARIOS> COMITES a litore Phario.

PATRIOS COMITES Romanos scilicet, sed qui ad Aexandriam cum
Pompeio principe navigassent.

121. MAGNVS Pompei filius hic est Gneus Pompeius, qui fuerat cum
Catone.

122. ET FRATREM Sextum Pompeium.

124. ROMANAQVE MAGNVS ‘Romana’ id est quae fuerunt Romanorum.

127. NEFAS AVDIS nam ego vidi.

131. HOSPITIIS FRETVS SVPERIS potest iunctum <esse> ‘hospitiis
fretus superis’, id est diis hospitalibus fretus; dicimus autem
et ‘illa re’ et ‘illius rei fretus’.

MVNERE TANTO quod regnum dederat ipse Ptolomeo.

132. IN PROAVOS CECIDIT hoc est: Ptolomei est proavis immolatus,
vel quia domuerat regnum vel quia donaverat.

135. SOCERVM id est socerum illic esse credidi et ab ipso patrem
esse prostratum.

136. NEC SANGVIS id est nec tantum sanguis.

139. FAMA EST hoc, inquit, homines loquebantur: servari caput
Magni, ut advenienti Caesari possit ostendi.

140. QVAESISSE TYRANNVM ut crederetur, quod Pompeium ipse
mactasset.

143. QVAECVMQVE INIVRIA FATI has omnes supra dixerat iniurias:
aves, canes ignemque furtivum.

145. DE PARTE de capite.

MAGNVS abusus est patris nomine; nam hic Gneus Pompeius erat, non
tamen Magnus.

149. REMIGE VENTOS id est per remiges.

151. MERCES hanc mercedem bellorum maximam dicit, si et patrem
sepeliat et Ptolomeum interficiat.

152. SANGVINE id est et sanguine.

MAGNVM id est ipsum Pompeium.

154. MAREOTIDE MERGAM Mareotis palus Aegypti, unde sunt uvae
dictae a Vergilio, quod illic iuxta tales nascantur ‘sunt et
Mareotides albae’.

155. AMASIS rex Aegypti potentissimus.

157. NVDO TIBI id est insepulto.

160. APIS bos est Isidi consecratus.

161. DEIS VRAM CAPVT Pompei scilicet caput, quod reservatum est,
sic uram: subter flammis deorum simulacra subponam.

164. SVPERISQVE FVGATIS nam deos se sparsurum esse minitatus est.

GENITOR o Pompei.

166. LAVDATAM IVVENIS et ipse laudavit et ipse conpescuit.

170. POTENTIS ‘potentis’ id est Pompei regis, ut ait Vergilius
‘nimborumque facis tempestatumque potentem’.

171. SOLVTAS potest legi et ‘lacrimis exhausta solutis’.

174. VT PRIMVM IN SOCIAE ubi Cato et unus ex filiis Magni.

177. PICTASQVE TOGAS triumphales dicit, quae palmatae
appellantur.

178. TER CONSPECTA IOVI ter enim constat triumphasse Pompeium, ut
Paterculus scribit <II 40, 4> dicens ‘huius viri fastigium
tantis actibus fortuna extulit, ut primum ex Africa, iterum ex
Europa, tertio ex Hispania triumpharet et, quot partes terrae
sunt, totidem faceret monumenta victoriae suae’.

178. IOVI ad Capitolium enim ire consueverant cum triumpho.

179. MAGNI CINIS quasi de corpore ipsius collectus esset;
Cornelia sic habebat.

180. EXEMPLVM PIETAS a Cornelia enim didicerunt sepelire suos,
quorum corpora non haberent.

181. REDDENTIA MANIBVS IGNES ut illos, quos in Thessalia
perdiderunt, similiter humarent vestibus concrematis, ut fecit
Cornelia de marito.

183. APVLVS HERBAS pro regione posuit Apulum.

184. IGNE FOVET TERRAS ut Vergilius ‘saepe etiam steriles
incendere profuit agros’.

185. LVCENT BVCETA hic autem omnes montes appellavit, ubi boves
sunt infiniti.

187. QVOD IN SVPEROS ordo: quod audet omne vulgus.

188. DEIS OBICIT ‘obicit’ prima syllaba metri necessitate
corripitur.

189. VERI id est veritatis.

190. MVLTVM MAIORIBVS hoc dicit: perit Pompeius ita ut ante
maiores.

191. MODVM modum potestatis suae ponere, sed in hoc ipso profuit
rei publicae, quod numquam veritus est aequitatem; nam calcasset
rem publicam Caesar, nisi furori suo ad resistendum aliquem
repperisset.

192. CVI quod.

193. PLEBE PARATA ordo est: et solus privatus parata sibi plebe
servire.

195. REGNANTIS ERAT ut senatui imperare vellet, sed cum senatum
ipsum regnare petisset.

IVRE POPOSCIT per vim atque victoriam.

196. VOLVIT SIBI POSSE NEGARI sensus hic est: volebat ipse
difficilia et magna praestare, quae si sibi poscenti propter
magnitudinem negarentur, aequo animo sustineret.

197. INMODICAS sine modo.

SED P. R. maiora intulit bona quam ipse retinebat. ‘Plura’ ergo
‘retentis’ accipimus ‘a retentis’.

202. FORTVNA felicitate.

204. OLIM VERA FIDES sensus hic est: cum recepti in urbem sunt
Sylla et Marius, libertas vera succubuit. Nam Pompeio perempto
etiam umbra libertatis, quae remansisse videbatur, ablata est.
Ergo illorum vita rei publicae nocuit, huius interitus.

205. REBVS ADEMPTO id est humanis rebus sublato scilicet
interempto.

206. NVNC ET FICTA P. subaudimus ‘fides libertatis’.

PVDEBIT id est quemcumque de civibus.

207. NEC COLOR IMPERII EST ut dicat se rei publicae velle
consulere, cum aliquis affectat [ad] regnum.

FRONS SENATVS est, si cum ipse imperet, senatus nomen apponat,
cui se dicat omnem potentiam reddidisse.

208. OBVIA VICTO id est Pompeio, cui victo occurrit interitus.

209. QVAERENDOS PHARIVM ut mortem, quam quaerere superatus omni
studio debuisset, ei offerret nefas, quod Ptolomeus admisit.

210. VIVERE REGNO scilicet quae esset infamia.

211. SORS PRIMA VIRIS prima felicitas, si victi sponte moriantur,
secunda, si coacti. Pompeio ergo dat secundam sortem, qui cactus
occubuit.

213. DA SIMILEM FORTVNA IVBAM fatalem.

DA SIMILEM F. I. si ‘fatalem’ legimus, subaudimus ‘da, o’
Fortuna, ut, quem admodum Pompeium Ptolomeus occidit, sic me Iuba
interficiat.

NON DEPRECOR non recuso.

HOSTI Caesari.

214. CERVICE RECISA ut Pompeius est reservatus.

217. MORTIS HONOS ordo: maior mortis honos.

219. TARCHONDIMOTVS hic dux fuit piratarum, qui a Catone abduxit
exercitum.

SIGNA CATONIS id est dedit signa, quibus Catonem milites
derelinquant.

225. APERTA id est non dissimulans, quod abire cupiebat.

227. POMPEI id est amor.

228. FAVORI id est non nostra causa, sed studio, quod alii
praestabamus.

229. PRAETVLIT ORBIS pro quo bella suscepimus.

230. NOSTRA PERIT sensus hic est: postquam Pompeius occisus est,
propter quem totus orbis ad bella convenit, et causa nostra, qua
dimicabamus, extincta est; erat enim causa Pompeius.

232. PVGNAE ordo: nam quis erit pugnae finis, si nec Pompeius
erit nec Pharsalia, id est finis.

233. TEMPORA VITAE si, inquit, vitam et eius fructum per bella
perdidimus, saltem in quiete moriamur, quoniam iam dari otium non
potest vitae, quae paene finita est.

234. IVSTAS sibi meritas et dignas.

236. VIX DVCIBVS P. P. scilicet quia Pompeius est insepultus.

BARBARA VICTOS tractat, an debeat timere, si vincitur.

238. SVB IVRA TOGATI CIVIS EO leve facit imperium, si est civis
est et togati.

239. QVISQVIS MAGNO V. S. deest fuit.

240. HIC MIHI Caesarem dicit, quem post Pompeium meritum fuisse
non dubium est.

SACRIS Pompei scilicet.

241. DOMINVM Q. C. nam si eligeret, Pompeio inrogaret iniuriam,
nunc autem inponitur Caesar dominus, non optatur.

242. DVCEM legitur et ducum; <ducem> id est secutus.

245. SPARSIT dissipavit.

246. CLAVSA FIDES MISERIS hoc dicit: vires desunt, quia Emathium
certamen totum fugavit exercitum. Fides iam nulla blanditur, quia
a sociis nostris est Pompeius occisus; ergo cedamus.

TOTO S. I. O. E. id est Caesar.

248. POMPEIO S. E. B. C. P. sensus hic est: nunc post mortem
Pompei si geramus bella civilia, [nunc] scelus vocabitur, quae
cum illo vivente geremus, fides nominabatur. Videbamur enim ideo
dimicare, dum Pompeio fidem voluimus exhibere.

251. QVE CONSVL H. id est Caesar: nam supra ingressus urbem sibi
dederat consulatum.

257. TV QVOQVE P. D. ut ille se pro Pompeio pugnasse confessus
est, cuius orationem supra est executus.

258. NON IN R. L. id est ideo tibi displicet bellum, quia iam tuo
labore alteri regna facturus es, sed pro te dimicabis.

260. TIBI V. T. E. quia dominum neminem facies. Nam hactenus non
tibi vixisti, sed ducibus.

261. VACANTI NESCIS S. R. P. absoluta locutio ‘nescis pati pati
sine rege’, id est aut vitam pati nescis aut nescis esse sine
rege, ut ait Vergilius ‘certum est in silvis, inter spelea
ferarum malle pati’.

262. NVNC C. P. D. hoc dicit: nunc iustius laboratis et
quaecumque sunt subeunda discrimina, digne in hoc tempore
perferuntur. Iam enim vobis vincendo non alii proderitis.

263. POMPEIVS ABVTI valde uti, ut Cicero ‘quousque tandem
abutere, Catilina, patientia nostra?’

265. PROPE L. deest sit.

266. TRIBVS E. D. de Caesare, Pompeio et Crasso solus est
relictus.

266. PLVS R. N. C. I. L. hi enim Pompeium, illi Crassum
percusserunt, quod libertati et legibus prodest dominis duobus
ablatis.

269. STERNITE legitur et spernite. Vnum significat spernite et
sternite.

Id est plus facite quam videtur fecisse Ptolomeus. Offerte
victori Caesari uxorem Pompei et filios eius et me ipsum.
Ptolomei autem munus dicit Magni caput, quod Caesari pro munere
praeparavit.

VESTRAS V. P. E. N. C. M. sensus hoc est: cum vos dedistis,
timere nolite. Ita enim estis ignavi, ut nemo vobis credat in
civili bello aliquem vulnerasse, quod quidem viris est
criminosum, si innocentes putentur a caede, cum gesta sunt bella
civilia.

275. MAIORA MERERI hoc est: ut libertatem potius vincendo
mereamini.

277. PROLESQVE ipsa Cornelia.

278. POMPEIOS filios Magni.

PTOLOMEI hoc supra dixit <268> ‘Ptolomei munus et arma spernite’.

280. SCIAT ISTA IVVENTVS sensus hic est: intellegetis fuisse
dignum, quem sequeretur exercitus. Dum pro cervicibus meis plura
vobis Caesar dona largietur, probabit tantum me fuisse, quem
optaret occidi.

282. MAGNA MERITVM id est nos occidendo vobis ingens meritum
comparate.

283. SCELVS EST TANTVM F. id est sola fuga, nisi et nostrum
interitum iunxeritis; quod fugitis crimen ignavum est.

285. EXAMINA apes.

287. AMARVM hominibus, non apibus, ut Vergilius ‘et salices
carpetis amaras’.

288. PHRYGII SONVS I. A. ut ait Vergilius ‘matris quate cymbala
circum: ipsae consident medicatis sedibus’. Sic ergo Cato
fugientes milites sua voce revocavit, ut errantes apes aeris sono
retinentur.

292. DIVITIAS S. C. id est apes.

295. CONSTITVIT id est Cato constituit, et erit ordo: iamque
mentes actu belli et serie laborum quietem ferre non doctas
agitare constituit.

SERIE diuturno actu.

298. LABOR EXCLVSVS haec enim sine proelio transierunt.

299. POENAQVE DEVICTIS S. E. V. C. hoc est: sufficiebat Catoni ad
vindictam, quod superabat, poenam nullam ulterius exigebat a
victis.

300. CONTERMINA confinialia, vicinos terminos habentia.

302. HANC AVDAX id est naturam.

304. IN DVBIO T. P. ut neque mare esset neque terra; hoc est: in
dubio reliquit.

305. NEQVE SVBSEDIT ut mare esset.

306. NEC SE DEFENDIT ut altior facta imaginem terrae possideret.

307. AMBIGVA SED LEGE L. ‘ambigua loci lege’, ut terra accipi
posset et mare. Hoc supra dixit <304> ‘in dubio pelagi terraeque
reliquit’.

308. AEQVORA id est iacent.

309. LITORA legitur et litore.

PROIECTI LITORA FLVCTVS ‘litora’ posuit dorsa stagni, quae inter
fiuctus apparebant, ubi tantum percussa unda, resonabat.

310. NVLLOSQVE E. I. V. non est terrae usus et mari<s> in
Syrtibus. Loca sunt otiosa.

313. SED RAPIDVS T. P. S. N. P. hoc dicit: quod ante Syrtes ipsae
sic plenae fuerint undis, ut sint maria; sed per saecula
infinita sol inde exhauriens aquas, quibus ignem suum nutrire
perhibetur, loca illa paene siccarit. Sic ipse alibi ait <VII 5>
‘et attraxit nubes, non pabula flammae’.

314. ZONAE V. P. quod illic maior sit ignis de caelo; inde
siccantur Syrtes, immo minuuntur.

316. DAMNOSVM per quod cuncta dispereunt.

317. TELLVS S. E. id est quae nunc Syrtis est, tunc erit tellus.
Vult autem accessu temporis eam posse siccari.

BREVIS V. S. ‘superne’ desuper, ut Oratius ‘facie[m] formosa
superne’.

321. IN SVA R. F. id est in mare, ubi optinet potestatem.

TEMPTATVM CLASSIBVS A. quod classis Catonis ingressa est.

322. TVRBINE D. ipse auster defendit, scilicet ut temptari a
classibus non posset.

323. ET INLATO potest sic accipi ‘in lato’, ut duae partes
orationis sint, [potest et ut una sit], et sit hic sensus:
longeque a Syrtibus undas egit, id est de longinquo a Syrtibus
undas impulit in Syrtes scilicet et in lato confregit litore
pontum. Ipsas Syrtes latum litus accipimus, ubi fluctum dispersum
ventus infregit. Et ‘inlato’, quod fluctus a Syrtibus in mare
traxerit eosdemque fregerit in litore. ‘Inlato’ ergo una pars
orationis est, ut ad fluctum admoveretur litus, non veniret
fluctus ad litus; hoc ad celeritatem posuit exprimendam.

324. TVNC QVARVM id est navium.

RECTO id est erecto.

326. VELA N. N. id est et cum vellent quidem vela deponere, sic
inflata sunt vento, ut extra spatium navis exirent.

SPATIVM V. C. ipsa vela vicerunt carinae spatium.

327. OMNIA SI QVIS dicit et illos victos, qui adhuc vela erecta
habebant, et illos, qui deponere coeperant.

330. SORS MELIOR C. Q. F. I. A. in mari enim medio non est de
tempestate discrimen.

331. CERTO I. M. quia iuxta litus in vadis incertum mare est,
quoniam altitudo eius ignota est.

332. FLATVM E. F. id est quae carentes velis vim venti
adversantis evaserant.

334. VICTOR ipse aestus maris.

335. HAS VADA D. scilicet naves. INTERRVPTA P. T. F. P. non
continua, sed in loca diversa collecta; dicit autem harenas.

336. DVBIA utrum mergatur an haereat.

338. INPACTIS B. M. naves enim violenter inlisae commotam terram
altius erexerunt et sic magis vadosum mare habere coeperunt.

339. OBVIA CONSVRGENS subaudimus ‘et terra tunc magis obvia
consurgens’.

340. SAEPE T. C. F. N. V. H. dicit maiores harenarum cumulos et
aggeres fuisse quam fluctuum.

341. PROCVL O. A. id est longius, quam quaecumque sunt arva,
sublatus est, hoc est: in modum montis erigitur et eminet omnibus
terris.

344. LITORA N. V. in medio enim mari haec vult contigisse.

SIC PARTEM id est ratium.

345. REGIMEN C. Q. S. E. hoc dicit: divisam esse navem et
haesisse mediam, mediam navigasse.

346. TVTA F. ipsa pars ratium navigatione tutissima.

347. TRITONOS ubi Minerva nata Tritonis nominata est.

348. DEVS QVEM id est amat; deum autem Tritonem dicit, quod nomen
convenit ad paludem.

351. TERRARVM P. L. ordo: terrarum primam Libyen tetigit; διὰ
μέσου, nam proxima caelo est, ut probat ipse calor.

353. VVLTVS V. A. id est suos, cum ad tibias cecinit.

354. ET SE D. T. ordo: et ab unda dilecta Tritonida se dixit.

TRITONIDA τὴν Τριτωνίδα declinavit.

355. QVAM IVXTA legitur et quem. Si ‘quem’ legimus, id est locum,
si ‘quam’, id est paludem Tritonida.

TACITVS id est magnus, ut Vergilius ‘tacitumque obsedit limen
A.’.

356. VENIS legitur et ripis.

357. INSOPITI QVONDAM id est iuxta Lethum horti Atlantis, cuius
sunt Hesperides filiae, a quibus Hercules aurea mala diripuit;
hoc Virgilius sic ait ‘Hesperidum templi custos epulasque draconi
quae dabat et sacros servabat in arbore ramos’.

TVTELA quem ipsa tueretur.

358. PAVPER S. F. H. ‘pauper’ postquam arbori poma sublata sunt.

359. INVIDVS ANNOSO Q. F. D. id est hortus ipse, dum quae tunc
habuit mala, nunc non habet, facit, ne quis credat umquam mala
aurea procreata.

360. VATES AD VERA VOCAT id est poetas facit fabulosa non
scribere, cum probat se numquam generasse, quod non habet, et
eorum dicta falsa esse profitetur.

361. ET FVLVO GERMINE R. id est graves.

364. ROBORA ipsam arborem cingens.

365. NEMORIQVE L. tamquam in ferendis his malis aut nemus pondere
laboraret aut ibi labor esset, ut gigneret.

366. PASSVSQVE I. S. P. R. utrumque reddidit, quod ait ‘arboribus
abstulit pretium’; passusque inopes, quod ait ‘nemorique laborem
sine pondere ramos’.

367. ARGOLICO F. P. T. Eurystheo, ut Virgilius ‘rege sub
Eurystheo fatis Iunonis iniquae pertulerat’.

369. SYRTIBVS id est a Syrtibus.

370. SED DVCE P. L. M. I. O. hoc dicit: unam militum partem cum
Pompei filio adpulsam ad Libyam, cum Catone vero aliam
remansisse.

371. MANSIT id est classis.

373. TERRA[E] CINGERE S. circumire per terram.

TERRA CINGERE S. id est audet.

374. HOC legitur et haec.

CLAVSERAT AEQVOR id est quae homines a navigatione prohibebat.

375. ET SPES IMBER ERAT ut aestus timeri non posset sperato imbre
de tempore.

377. HINC BRVMA T. A. dicit, quem admodum iter possit et a
frigore nimio et ab aestibus temperari. Ne frigus, inquit,
sentirent, faciebat aestus, ne paterentur solis ardorem,
praestabat tempus hibernum.

378. INGRESSVRVS id est Cato.

379. QVIBVS VNA S. P. hanc salutem dicit superesse, si in
libertate moriantur.

382. EXVSTAQVE ‘haec exusta’ genere neutro plurali numero
declinavit.

383. QVA NIMIVS T. E. <R. I.> F. V. duo laboriosa: sol torridus
et unda difficilis.

385. DVRVM ITER AD L. P. Q. R. A. sensus hic est: euntibus,
inquit, ad libertatem et ad amorem patriae iter durum est atque
difficile; nam ad dominum [qui vult] ire perfacile est.

387. EVADERE VOTO id est qui non optant evadere.

388. SI QVIBVS I. S. E. si quibus hoc quod eunt sufficit nec
curant, quod possit accidere.

389. TECTOQVE M. P. V. ego, inquit, nihil vobis prosperi spondeo,
ut iter hoc possit timentibus persuaderi.

391. VEL QVAE TRISTISSIMA hoc est: etiam quae sunt tristissima.

392. AT QVI SPONSORE S. ille autem, qui [ut ea] vult sibi vitam
ante promitti, eat meliore via, id est ad dominum, id est ad
Caesarem. Nam illa via durior est, qua itur ad leges.

397. FATOQVE V. P. [M.] hoc est: quod me primum pati videritis,
hoc et vos passuros esse promittite.

398. SITIAT QVI C. Q. B. V. id est me bibentem.

399. QVICVMQVE P. id est me petentem viderit.

400. AVT EQVITEM P. P. T. subauditur ‘quicumque me viderit’.

401. SI QVO FVERIT D. N. D. A. M. E. sic, inquit, omnia vobiscum
aeque sustinebo, ut nemo intellegat, utrum sim imperator an
miles.

403. GAVDET PATIENTIA D. id est quicumque patientes sunt,
gaudeant sibi gravia contigisse, quae tolerent.

404. LAETIVS EST Q. M. S. C. H. sensus hic est: plus gratiae laus
habet, quotiens difficilius comparatur.

405. SOLA POTEST L. T. P. M. ‘turbam malorum’ id est turbationem,
ut quae mala sunt, confundatur inter recta. Nescitur enim an
turpe sit fugisse, cum sit per invia isse virtutis.

406. CALENTIS legitur et paventis.

408. INREDVCEMQVE VIAM per quam non erat ipse rediturus.

409. CLAVSVRA S. hic enim periturus est Cato.

410. SECVRI FATA C. nihil timentis aliquando.

411. TERTIA PARS RERVM LIBYE subaudi ‘est’.

412. AT SI VENTOS CAELVMQVE SEQVARIS PARS ERIT EVROPAE nam cum
Asia habeat totum eurum, boreae latus sinistrum, noti dextrum,
Africa vero et Europa simul habent zephyrum, boreae latus
dextrum, sinistrum noti, cum partitio sit aequa ventorum, si duas
partes orbis accipimus, erit Africa potius in Europa.

413. NEQVE ENIM PLVS LITORA N. id est cum longior sit pars a
Tanai ad Gades quam a Nilo ad Gades, non est Africa pars orbis,
sed potius Europae.

414. PRIMIS A GADIBVS ABSVNT ordo: neque enim plus litora Nili
absunt a primis Gadibus quam Scythicus Tanais.

415. VNDE EVROPA F. id est a Gadibus.

416. FECERE LOCVM qua intrat ad Gades.

417. ORBIS ABIT A. id est maior pars orbis se in Asiam separavit.

COMMVNITER ISTAE id est Africa et Europa.

418. ILLA SINISTRVM id est Asia.

419. IN ORTVS in orientem.

421. IN OCCASVS in occidentem.

423. ET NOSTRIS R. S. R. S. id est cum apud Italiam serenitas
iugis est, illuc imbres aguntur; ex Italia enim sublatae vento
nubes deferuntur ad Africam.

424. IN NVLLAS V. O. id est non habet metalla, quibus terra
corrumpitur.

425. CRIMINE DIVES ‘crimine’ causa, ut Vergilius ‘et crimine ab
uno disce omnis’ et ‘crimine caedis’ et alibi ‘crimen, Amor,
vestrum’.

426. ET PENITVS T. E. id est vere terra est; nam non habet aes
nec aurum.

427. ROBORA D. arbores dicit citri.

429. IN NEMVS I. N. V. S. id est luxuria Romanorum prima fecit
hinc cibos. Alii sic accipiunt dictum: etiam ad illam regionem
nos misimus magistratus.

432. SVB NIMIO P. D. id est sub sole torrenti.

VICINA P. ipsa ora.

434. ET NVLLA PVTRIS R. T. ipsa ora non est putris et ideo
sementa non alligat.

TENETVR legitur et tuetur.

435. NVLLA SVB I. C. I. T. E. ordo est: et sub illa terra nulla
est Iovis cura.

437. IMMOTIS inaratis.

440. NVDVS R. T. ipse Nasamon, quem pro gente posuit.

QVEM <M.> BARBARA DAMNIS ‘damnum mundi’ Syrtem ideo dixit, quia
accedendo iam per multas vadit regiones et orbis est damnum, sive
ipsa Syrtis ideo damnum mundi est, quod nullus in orbe aestus †
ibat aut terrae aut pelagi mancipata. Potest ‘mundi damnis’
naufragiis accipi; commune enim mundi damnum est, cum
extinguuntur animantes.

443. NOVIT OPES non enim navigant, ut mercentur, sed colligunt,
quae alii perferebant.

COMMERCIA MVNDO omnia enim illic inveniuntur, quae de diversis
solent gentibus comparari.

447. LITORE SICCO id est maiorem ventum e litore Syrtis accipit
quam de mari.

449. ILLE NOCENS id est auster.

451. DISSIPAT id est non dissipat; est enim ubique planities.

453. LASSATVR id est nec lassatur, quippe non habet obvium nemus.

454. HARENIS haben<i>s; ‘harenis’ id est totos flatus, quos
habet, effundit.

457. RESOLVTO VERTICE P. dicit globum, qui erigitur vento iugiter
flante, non cadere.

460. DETECTO GARAMANTE C. id est nudato.

ALTIVS IGNIS quam ventus hic tulit.

462. ET VIOLARE DIEM id est fuscare.

TANTVS tantum.

463. TVNC tum.

467. SI SOLIDA LIBYE si illum intrinsecus contineret inter
scopulos et saxa conceptum.

470. LVCTANDO SVMMA FVGIT spargitur ideo, quoniam subter est
tellus; est firma nec titubat, quia superior vento cedens impetum
eius fundit.

473. INTENTVSQVE TVLIT ab intendendo dixit ‘intentum’, id est qui
in altum ire contenderet.

474. IN EXTREMA FORSAN LONGEQVE R. hoc dicit: quod arma ista,
quae ventus abstulerit, in aliam partem delapsa sint orbis et
putaverint hi, ad quos venerunt missa esse de caelo, quod
prodigium crederetur.

476. GENTES HOMINVM scilicet ad quos eadem arma venerunt.

478. NVMAE hic enim cerimoniarum omnium habetur inventor.

LECTA IVVENTVS Salios dicit.

480. ANCILIA NOSTRA quasi non sua arma, sed iam ancilia nostra
portarent.

481. SIC ORBEM TORQVENTE NOTO quem admodum tunc ancilia sunt
lapsa de caelo.

482. TIMVITQVE RAPI ne raperetur a ventis.

484. SED NISV IACVIT ut conatu addito unus quisque gravior
redderetur.

VIX SIC IMMOBILIS qui haec faceret.

492. QVI NVLLAS V. D. V. R. illo enim saxa perlata sunt, ut nemo
sciret, unde decidissent.

493. IAMQVE ITER O. L. id est semita cuncta contecta est.

496. OSTENDIT L. F. C. O. australem axem circulum dixit, qui est
sub nobis, et quoniam depressus est, illuc sub terras non omnia
iam ostendit signa his, qui sunt sub eo caelo, id est qui in ima
parte sunt axis, omnes stellas videre non possunt.

497. MVLTAQVE D. T. M. C. notandum, quod ‘margine’ dixit genere
masculino. Dicit autem marginem extremitatem orbis.

498. QVEM TORSERAT A. V. contra solutum tortum posuit; nam
stringitur frigore, quod calore dissolvitur.

499. INCENSVSQVE DIES subaudimus aut ‘est’ aut ‘solvitur’, quod
torserat ventus.

500. MALIGNA exigua, ut Virgilius ‘collesque maligni’.

502. CONFVDIT quippe cum pulvere.

505. INVIDIOSVS ERAT hoc est: cum Cato parum aquae nescio quid
accepisset, grandi tamen invidia laborabat.

506. MILES ad illum loquitur, qui aquam obtulit.

510. <SVFFECIT O. V.> nulli defuit.

512. SORTIGER qui sortes gerat, vel corniger, ut est armiger.

516. DONARIA altaria.

519. PAVPER A. D. E. hoc scilicet templo, ubi nulla sunt
ornamenta.

NVLLIS VIOLATA PER AEVVM quae accedente aetate numerum adiectione
polluta sunt.

520. MORVMQVE PRIORVM quod sit veteri frugalitate contentum.

521. ROMANO <T.> D. A. A. quod Romani concupiscentes multa templa
violarunt.

524. BERENICIDA civitas [est] Africae iuxta hortos Hesperidum.
Est autem ordo: ardentem Berenicida tepida Lepti separat.

525. SOLVS N. A. H. quasi unus habeat locus, quod omnis regio
habere deberet.

526. SILVARVM F. C. L. [est] ordo: loco huic causa silvarum fons
est.

529. TRVNCVM V. P. A. hoc est: umbra arboris vix stipitem suum
vestit, quippe omnis umbra colligitur.

531. DEPRENSVM EST H. E. P. ‘polum’ zonam κεκαυμένην, quae est
inhabitabilis propter nimios solis ardores. Illo enim usque sol
perveniens rursus redit.

533. NON OBLIQVA M. id est signa; sic Vergilius ‘obliquus qua se
signorum verteret ordo’.

NEC TAVRO S. E. hic enim apud nos rectius exit Scorpios quam
Taurus. Scorpios enim rectis cornibus nascitur, Taurus vero ad
ima depressis. Hoc autem illic pro zonae qualitate mutatur.

534. DONAT SVA T. L. quae tempora faciunt, ut et in Libra sit
aequinoctium, quem admodum est in Ariete; hic enim, apud nos,
aequinoctia in istis duobus signis sunt, illic vero perpetuo.

535. AVT ASTREA IVBET L. D. P. Astraea virgo, Astraei et Aurorae
filia. Sunt autem hae virgines duae, quae apud nos cum oriuntur,
occidunt Pisces; hoc in illa regione non fit.

536. PAR GEMINIS nam cum simul apparere non debeant, sed alterni,
in illa regione pariter oriuntur.

CHIRON id est Sagittarius.

CARCINVS A. id est cancer. Mirantur uno tempore duo signa
apparere diversa, Cancrum, qui est siccus, et Capricornum, qui
est humidus.

537. LEO TOLLITVR V. apud nos leo altioribus circulis fertur quam
Aquarius, quod negat in illa regione contingere.

538. AT TIBI QVAECVMQVE E. L. summa descriptionis huc spectat, ut
omnia signa, quae videmus, dicat hic propter extremitatem loci
aliter apparere.

539. IN NOT[H]ON id est in austrum.

540. TE SEGNIS legitur et signis, id est cum signis.

TE SEGNIS C. S. hoc est: tu septentrionem nasci putas cum signis
reliquis, quem constat numquam occidere.

SICCA quam semper siccam esse manifestum est.

542. SIDVS H. I. M. omnes, inquit, stellae apud te occidunt, quia
nullum habes sidus in medio.

PROCVL AXIS VTERQVE tam longe a te abest septentrio quantum et
auster.

543. RAPIT OMNIA C. id est signa.

544. ANTE FORES templi Hammonis Iovis.

MISERAT EOS ‘haec eos’ Graeca declinatio.

546. SED LATIO C. D. Catoni omnes ad oracula petenda cesserunt.

548. DE FAMA T L. I. probet an verum sit, quod olim dicitur hic
Iovem dare certa responsa.

549. SCRVTANDI VOCE D. E. huius eventus scrutandi.

550. FORS legitur et sors.

552. TANTO DVCE scilicet Iove.

554. NAM CVI ordo: nam cui magis.

556. SECRETA separata.

557. SEQVERISQVE DEVM id est quae sunt divina, philosophiae arte
persequeris.

558. INQVIRE IN FATA N. C. quaere, inquit, quid contingat
Caesari, quid sit passura res publica.

560. LEGVMQVE id est iure.

561. AN BELLVM CIVILE P. id est an sine causa gestum est, si post
illud libertatem non sumus recepturi.

562. DVRAE SALTEM VIRTVTIS A. ordo est: saltem quaere, quid est
virtus, durae virtutis amator.

563. POSCE EXEMPLAR HONESTI hic ‘exemplar’ posuit, Lucretius
‘exemplare’. Nos in usu exemplum dicimus, adeo omnia sunt Latina.
Posce ergo exemplum, quod et nos debeamus imitari.

564. ILLE Cato scilicet.

565. DIGNAS ADYTIS id est sacratas.

567. POTIVS QVAM REGNA VIDERE tamquam haec sola Catonis poena
sit, si alios videat servientes; nam ipse non potest subiugari.

568. AN SIT VITA N. S. L. A. D. A. an aliquid intersit parum
vixisse vel plurimum.

569. FORTVNAQVE PERDAT an occurrente virtute fortuna adversa
vincatur.

570. OPPOSITA sibi scilicet.

571. NVMQVAM SVCCESSV C. H. an numquam crescat successu, quod est
honestum. Honestum enin per se magnum est nec augeri umquam
potest, si id prospepra subsequantur.

572. NON ALTIVS scilicet quam nunc habemus.

573. HAEREMVS C. S. id est diis sumus curae.

574. NEC VOCIBVS VLLIS N. E. id est nec iam necessarium est, ut
loquatur numen, quia, quae licet scire, nascentibus tradiderunt
numina.

575. AVCTOR scilicet deus, quo auctore nos nascimur.

576. QVICQVID SCIRE L. quae sunt illa, quae licet scire?
Moriendum potius quam serviendum, nihil esse, quod vivimus, nihil
posse honestum, prosperis non augeri, fortunam virtuti nocere
non posse, sufficere laudanda voluisse, etsi non fueris
consecutus.

STERILES NEC LEGIT H. dicit iam deum in his locis esse non posse.

578. NISI TERRA id est omnis terra manet; haec terra est [et]
virtus, hanc virtutem ultimam posuit deum sedem, ut persuadeat
hanc esse sequendam.

579. SVPEROS Q. Q. V. id est alibi.

581. EGEANT DVBII S. id est illi vatum responsa desiderent, qui,
quid futurum sit, semper incerti sunt.

583. CERTA FACIT id est non promissa, sed data facit, id est
certum.

PAVIDO FORTIQVE ‘forti’ propter gloriam, ‘pavido’ propter
infamiam.

585. SERVATAQVE FIDE TEMPLI[S] non ut exploraret, an vera
praediceret, quod populi fieri loquebantur. Ergo servavit hanc
fidem.

588. MILITIS ORA PEDES id est ante hos vadit.

588. MONSTRAT [monstrat] dum ipse perfert.

589. NON IVBET qui ipse non patitur. CERVICE SVPINVS ‘cervice’
deest equi.

SVPINVS id est cervice.

590. CARPENTOQVE SEDENS id est nec in equo vehitur nec in
carpento.

SOMNI PARCISSIMVS I. E. id est ipse minus omnibus dormit.

591. <VLTIMVS HAVSTOR A.> ipse ultimus bibit.

592. COGATVR LATICIS victa iam siti.

593. STAT DVM LIXA BIBAT id est Cato.

594. REMOTO ut fortunam nemo respiciat.

596. MAIORVM FORTVNA FVIT omnes, inquit, maiores, qui sunt
gloriosi, non virtute ad hoc pervenere, sed fato, si vere velimus
inspicere bonum quid sit aut virtus.

597. POPVLORVM quos ipse fudisset.

598. HVNC EGO PER SYRTIS quem nunc Cato ducit laude patientiae
atque virtute triumphum. Acute dictum ‘per Syrtes’; sic mavult
triumphare ut Cato quam per Romam, ut ante Pompeius, transire, ne
loci celebritate moveatur.

602. IVRARE PVDEBIT vult hunc divum fieri, ut per Catonem
iuraretur a populo.

603. SI STETERIS VMQVAM nunc olim aut nunc postmodum.

605. NVLLAM SVPERI id est plagam.

606. A MEDIO FECERE DIE a meridiana scilicet plaga.

608. LARGVS AQVAE illius rei largus, ut Vergilius ‘largus opum’.

609. VIX CAPIENTE LOCO ut tanta esset moltitudo serpentum, quam
capere fontis spatia non valerent.

610. DIPSADES VNDIS nomen a siti.

611. PERITVROS FONTE RELICTO siti scilicet perituros, si bibere
noluissent.

614. ADMIXTO SANGVINE cum sanguine hominum morsu venena
miscuerint [serpentes, tunc nocent].

615. DVBIVMQVE VENENVM quod esset incertum, an veneni potentiam
obtineret hoc poculum.

618. DE QVO PRIMVS SIBI supra enim ultimus bibit, ut ait ipse
<593> ‘stat dum lixa bibat’. Hic autem ideo primus hausit, ut
timentibus formidinem periculi derogaret praelato suae virtutis
exemplo.

619. EXVDET PESTIBVS AER ut Vergilius ‘exudat inutilis umor’.

624. LIBYES τῆς Λιβύης.

625. DEMISSO SOLE id est in se merso.

626. PHORCYNIDOS ipsa est Gorgona, Phorci filia.

627. PROTECTA COMA ipsa arva.

628. DOMINAE VVLTV C. A. S. saxa anim fecerat Medusa, quicquid
aspexit.

632. FEMINEAE CVI M. C. ‘huius comae femineae’ genetivus est
casus.

632. SOLVTI id est angues.

636. HOC HABET INFELIX ʻhocʼ id est venenum, quod in crinibus
habet; nam angues in dorsa labuntur, quae inpune conspecta sunt,
quia, qui nocet vultus, aversus est.

638. QVIS TIMVIT acute dictum [est] neminem timuisse. Ante<quam>
enim inceperat timere, quod viderat, in lapidem mutabatur.

QVEM ordo: quem passa Medusa mori est?

[ET] LVMINE VIDIT ipsam Medusam quis vidit in faciem?

640. RETENTA in lapidem enim mutata intra se animam perdiderunt.

641. VMBRAE indifferenter umbras pro spiritu animae collocavit.

642. EVMENIDVM comparatio.

SOLOS MOVERE FVRORES nam non extinguunt, sed terrorem iniciunt.

643. ORPHEO[S] LENIVIT sed Orpheo cantu sibila lenivit.

644. AMPHITRIONIADES Hercules.

645. GENITOR id est Iuppiter.

NVMENQVE SECVNDVM id est Neptunus, qui secundus in regno est.

646. PHORCYS AQVIS CETOQVE P. Phorcys deus maris, qui aquarum
parens est omnium.

CETOQVE P. I. Q. S. [monita crimen est] ʻhunc ergo timuisseʼ
subaudimus.

SORORES ut ait Vergilius ʻGorgones Arpyaequeʼ.

646. Ergo non una Gorgona, sed talis una.

647. HOC POTVIT id est monstrum.

648. SOLITVM TORPOREM id est quem habuerant, antequam chaos fuit
et omnia pigra iacuerunt.

649. SVBITO CVM PONDERE quippe in saxa mutatae.

650. HAESERE FERAE hoc est: ubi steterant, ibi fixae sunt.

654. ILLA Gorgona.

TITANA COLVMNIS de quo nunc columnae fiunt, sive ʻcolumnas
Hesperiasʼ pro regione posuit, ut Virgilius ʻAtrides Prot<e>i
Menelaus adusque columnas exulatʼ.

655. ATLANTA DEDIT ordo: Titana Atlanta. Vnus enim ex Titanis
fuit, quem Gorgona vertit in montem.

658. PECTORE GORGON hanc enim Minerva gestat in pectore.

659. DIVITE NIMBO imbre aureo.

660. P[H]ARASIAE VEXERVNT ʻParrhasiae pennaeʼ a Parrhasia
civitate, ubi natus Mercurius colitur; quibus pennis utitur et
Perseus.

661. ARC[H]ADOS exponit, cuius pennae, id est Mercurii.

662. PRAEPES CYLLENIDA SVSTVLIT velox, ut Vergilius ʻpraepetibus
pennis ausus se credere caeloʼ. Subitus ergo Perseus; nam volabat
ante Mercurius.

HARPEN CYLLENIDA id est Mercurii gladium, qui Graece sic
appellatur.

663. MONSTRI IAM CAEDE R. Argum enim occiderat Mercurius, qui
centum oculos habens Io virginem custodiebat, ut ait Virgilius
ʻet custos virginis Argusʼ.

665. INNVBA FRATRI ʻinnubaʼ id est virgo.

FRATRI VOLVCRI Perseo, quia et ipsa filia Iovis est, ut ille de
Iove est.

668. VOLATV meatu.

670. SPECTARE id est Perseum spectare praecepit in clipeo.

674. PARS IACET IN MEDIOS id est comarum.

OCVLIQVE TENEBRAS hoc est: in oculi tenebras iacet pars comarum.

680. MORTIS quantum mortis; hoc iam amplius est quam venenum.

681. SPECTARE P. horrore, non metu.

GELASSENT hoc est: in lapidem se durassent.

682. PERSEOS AVERSI hic iam maior vis est, si et ille mutari
poterat in saxum, qui stabat aversus. ʻAversiʼ ergo ʻetiam
aversiʼ accipimus.

683. ORA COLVBRIS ipsius Medusae.

685. PENSABAT ITER metiebatur, inquit, iter suum et si per mediam
ire voluisset Europam, non longius circuisset, sed hoc Minerva
non sivit.

688. ET PARCI POPVLIS ne omnes verterentur in saxa.

689. RESPICERET non dixit ʻGorgonamʼ, sed ʻaetheraʼ, ut
nescientes, quid vitare deberent, omnes conspicerent et perirent.

689. ZEPHYRO id est in zephyrum.

691. PREMIT ʻpremitʼ quia vicina est. ORBITA SOLIS currus.

692. VLLA in illa regione dumtaxat.

693. NOX CADIT IN CAELVM hoc dicit: ita illic devexum vertitur
caelum, ut umbrae de montibus missae in caelum, quod veluti super
est, venire videantur.

MEATIBVS OBSTAT quippe vicina caelo terra integros cursus lunae
ire non patitur, sive ipsa nox obstat; nam cum non de caelo, sed
in caelum cadat, necesse est, ut lumen lunae penitus obscuret.

694. SIC FLEXVS id est umbra, quae per momenta torquetur.

701. SOMNIFERAM sic enim occidit, ut in somnos ante compellat,
quemque percusserit.

703. COACTVM id est venenum.

705. SPONTE SVA bene additum ʻsponte suaʼ. Capi enim potest et
quocumque transduci.

NILOQVE TENVS METITVR id est ultra non vadit.

707. HVC LYBICAE MORTES ʻindeʼ de Lybra, ʻhucʼ in Italiam.

701. ASPIDA τὴν ἀσπίδα.

708. NON STARE SVVM ʻsuumʼ ipsorum hominum, non serpentes
accipimus. Dicta autem hemorrois, quod sanguinis profluvio, quos
percussit, occidat.

710. AMBIGVAE COLERET ‘ambiguae’ neque enim est terra neque mare.
Hic ergo habitat hic serpens, unde et hoc nomen accepit; nam
χέρσον Graeci terram dicunt, ὕδωρ aquam. Quod ergo in commixtis
hic sit elementis, chersydros nominatur.

711. FVMANTE CHELIDRI nam quacumque labatur, vi veneni dicitur
terra fumare.

712. RECTO LAPSVRVS de contrario cerastes semper est flexus,
cenchris semper est rectus.

CENCHRIS cenchron Graece milium dicitur, unde hic ex notarum
multitudine nomen accepit.

714. MACVLIS THEBANVS OPHITES Thebae caput Aegypti; illic marmor
maculosum <est>, quod ophites vocatur; huic similem dicit esse
serpentem.

715. INDISCRETVS HARENIS ut non intellegas, utrum serpentem
videas an harenam.

716. SPINAQVE VAGI dicunt Helenam, cum raperetur a Paride, hunc
calcasse et ei spinam fregisse, unde in flexum dicitur ambulare.

717. PRVINIS nam ponunt ceterae per aestatem.

718. DIPSAS a siti nomen inpositum.

719. CAPVT AMPHISBENA quia ex utraque parte ambulat (nam in
utraque parte caput habet et quavis dirigit gressum), amphisbaena
dicitur; βαίνειν enim Graece ambulare dicitur.

720. ET NATRIX VIOLATOR AQVAE nam ceteri non violant, ut ait
supra <614> ‘noxia serpentum est admixto sanguine pestis’. Hic et
aquam, quam contigerit, inficit de venenis.

721. ITER CAVDA <S.> nam ceteri ventre consuerunt.

722. SPVMANTIA fumantia.

723. TABIFICVS SEPS ‘seps’ Graecum nomen ab eo, quod putria
membra consumat, ἀπὸ τοῦ σήπεσθαι.

724. SIBILAQVE EFFVNDENS id est basiliscus.

726. VVLGVS id est serpentum.

727. INNOXIA NVMINA TERRIS nam quasi numina sic habentur
dracones.

729. PESTIFEROS ARDENS id est qui ubique estis innoxii, hic
nocetis.

732. NEC TVTVS SPATIO id est magnitudine sua.

ELEPHANS in India dracones nascuntur ingentes, qui amplexi
elephantos post aurem eos mordere dicuntur. Illi se dolore in
humum proiciunt; [et] sic ambo pereunt, draco pondere, elephans,
dum instringitur et teneretur.

740. FRONS CARET INVIDIA parvum enim vulnus et exiguum non
videbatur mortem esse facturum, nec habebat facies mortis
invidiam, id est vulmus.

741. CARPIT serpit.

743. EBIBIT VMOREM ideo et dipsas dicitur.

752. BIBENS videns.

753. ACCESSIT MORTI LYBI[A]E terra Africae. Causam addidit morti.
Nam cum siti ille moriatur, credit eum siti perire, quia Libya
non habet fontes.

754. [FAMAM DIPSAS HABET] FATISQVE MINOREM FAMAM DIPSAS HABET, ut
diceretur occidere sola non posse, nisi virus eius terrae
ariditas adiuvaret, unde <757> ‘<Aequoreusque placet, sed non et
sufficit> umor’.

760. SVSTINVIT VENAS passus est.

762. HOC POSSE SITIM id est neminem Cato scrutari passus est,
utrum Aulus siti moreretur an veneno. Possumus tamen ‘hoc posse
sitim’ ipsum serpente accipere, ut Graece διψάς Latine sitis
appelletur.

ILLO id est Aulo.

766. PARVA MODO SERPENS ‘modo’ corporis quantitate. SED QV[I]A
NON VLLA CRVENTAE id est serpentum.

772. LIQVITVR defluit, ut Vergilius ‘canis cum montibus humor
liquitur’.

773. VTERVM MEMBRANA uterum pro ventre. Nam illud congruit
feminis, ut uterus dicatur ipsarum.

774. NEC QVANTVS TOTO DE CORPORE ipse moriens quantus debet esse,
cum moritur, tunc non fuit.

779. PROFANA profanam mortem dicit, quod naturae secreta
patefecerit.

780. MANANT defluunt.

782. NEC SOLEM CERA SEQVETVR id est non ocius cera solvetur
calore solis.

783. PARVA LOQVOR ipse se poeta reprehendit.

785. HAEC id est ossa.

786. VESTIGIA FATI ut non apparentibus membris, an perierit
aliquis, nesciatur.

787. CINYPHIAS INTER PESTES nomen datum de regione serpentibus,
ubi plurimi procreantur, ut Vergilius ‘Cinyphhii tondent hirci’.

788. CADAVER nam et membra consumis, qua Sabellus perit, cum
totus effluxit.

790. MARSI id est de regione Marsorum.

793. MISCENS legitur et miscent.

MISCENS CVNCTA TVMOR oculi [et] nares et cetera liniamenta sua
perdidere per tumorem.

TOTO IAM CORPORE M. ut non sola facies tumescat, sed corpus
universum.

795. LATE T<OLLENTE> legitur et pollente: plurimum praevalente.

797. NEC LORICA TENET D. C. A. augmentum dicit crescentibus
membris: et loricam esse divisam.

800. CVRVAVERE SINVS ut corpus eius intumuit. TVMIDOS IAM NON
CAPIT ARTVS id est informis globus. Tam diu vult membra crevisse,
donec ad ultimum rumperentur.

801. CONFVSO PONDERE TRVNCVS ‘truncus’ est sine vultu corpus.
Bene ergo, licet integro capite sit, truncus dicitur, quia non
apparent signa faciei.

802. INTACTVM V. R. id est cadaver.

EPVLASQVE DATVRVM H. I. F. quia, si gustassent, paterentur
interitum.

804. NONDVM STANTE M. C. F. C. per magnitudinem corporis, per
momenta cumulati, cadaver humare non poterant.

807. MIRATORIQVE CATONIS id est qui Catonem miraretur et eum
vellet imitari, ut ait Virgilius ‘tua cernere facta adsuescat
primis et te miretur ab annis’.

808. VTQVE SOLET PARITER T. S. E. S. unde crocum intellegitur
exiturum.

809. CORYCII PRESSVRA C. Corycus mons Ciliciae, sub quo Gigas
premitur; de eius cruore dicitur flumen exire, in quo crocum
gignitur. Potest ergo his locis comparatus esse ille sanguis ex
omni parte prorumpens. Alii <‘pressura’> accipiunt, quam in
amphitheatro fieri scimus, cum ex omnibus locis hoc iaculatur
unguentum.

811. QVAECVMQVE FORAMINA N. id est quacumque potest humor exire.

813. SVDOR RVBET id est sanguis [est].

814. TOTVM EST PRO V. C. tamquam vulnus unum sit totum corpus,
sic undique sanguis effusus est.

815. LAEVE nomen est militis.

817. TESTATVR legitur et testator.

818. ET SOCIAS SOMNO D. A. <V.> ut Vergilius ‘et consanguineus
Leti Sopor’.

820. STIPITE QVAE DIRO V. M. S. in Arabia, ubi tus nascitur, sunt
et aliae virgae, quae tureae dicuntur, sed haec venenum gignunt,
quod toxicum dicitur. Dicit ergo toxicum non ita cito se miscere
poculis, ut hoc venenum omnia membra perrupit.

821. FATILEGI quia fata in illis virgulis legunt.

820. SAITAE gens in oriente.

823. IMMISIT serpens, quem iaculum vocat Africa.

826. DEPRENSVM EST intellectum.

827. QVAM SEGNIS SCITHIAE S. H. A. nam hic serpens violentior
est, qui tanta velocitate prosternit, ut ait ‘rapuit cum vulnere
fatum’; hoc autem funda et sagitta non faciunt.

830. RETECTO nudato.

831. DEMITTIT[E] legitur et dimisit.

832. EXEMPLVM legitur et exemplar.

EXEMPLVMQVE S. ut in manu agnosceret, quem admodum fuisset ipse
periturus, nisi eandem decidi a se properasset.

833. PVTAVIT legitur et putaret.

834. MATVRAE MORTIS quia brevis est.

835. RECTO VERBERE id est cauda.

836. VICTI DECVS ORIONIS quia eundem percussit et inter sidera
collocatus est.

837. QVIS CALCARE T. M. nam brevis es, ideo non timebaris
plurimum nocitura.

SALPVTA legitur et salpiga.

838. SVA FILA SORORES ut facias hominibus fata, dum vulneras.

839. QVIETEM id est militibus Catonis.

843. EXPOSITI VOLVVNTVR H. ‘fatis expositi’ id est ad serpentium
morsus, unde poterant interire.

CALIDOQVE VAPORE ut ad anhelitus eorum serpentes frigidi
convenirent.

845. RICTVS serpentum scilicet.

TORPENTE VELENO per frigus scilicet.

849. PATIMVR CVR SEGNIA FATA id est cur morimur tam segniter, qui
nos gladiorum periculis voverimus?

854. CAELOQVE MORI id est non serpentibus, sed hoc caelo, quod me
venientem vicino igne prosternat.

856. GENTIBVS ABLATVM D. S. O. id est viam nobis separaveras, qua
nos voluimus pervenire.

860. COMMERCIA transitus.

863. TVI RECESSVS genitivus est singularis.

864. ET ARCANI MILES T. C. O. ‘tibi’ id est tecum conscius, quod
sit mundus ab hominibus separatus.

865. MAIORA S. ‘maiora’ id est quam sostinuimus, patiemur
fortasse graviora, quod secretum orbem sumus ingressi.

867. ISTINC legitur et ista.

869. QVAEREMVS FORSITAN tanta patiemur, ut dari nobis istas
terras incipiamus optare, quas nunc seprentibus horremus
inpletas.

870. HABET HOC SOLATIA ordo est: hoc caelum habet solacia, quia
hic vel serpentes vivant. Dicit autem ultra nihil vivere.

872. ALIOS SOLES id est videntem; nam Europa occidens est, Asia
oriens.

ASIAMQVE VIDENTEM id est alios soles.

874. CYRENIS Cyrene civitas Libyae, quae Pentapolis nominatur.
‘Cyrenis’ ergo hominibus accipimus a Cyrene.

875. LEGEM CONVERTIMVS A. hic enim ignis et calor est.

876. EVOLVIMVR ORBE hoc est: extra orbe egredimur exiguum.

877. TERGA DAMVS FERIENDA N. et venimus ad septentrionem, quod
contra rationem est.

879. HAEC PETIMVS dicit, quae sint solacia: ut se illic
persequatur inimicus.

881. EXONERAT eicit et effundit.

883. FORTVNAM PROVOCAT H. hoc est: non cedit adversis.

884. VNVS id est Cato.

MISERIS vel fato.

886. CONTVLIT IN LETVM VIRES hoc est: vires, quibus uti deberet
ad vitam, his Cato utebatur ad mortem, quod meritum plus apud eum
quam salus ipsa constabat.

PVDVITQVE G. I. T. M. quemcumque.

887. ILLO TESTE id est Catone.

887. QVOD IVS H. IN I. sensus hic est: periculum, quod ipse
poterat sustinere, hoc alio patiente calcabat; non ergo
securitate, sed virtute vincebat contemnere alterum iubens
quicquid erat et ipse passurus.

IN IPSVM scilicet in Catonem.

888. CASVS genitivus casus est: huius casus.

890. LASSATA PERICLO ut Vergilius ‘at, credo, mea numina tandem
fessa iacent’. Sic et hic lassatam dicit fortunam [in] inferendo
discrimina.

891. VNICA sola.

892. INNOXIA MORSV cui noceri non possit.

893. PAR LINGVA P. H. id est quorum verba et incantatio sic
prosit ut herbae potentes vel quae contra venena de herbis lecta
valeant repugnare.

894. IPSE C. T. id est non nocet, etiamsi illum serpentis morsus
effuderit.

895. VEL CANTV C. P. venena, inquit, non valet admittere in
vitalia, etiamsi de Psyllis nullus incantet, ut his etiam prosit.

NATVRA non verba.

898. PAX ILLIS CVM M. D. EST hoc dixit: quia inter media sunt
venena, ideo de his nemo moritur, id est pax data est cum illa
morte, quae fit scilicet a venenis. Nam si in aliis essent
terris, ubi non omnia sunt venena, morerentur [illi] Psylli, quod
aliis gentibus videmus accidere. Ergo habent beneficium
naturale, quo tuti sunt.

FIDVCIA TANTA EST sic venena non metuunt.

900. EXTERNAE VENERIS ne sit de adulterio procreatus.

902. IOVIS VOLVCER id est aquila.

903. INPLVMIS vel in lucem.

905. SERVANTVR IN VSVS id est ad volatum.

906. QVI PHO<E>BO C. I. proiciuntur, ut pereant.

911. PSYLLVS ADEST P. id est etiam aliis tribuit incantatione
medicinam.

912. IVSSIS aut iussit.

<SIMVL> mox ubi iussit statui Cato tentoria, Psyllus hoc fecit.

DVCTOR id est Cato.

914. EXPVRGAT et expugnat.

916. HIC EBVLVM STRIDIT genus harbae, ut Vergilius ‘sanguineis
ebuli bacis minioque rubentem’.

917. ET TAMARIX NON LAETA C. in pauperum enim tumulis tamaricium
consecratur ut cupressus in divitum.

COMAS vel comis.

918. ET PANACEA POTENS ut Vergilius ‘et odoriferam panaceam’.

919. ERICINAQVE THAPSOS de Eryce, Siciliae monte, collecta.

920. ET LARICES id est sonant flammis.

921. ET LONGE N. C. C. sive quod diu vivat, et ideo quasi olim
natum dicat, sive quod in illa regione nasci non soleat.

922. SIC NOX TVTA VIRIS cum haec fiunt.

AT SI QVIS P. DIVRNA at si aliquis de militibus olim a serpente
percussus est.

924. PVGNA VENENI ut contra se venenum pugnet et carmen.

926. COHIBET includit nec ultra permittit accedere, ut Vergilius
‘at Scyllam caecis cohibet spelunca latebris’.

RETINETQVE IN V. P. in eo scilicet loco, ubi fuerat vulneratus.

928. NEC DAT SVSPIRIA CVRSVS non licet, inquit, nec vacuum est,
ut respirare possint, qui incantabat. Tanta enim celeritate
vulnus currit in cuncta viscera, ut nisi iugi incantatione
retineri non queat.

CVRSVS nominativus est casus.

929. TACERE vel taceri.

930. NIGRIS INSERTA MEDVLLIS quae nigrae fiunt per venenum, si
his sit insertum.

932. ELICITVM ab eliciendo dixit elicitum.

933. INCVMBENS Psyllus.

936. SVPERAVERIT [sicut] ipse Psyllus, quem vicerit de
serpentibus suo cantu.

ET CVIVS MORSVS S. A. hoc est: qui serpens eundem vulneraverit,
quem hic curat, de veneni sapore iam novit.

940. BIS POSITIS PHOEBE F. hoc dixit: duobus mensibus Catonem per
haec loca esse progressum.

BIS LVCE R. hoc Vergilius semel complexus est ‘tertia iam lunae
se cornua lumine conplent’.

941. SVRGENS FVGIENSQVE hoc et per singulas noctes fit, cum
oritur et occidit, et per singulos menses, cum minuitur et
augetur.

943. ET IN TERRAM LYBI[A]E S. R. ante enim resoluta in pulverem
videbatur.

945. NON TECTA MAPALIA CVLMO inde enim tecta cooperiuntur, id est
de culmis, ut Vergilius ‘Romuleoque recens horrebat regia
culmo’.

949. NIMBIS F. Q. C. aere scilicet temperatum.

952. VESTIGIA FRVSTRA quia per terram non fugerat, sed per undas.

955. HEROAS TVRRES ubi Hero Leandri amore flagravit.

956. NEFELEIAS nomen a gente.

ABSTVLIT HELLE Hellespontum dicit, ubi cum Frixo fratre sedens in
ariete Helle in mare decidit et ei nomen inposuit, ut
Hellespontium diceretur, quem admodum ab Icaro Icarium mare
nominatur.

957. NON ASIAM B. A. in nulla, inquit, regione mare angustius
invenitur, quod Asiam separat ab Europa, quam est Hellesponti
fretum.

BREVIORIS AQVAE ordo: brevioris aquae fluctus non usquam Asiam
disterminat ab Europa.

958. BYZANTION ARTO ordo: arto cursu, id est angusto meatu.

960. EVXINVM post dictum est, cum antea Axinum diceretur, hoc est
ἄτην τῶν ξένων, hoc est, ubi hospites esse non possent. Hoc
Sallustius ait ‘mari nomen inhospitali[a] quaesierant’. Hoc autem
ideo sic dicitur propter iniurias Iasonis, propter Medeam et
pellem auream et propter Achillem, qui illuc praedatum venit ex
Ilio. PROPONTIS sinus ante Pontum, qui admodum parvus navigia
fert ad Euxinum.

962. GRAIO NOBILE B. Achillis scilicet.

963. VATIBVS VMBRAS poetis scilicet propter quos earum memoria
perseverat.

965. PHOEBEI Q. V. M. quem Troianis Apollo sollicite fabricatus
est.

968. LASSA RADICE T. id est putres trunci.

969. PERIERE ipsa enim vestigia civitatis conlapsa sunt.

970. HESIONES ubi fuerat alligata.

SILVASQVE L. ut ait Vergilius ‘et magis atque magis q. s. p. A.
d. a. o. recessit’. Sic et hic ‘latentes silvas’ thalamos dicit
Anchisae.

971. IVDEX Paris, qui de malo aureo inter numina iudicavit.

972. VNDE PVER RAPTVS C. Ganimedem dicit, quem raptum scimus a
Iove.

QVO VERTICE in quo colle.

973. OENONE autem uxor Paridis est, quae primo nais fuit nympha.

974. SERPENTEM segniter fluentem.

975. TRANSIERAT scilicet Caesar.

976. PHRYX INCOLA M. id est Troianus et Phrygius.

979. HERCEAS MONSTRATOR id est qui ostenderat aram Herceam Iovis,
quae in Ilio fuit, iuxta quam Priamus occisus est.

980. O SACER ‘sacer’ consecrate, ut Vergilius ‘Iunoni infernae
dictus sacer’.

ET MAGNVS V. L. id est propter quem laboraturi sunt poetae, ut
tua gesta describant.

981. ET POPVLIS D. M A. sensus hic est: noli famam ultimam
nostris casibus invidere, equi gestis in perenni memoria; in
aevum haec gentium opinio perseveret, hoc est ‘donas populis
mortalibus aevum’.

983. PROMITTERE M. ut aut ipsae de sese aut nos nobis
promitteremus ex ipsis.

984. SMYRNEI VATIS Homeri scilicet, qui inde ortus dicitur.

985. ME TEQVE LEGENT hoc dixit: sine ratione nostrae invides
famae, cum per carmina poetarum sic te nostri posteri legent quem
admodum nos, qui ante pugnavimus.

PHARSALIA NOSTRA Pharsaliam suam illa loca dicit, in quibus
contra Graeciam dimicavit.

986. TENEBRIS D. A. oblivione.

988. CONGESTV congerie.

993. IGNIS ADHVC FRIGIVS est enim perpetuus, cum a Troianis sit
institutum.

996. IN SEDE PRIORI id est ubi ante diem ultimum translati estis
Romam.

998. GRATA VICE M. R. vos enim prius dedistis Italis, nunc ab his
accipietis.

1001. AVIDVSQVE V. P. id est contentus per turbida maria navigare
voluit, ut eum procella velocius auferret, ne moras in litore
transitus sustineret, cum iam illic esset aliquamdiu demoratus.

1006. NOCTVRNAM L. scilicet lunam.

1007. QVAM TVTAS I. A. id est portum in litore.

1011. REGIS D. F. Ptolomei.

1016. BELLI P. Q. L. id est Pompeium, propter quem et in bello et
in mari est laboratum.

1019. THESSALICAS Q. M. R. R. ne metu eum occidisse videatur,
iterum dicitur auxilia voluisse comparare.

1021. EMINVS id est ut ideo iam noster sis, quia a nobis Pompeius
occisus est.

1023. NILIACI IVS G. id est etiam fluctuum potestatem.

1024. PRO MAGNI CERVICE D. hoc est: quae tu largiri velles pro
morte Pompei, nos tibi offerimus, cum a nobis sit Magnus occisus.

1030. VEL FAMA C. MVNDI id est interroga, quid de hoc facto
aestimat orbis universus.

1031. SI SCELVS EST scilicet quod occidimus Magnum.

1036. AVERTITQVE O. id est non avertit.

1043. QVAM DEBERE CAPVT damnat, inquit, Caesar Ptolomei factum;
vult enim dolere magis, quod occisus est Magnus, quam pro eius
capite debere beneficium.

1036. VVLTVS DVM CREDERET H. aut ‘hoc vultus haesit’ accipimus,
id est fixit obtutus, aut ‘hic vultus haesit’, id est Caesaris,
donec crederet ipsum esse Pompeium.

1042. DESTRVIT Ptolomei, inquit, munus accusat.

1049. NEC NATA IVBET MERERE NEPOSQVE Iulia et Pompeius, Pompei
filius.

1050. CREDIS APVD POPVLOS sensus hic est: non te, o Caesar,
cognatio cogit ad lacrimas, sed quod sic aestimas omnes tibi
conciliare posse nationes, si eum lugeas, quem orbis amabat
universus.

1051. FORTASSE TYRANNI id est Ptolomeo invides, quod Pompeium
ipse prostravit.

1054. E IVRE S. V. Caesaris potestate.

1058. NECVBI SVPPRESSVS P. G. idcirco, inquit, universas circuis
terras, necubi absconsus tibique subtractus Pompeius occumbat;
immo ideo circuis, ne possit evadere. Cur ergo lugere te simulas?

1059. ARBITRIO potestati atque iudicio.

REMISIT indulsit, ut Cicero ‘omnia . . . remittam atque
concedam’.

1062. AVDET id est Caesar.

1063. SIMVLATI F. D. ut vere lugere videatur. Et est ordo: fidem
fronte adquirit simulati doloris.

1065. PEIVS DE CESARE V. plus ergo, inquit, offensus sum et
laesus, cui putasti Pompei mortem esse placituram, quam ipse
Magnus, qui est occisus a vobis?

1066. VNICA B. P. C. in bello, inquit, civili nihil praemii est,
nisi ut victis dones salutem; hoc vobis praemium Ptolomeus
eripuit occidendo Pompeium.

1069. POTVISSEM R. REGI ut ego invicem sororem eius occiderem,
nisi Ptolomeus eius morte gauderet.

1074. IVS GLADIO hoc est: ut et vobis Romanos liceat occidere.

1080. FAMAE CVRA VETAT subauditur ‘sed’; recederem, inquit, a
vobis, nisi metuerem, ne fugisse me dicant, cum ego vos velim meo
condemnare discessu.

1081. NE FALLERE VOSMET ordo: ne credite.

1083. NEC SI MEA C. G. ut nunc Pompei.

1084. THESSALIAE F. F. id est et me occidissetis, nisi ad vos sic
venirem, ut iam essem in Thessalia victoriam consecutus.

1087. POENA FVGAE P. ERAT hoc est: qui non timebatur, hic nunc
occidit eos, qui fugiunt.

SED PARCIMVS ANNIS puer est quippe Ptolomeus.

1089. NIL VENIA PLVS POSSE D. hoc est premium maximum, quod
ignosco.

1094. VOCESQVE Q. querimonias afferentis.

1095. DVM NOBIS O. P. id est dum mihi cuncta praeponit.

1096. DVM VITAM scilicet suam.

1096. PHARIO M. D. C. id est Ptolomeo, qui Pompei cliens nunc
dicitur, quod regnum beneficio eius accepit.

1097. LAETA DIES R. E. P. cum eramus in gratiam reversuri.

1100. VITAMQVE R. M. T. ut viveres.

1103. VICTVS POSSES IGNOSCERE DIVIS tu fatis ignoscere victus,
quia superatum te parem mihi fueram ubique facturus, mihi Roma
ignosceret, scilicet quia eramus in gratiam reversuri et
leniebatur eius ira, quod ego bella suscepi.

IGNOSCERE DIVIS ‘divis ignoscere’ est patienter ferre, quae
iubent, ut ait supra <II 93. 94> ‘pariterque iacentes ignovere
deis’.

1104. METS et mihi.

VT ROMA MIHI id est posses ignoscere.

NEC TALIA FATVS ordo: nec invenit fletus sui comitem haec
locutus.

1105. NEC TVRBA LOQVENTI C. timent enim, ne explorandi causa
animos eorum misericordia fingatur a Caesare.

1108. AVDENT id est spectare.

 X. PERIOCHA LIBRI DECIMI  

hoc continet: seditionem Alexandrinorum inlatis signis et
fascibus Caesaris; corpus Alexandri inspectum a Caesare; preces
Cleopatrae et captum forma eius Caesarem; apparatum regium
epularum; quaerit quoque Caesar ab Acoreo causas, cur ignotus sit
Nili fons et aestate tantum crescat; pugnam Pothini et Achillae
adversus Caesarem et illis occisis [rursus] substituitur
Alexandrinis Ganymedes dux, qui et ipse interficitur.

3. FORTVNA DVCIS id est Caesaris. FATVMQVE Ptolomei.

4. REGNVM[QVE] LAGI Lagus, a quo Ptolomei originem ducunt, quem
primo in Aegypto Alexander Magnus constituit.

ROMANA SVB ARMA sensus hic est: diu utriusque fortuna pugnavit,
Ptolomei et Caesaris, utrum hic regnum eius sub Romana iura
revocaret an ille Caesaris caput ut Pompei nuper auferret.

9. INDE PARET[H]ONIAM a monte Paretonio, qui est in Aegypti parte
qua Syrtes [sunt].

10. PIGNORE T. S. S. scilicet quia Pompeius occisus est.

14. NON SIBI id est sensit non sibi; non enim pro Caesare nunc
laborant nec ei favent, qui occidere Pompeium.

18. NON MOENIBVS VRBIS id est captus.

19. EFFOSSVM TVMVLIS C. D. I. A. id est in Alexandri sepulchrum.

20. PELLAEI Pella vicus Alexandri patria.

PROLES VESANA PHILIPPI Alexandrum Magnum dicit, qui filius fuit
Philippi.

21. FELIX PRAEDO IACET omnes enim domuit nationes.

24. REGNI DVRAVIT A. V. F. hoc dicit: quod si libertas ad eos
redisset, quos Alexander oppresserat, membra eius sparsissent ad
ludibrium saeviendi. Sed nunc fatum regni eius integrum ad
extrema usque permansit; idcirco non est erutus a sepulchro.

27. EDITVS natus.

28. LATEBRASQVE SVORVM D. Alexander enim regnum suum amicis
donavit et sibi aliud constituit.

29. VICTASQVE PATRI id est aut quas pater vicerit, aut quas ipse
in commodum patris.

33. INDORVM SANGVINE ‘miscuit’ subaudimus.

34. FATALE MALVM ipse Alexander.

35. ET SIDVS INIQVVM sidus est tempestatis ortus, ut Vergilius
‘Quid tempestates autumni et sidera dicam?’

36. OCEANO CLASSES INFERRE PARABAT Alexander voluit per Oceanum
navigare aestimans se eo transito ad caelum esse venturum, sed
divinitus ei responsum est: μέχρι τούτου; Alexander [et] sic
restitit. Ideo ergo ‘parabat’ dixit, non enim navigavit.

37. EXTERIORE MARI quod ultra terram est.

38. SYRTICVS OBSTITIT HAMMON id est harena, quae Graece sic
appellatur.

40. AMBISSETQVE POLOS quibus orbem constat ambiri.

41. OCCVRRIT SVPREMA D. qua perit Alexander facere ista
disponens.

45. LACERANDAS PRAEBVIT VRBES id est ut unus quisque sibimet
urbes singulas vindicaret.

46. SED CECIDIT BABYLONE SVA de morte Alexandri haec opinio est,
quod cum tantum epularum accepisset in convivio, ut mirum omnibus
videretur, conatus surgere non poterat, et hoc moriens dixerit:
οὐ δύναμαι. Ideo ergo dictum hoc accipi potest ‘se cecidit’.

PARTHOQVE VERENDVS ‘cecidit’ subaudimus. PARTHOQVE VERENDVS et
his enim ad religionem est consecratus.

47. SARISSAS tela Macedonica.

48. POPVLI id est eoi populi.

51. NON FELIX ordo: non fuit felix.

55. OBSIDE Ptolomeo scilicet.

56. CVM SE PARVA CLEOPATRA B. ordo est: cum se intulit Cleopatra
parva biremi corrupto custode; nam a fratre Ptolomeo erat in
custodiis derelicta; haec nunc ad interpellandum Caesarem
latenter aufugit.

58. EMATHIIS IGNARO CAESARE T. nove ‘Emathia tecta’ Romana
appellavit, scilicet in quibus Caesar et Aegyptia coniunx.

60. ROMANO NON C. M. venit enim in cuncubitus Cesaris et Antonii.

61. SPARTANA id est Helena.

63. SI FAS scilicet est dicere.

64. ET ROMANA P. id est signa.

CANOPO unam pro gente posuit, ut Vergilius ‘gens fortunata Canopi
Accolit effuso stagnantem flumine Nilum’.

65. CESARE CAPTIVO P. D. T. nam amore cepit Caesarem et paene
ipsa de Pompei interitu triumphavit.

67. NE NOSTRA QVIDEM M. T. cum sit turpitudo, quod mulier addidit
etiam.

76. QVOD NON EX CONIVGE id est admisit.

PARTVS legitur et raptus.

77. TIBI IVLIA FRATRES O. D. M. D. Caesarionem nomine susceperat
de Cleopatra, quem victo Antonio minor Caesar requiri iusserat et
occidi.

78. PARTESQVE FVGATAS id est Catonem et Scipionem Metellum,
socerum Pompei.

80. TEMPORA NILIACO [E.] D. id est Cleopatrae.

84. QVA DECVIT id est in quantum decuit.

90. SIDVS id est numen et deus.

NON VRBES PRIMA TENEBO F. N. ne feminae negetur imperium, dicit
hunc sexum solere regnare.

91. NVLLO DISCRIMINE S. hoc dicit: non aliquid inter sexum distat
aut interest, sed Aegyptii sic reginis obsequuntur ut regibus.

92. LEGE SVMMA PEREMPTI V. P. testamentum scilicet patris offert.

94. ET TALAMI CVM F. D. voluit enim, ut fratres in matrimonio
iungerentur; ideo et supra hanc dicit incestam.

PVER IPSE SOROREM S. M. L. A. dicit Ptolomeum in sua potestate
non esse; nam amaret sororem, si non alii obsequeretur. Est ergo
in Pothini locatus arbitrio; hic est, qui Pompeium peremit;
interim terret et Caesarem, si facturus est Ptolomeus, quicquid
Pothinus exegerit.

96. AFFECTVS ENSESQVE S. ut aliquem aut persequatur aut diligat.

98. REMOVE FVNESTA S. hoc solum petit, ut Pothinus intereat.

99. ET REGEM R. I. Ptolomeum scilicet, non Pothinum.

101. IAM TIBI ordo: iam tibi minatur [facinus].

103. MERITVMQVE F. P. quod ait Vergilius ‘Nec Drances potius,
sive est haec ira deorum, Morte luat, sive est virtus et gloria,
tollat’ sic et haec dolet in morte Pompei vel facinus Pothini
esse vel laudem.

106. EXIGIT sive facies incesta seu Caesar.

108. TANTARVM legitur et positarum.

109. EXPLICVIT disposuit, ordinavit; id est luxus.

111. TEMPLI QVOD VIX CORRVPTIOR AETAS E. id est cum magna luxuria
est, tale templum non potest fabricari.

114. NEC SVMMIS primis et exterius conlocatis.

115. STABATQVE SIBI N. S. A. ‘sibi stabat’ ad firmitatem scilicet
positus, non ad ornatum; nam segnis tunc est, cum parietes
vestit, non cum ipse fit paries.

115. ACHATES autem nomen est marmoris.

116. PVRPVREVS πορφυρίτην dicit.

119. AVXILIVM NON FORMA DOMVS ut magnitudine sua sustentaret
domum potius quam ornaret.

120. SVFFECTA M. sive ‘suffecta’ infecta, sive supposita.

122. ET IASPIDE F. S. id est toros fulcit.

123. STRATA MICANT TYRIO <FVCO> legitur et suco.

124. VIRVS NON VNO D. A. hoc est: non semel tinguitur, sed
saepius.

DVXIT legitur et traxit.

125. PLVMATA in plumae speciem diverso colore distinctum.

131. PAR<S> SANGVINIS VSTI Mauros dicit.

133. FERRO MOLLITA IVVENTVS eunuchos dicit.

137. INMODICE sine modo.

139. PLENA MARIS R. S. in mari enim rubro sunt conchae, in quibus
margaritae nascuntur.

140. CVLTVQVE LABORAT onus enim facit magnitudo gemmarum.

141. PERLVCENS legitur et perlucent.

PERLVCENS FILO stolam dicit.

142. QVOD NILOTIS ACVS acu enim haec fila solvuntur.

143. STAMINA VELO non enim tunicas, sed vela texit more Gallorum.

147. AMBITIONE FVROR id est Cleopatrae.

CIVILIA BELLA G. potest enim et has invadere, qui talis est, ut
gerat bella civilia.

149. NON SIT LICET ILLE PARATVS hoc est: qui nunc est paratus;
non enim hoc de Caesare, sed de alio dicitur.

152. CVRIOSQVE G. ut Vergilius ‘parvoque potentem Fabricium’.

153. ABDVCTVS CONSVL ARATRIS Attilius Serranus, ut Vergilius ‘et
te sulco, Serrane, serentem’.

154. OPTAVIT PATRIAE T. D. T. ut, si non est hic avaritiae,
cupido sit gloriae.

158. VOLVCRESQVE F. Q. id est quibus nunc Cleopatra ad epulas
utebatur, haec deorum merito cultae fuerant ab Aegyptiis.

161. MAREOTIDOS V. N. ut Vergilius ‘sunt et Mareotides albae’.

162. NOBILE id est merum.

SENIVM senectutem. In Meroen vina ideo deferuntur, ut nimio sole
cocta, licet multorum annorum non sint, tamen vetustissima
iudicentur.

163. SPVMARE FALERNVM quippe dum decoquit.

164. ACCIPIVNT SERTAS participium est hoc ‘sertas coronas’; nam
proprie sertae ex floribus fiunt, coronae vero de frondibus.

165. ET NVMQVAM F. ROSA quae omni tempore procreatur.

167. CIN<N>AMON EXTERNA hoc dicit: illic melius olere cinnamon;
nam cum defertur ad alias terras, aeris mutatione vanescit.

167. TERRAE et terra.

PERDIDIT A. T. si ‘terrae’, id est suae, si ‘terra’ id est in
terra aliena, ad quam defertur.

169. SPOLIATI P. MVNDI id est ut per luxuriam cuncta consumat.

175. LINIGERVM id est habentem vittas, id est sacerdotem.

176. ARGVIT AETAS ‘arguit’ prodit, ostendit; quicquid enim
arguimus, prodimus [hoc]. Dicit autem hoc: aetas haec tua, qua
senex esse meruisti, probat te ad curam numinum pertinere.

180. NOSCIQVE VOLENTES hoc est: qui deos esse se ab onmibus
volunt sciri.

181. SI CECROPIVM S. <S.> P. Plato Atheniensis cum vellet causas
et originem Nili fluminis cognoscere, sacra Aegyptia accepit.

183. MVNDIQVE CAPATIOR id est quam ego sum.

HOSPES sive ‘hospes capacior’, qui magis mundum in se recipere
valeret, sive ‘quis fuit capacior mundi’, id est docilior hospes?

185. SED TAMEN ET VESTRI fama me duxit.

187. NEC MEVS EVDOXI Eudoxus enim ad cursum suum post octo annos
solem reverti dixit et esse annum magnum, Gaius vero Caesar post
quinquennium, quo peracto bissextum esse praecepit, et melius
annum visus est computasse.

FASTIBVS ANNVM fastus * * * dicuntur, ubi menses et dierum ordo
conscriptus est.

191. IGNOTVMQVE id est agnoscere.

195. AD HOC AEVI id est usque ad hoc tempus et hanc aetatem.

196. SIT PIETAS id est religio.

199. QVAE SOLA F. M. O. physici dicunt septem stellas, quarum
nomina dies continent, contra caelum niti; quae si non
occurrerent, universa raperet et praecipitaret tanta vertigo.

203. MORATVR id est impedit.

205. FRIGIDA SATVRNO ut Vergilius ‘frigida Saturni sese quo
stella receptet’.

206. CESSIT id est in ipsius est tradita potestatem.

209. ARBITER dominus et iudex.

210. QVA MIXTA LEONIS eo scilicet tempore, quo sol in istis est
signis, tunc est et Mercurius; nam simul ambulant difficile uno
signo; aut antecedit aut remanet.

213. AEGOCERON C. Q. T. posito sole in Cancri sidere necesse est,
ut nox in diametro sit, id est in Capricorno. Ideo ergo haec duo
signa iunxit, quorum unum dies tenet, alterum nox.

CVI SVBDITA NILI id est Cancro.

214. QVE CVM DOMINVS P. A. nisi cum ventum fuerit ad VIII Kal.
Octobrium, cum aequinoctium autumnale est.

215. SVPER desuper.

221. MONTIBVS AVT B. argumentum sumit de Aethiopia non venire in
Nilum nives, quia illic semper calidus aer sit nec nives
admittat, quod de colore Aethiopiorum hominum comprobatur; semper
eos solis calore torreri.

222. CALIDIQVE V. AVSTRI subaudimus ‘ipse testis est color’.

223. ADDE QVOD OMNE C. aliud incipit argumentum.

225. NILVS NE Q. S. VNDAS adeo quia vere non crescit [non] de
nivibus, quae semper sole solvuntur.

227. ANTE PAREM NOCTI LIBRAM id est ante diem VIII Kalendarum
Octobrium.

229. NEC LONGE SOLE REMOTO scilicet ad partem austri.

230. OFFICIIS CARET VNDA SVIS hoc est: cum extra alveum egreditur
et vagatur, cursus sui dimittit officia.

INIQVO id est nimio eius ardore.

234. CANCROQVE S. T. S. ut ait alibi <II 587> ‘atque umbras
numquam flectente Syene’; hic anim sol semper in medio est.

237. EXTENDAT MEROE[N] aestate enim umbrae ei intra corpus sunt;
paulatim vero tenduntur in latus, cum iam tempus autumni est.

240. STAT<A> TEMPORA id est qui certo tempore flant; declinavit
autem ‘huius flatus’.

241. LONGA POTESTAS ‘longa’ non diutina, sed post longum tempus
reddita; certo enim tempore vel incipiunt flare vel desinunt.

243. FLVVIO <C.> scilicet venti, fluctus vel flatus.

250. FRIGORE AB AR<C>TOO a septentrione ad austrum reducta.

252. ILLVC scilicet ad Meroen.

DVCIT AQVAS Ennius hoc de Nilo ait, quod per aestatem sol ab
inferioribus aquam supra revocet et hinc eo tempore Nilus
increscat.

253. PER TACITVM MVNDI hoc est per cavernas latentes.

255. RVMOR subauditur ‘est’.

257. LONGO MITESCERE TRACTV ne in praescriptionem veniret, quod,
cum Oceani aqua salsa sit, dulcis est Nili, dicit longitudine sui
saporem mitescere.

259. HVNC id est Oceanum.

262. SOLVERE LITEM contentionem de Nili origine.

263. QVASDAM C. AQVAS hoc dicit: post diluvium aliquas aquas
passum erumpere coepisse, aliquas cum ipso orbe natas, unde fit,
ut Nilus augeatur ex illis, quae passim erumpant.

POST MVNDI S. P. post diluvium.

266. CVM TOTO C. R. cum summa omnium rerum, id est cum universi
orbis semine.

269. PERSISQVE FVIT id est cupido.

270. CONFERRE FVTVRIS id est aetatibus vel posteris suis.

276. SISOSTRIS rex Aegypti.

280. CAMBYSES rex Persarum, Cyri filius, qui motae fuit mentis,
ideo vesanus est nominatus.

LONGI POPVLOS P. AD <A.> id est in orientem, ubi homines diu
vivunt.

283. AVSA LOQVI ut, ubi esset origo Nili, vel falsa fabula
comprobaretur.

285. VT NILO SIT L. S. nam cum ignoratur fons eius apud quos sit,
fluvius paene nullius est.

289. IS id est vadis.

MEDIVMQVE BOOTEM in medium Booten.

290. CVRSVS IN OCCASVS in orientem scilicet et in occidentem.

291. ARABVM POPVLIS in oriente.

LIBYCIS in occidente.

293. ALIENO GVRGITE id est peregrino.

297. SITVS vel sinus.

299. SOLSTITIIS VIII Kal. Iulias hunc diem dicit.

ALIENA CRESCERE BRVMA dies aliena. Tunc scilicet crescere, cum
bruma non est.

300. ATQVE HIEMES A. T. subaudimus ‘tibi ius est’.

301. PER VTROSQVE POLOS austri et septentrionalis.

QVERITVR ORTVS in austro, occasus in septentrione.

304. QVE QVAMVIS Meroe scilicet aestatem.

305. NVLLA SIBI M. V. ibi enim semper super eam sol est, unde
umbram habere non posset.

306. FERIT ILLA LEONEM signum Leonis; sub quo Meroe est
constituta.

308. METIRIS HARENAS id est longe vagaris.

313. REGNI CLAVSTRA PHILAE urbs prima Aegypti Aethiopiae
contermina, apud quam diu tractis bellis Aethiopes et Aegyptii
arma posuerunt in amicitiam revertentes, inde civitas ἀπὸ τῆς
φιλίας hoc nome accepit.

314. NOSTRVM tunc cum ad nos veneris nostrum.

RVBRO vel rubri.

321. CVNCTA TREMVNT id est aquae tremunt. Legitur et premunt.

322. CANESCIT legitur et tabescit.

324. PERCVSSA legitur et perculsa.

325. ET SCOPVLI id est sentiunt.

QVOS DICERE VENA<S> hoc est scopulos.

328. QVOS INTER TACENS Memphis scilicet.

334. SACRA detestabilis, ut Vergilius ‘auri sacra fames’; Pompei
autem dicit interitum.

338. DIGNATVR dignas iudicat, ut Vergilius ‘haud equidem tali me
dignor honore’.

339. QVO FORTVNA PARAT sensus hic est: Pothinus etiam Caesaris
sanguine dignas putat dextras suorum, cuius sanguine victos
senatores parabat fortuna perfundere. Nam postea in senatu est
Caesar occisus.

340. POENAQVE CIVILIS BELLI mors scilicet Caesaris.

343. POENA TYRANNI hoc dixit: ascribetur sceleri Aegyptiorum, cum
Romanus tyrannus occisus sit, a Pothino.

344. <EXEMPLVMQVE PERIT> hoc est: extinguetur et amittetur
exemplum sumendi poenam de tyrannis, si a nobis non fuerit
occisus, qui dignus est morte.

351. QVEM PVER INBELLIS Ptolomeus.

353. TV MOLLIBVS INQVIT verba Pothini ad Achillam.

358. NAM LATIO IAM NVPTA DVCI id est Caesari.

360. EXPVGNARE SENEM scilicet Caesarem.

361. CREDE MISER PVERO id est puero crede, cum senem expugnatum
esse cognoscas.

QVEM NOX VNA legit<ur> et tua.

363. [AVSERIT OBSCENVM] TITVLO <P.> ut amorem, quem incestu<i>
praestat, sorori deferre videatur.

365. OSCVLA DONAVIT Cleopatrae Ptolomeus.

368. TAM SAEVA IVDICE SONTES Cleopatra scilicet. Hoc dixit: apud
Cleopatram omnis nocentissimus existimatur, quisquis eius non est
mixtus amplexibus, scilicet ut et nos erimus.

370. VNA pariter.

371. PERDIDIMVS NEFAS nemo enim probat, quod Pompeius occisus
est.

375. CVM QVOCVMQVE VIRO sive cum Ptolomeo sive cum Caesare.

AVSIS id est a conatibus nostris.

377. INPOSVITQVE ORBI legitur et urbi.

378. NOS QVOQVE nam nos occidimus, quem Caesar vicit.

382. PAR HVIVS ERAT Pompei Caesar.

NON SANGVINE CLARI ipse sibi opponit, quod sint ignobiles, et hoc
purgat ‘ad scelus’.

384. INGENTIS F. S. id est nobiles.

387. HAVSTVS percussus, ut Vergilius ‘latus haurit apertum’.

389. QVID et quod.

NOMINA TANTA exercitus numerum.

395. HOC REGI si non occidimus Caesarem, Ptolomeo proderit; si
Romani occiderint, ipsi[s] proderit Romana sibi iuventus.

408. PROXIMA MERCES id est hoc sibi licere credebant, ubi erat
lucrum aliquod consitutum.

409. AERE MERENT militant, ut ipse alibi <VI 144> ‘Scaeva viro
nomen; castrorum in plebe merebat’.

410. NON SIBI DANT ‘sed pretio’ subaudimus.

412. THESSALIE SVBDVCTA id est et illi, qui erant in Aegypto
constituti, ut a bellis civilibus separati, Romano more
saeviebant.

415. DEXTERA QVOD DEBET id est ut et civili sanguine polluatur.

VACARE et vagari.

413. QVID PLVS TE MAGNE R. si, inquit, te Aegyptii hospitio
recepissent, nihil plus auderent, quam nunc audent, id est ut
Caesarem interficerent.

421. MATVRVS citus.

422. ET DESTRICTA occupata, devincta.

424. INCVMBERE CERVIX id est Caesarea.

419. IN PARTEM ROMANI in locum scilicet Gnei Pompei.

427. TANTA EST FIDVTIA F. ut etiam rex possit occidi.

428. SVMMI CONTEMPTA FIDES id est mortem Caesaris distulerunt.

429. REPARABILE DAMNVM quod sarciri possit.

446. RAPIDOS et rabidos.

447. NON SECVS non aliter.

TVA FLAMMA o Vulcane.

448. MVLCIBER Vulcanus, ut Vergilius ‘hic Nomadum genus et
discinctos Mulciber Afros’.

451. CAVSA SPERARE V. peiore enim causa erat Caesar, qui prior
bella susceperat, ex cuius causae merito sperare prospera
vetabatur.

452. PROMISIT INIQVVM id est victoriam civilium proeliorum.

455. NON FIXO QVI LVDIT ad crudelitatis exercitium studiosius
vulnera renovabant, cum hospites interimunt.

459. IN LIMINE CLAVSO si fores claudat.

461. NON SINE R. T. scilicet non sine Ptolomeo.

462. ET GRATA P. M. id est suae morti expiationem Ptolomei caede
facturus.

464. SIC BARBARA C. Medeam dicit, quae, ut Aeetam patrem
evaderet, fratris Absyrti viscera dissipavit, quae senex
colligens filiam persequi non valeret, ut Cicero ait ‘ut ex eodem
loco Medea quondam fugisse dicitur, quam praedicant in fuga
fratris sui membra in his locis, qua se parens persequeretur,
dissipavisse, ut eorum collectio dispersa maerorque patris sui
celeritatem persequendi retardaret’.

471. SED NEQVE IVS MVNDI legatos, quos rex miserat duo fuerunt,
Dioscorides et Serapio, quorum alter occisus est, ut Titus Livius
meminit libro quarto.

FOEDERA SANCTA legatorum enim nomen sacrosanctum est omnibus
gentibus.

472. SEQVESTER sponsor.

473. ESTIMAT INNVMEROS id est mors legati, quae indigne facta
est, sic ponderat et metitur, ut et hoc inter tua debeat scelera
computari.

478. DELICIAE FECERE[T] TVAE id est luxuria, quae ibi innata est.

479. INQVE DOMVM IAM ut Vergilius ‘et spicula castris Densa
cadunt mediis’.

482. MANDATVR committitur, traditur.

485. FATA VETANT id est et sic Caesarem fortuna defendit, tamquam
si esset tutus in muris.

491. EXPVGNANTIS O. hoc dixit: tam constanter Caesar hostibus
resistebat, ut cum ipse expugnaretur, expugnare alios crederetur.

VNGVINE unguento, ut Vergilius ‘et pinguis unguineceras’.

500. ET CLADEM F. ‘noti’ nominativus pluralis, non genitivus
singularis.

503. MATERIAQV[A]E CARENS id est ligni.

505. CLADIS legitur et clausus.

506. SED CECA CARINIS id est in carinas; integrum autem est, cum
pr<a>epositio non additur, ut Vergilius ‘proiecit fluvio’.

509. TVM et nunc.

511. PROTEOS τοῦ Πρωτέος.

512. GEMINOS terrae ac maris.

517. RAPVIT legitur et patuit.

519. MAGNI M<O>RT<E> P. id est quem admodum Magnus.

520. PERVENIT AD H. id est ad Achillam.

521. CAESARIS ARSINOE soror Ptolomei fuit; hanc Ganymedes quidam,
spado puellae acceptissimus, in castra Achillae perduxit, cuius
iussu Achillas occisus est et exercitui Ganymedes praepositus.
Hanc postea Caesar victis Aegyptiis in triumphum duxit, ut
meminit Livius in libro quarto civilis belli.

522. VT PROLES tamquam proles; erat enim Ptolomei soror, ideoque
regnavit.

523. IVSSE[QVE] et iusso.

524. ALTERA supra enim Pothinus occisus est, non ipse Ptolomeus.

530. SVBLATO Achilla [scilicet] vel Pothino.

531. EVNT et agunt.

AVSPICIIS G. T. aut se agunt aut aguntur.

532. SVMMO et nullo.

537. PRETEXVNT L. C. ut Vergilius ‘et litora curvae pr<a>etexunt
puppes’.

Id est celant.

539. MORTIS HONESTAE id est ut congrediendo moretur.

545. AD CAMPVS EPIDAMNE TVOS sensus hic est: Caesar respexit ad
Scaevam, id est ad campos tuos, Epidamne, et haec cogitans gesta
fortiter dimicavit.

