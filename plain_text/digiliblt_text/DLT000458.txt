digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

Scholia in orationes Ciceronis codicum Cluniacensis 498 et
Ambrosiani C 29



Correzione linguistica: Stefano Rozzi

Codifica XML: Nadia Rosso

2015 digilibLT, Vercelli

Fonte: Ciceronis Orationum Scholiastae. Asconius, Scholia
Bobiensia etc., recensuit Th. Stangl, Hildesheim 1964, pp.
269-273 (Reprografischer Nachdruck der Ausgabe Wien 1912).

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

 IN CATILINAM I.  

33. {%Statorem%}. Confirmatorem.

 IN CATILINAM II.  

1. {%Furentem%}. Bene posuit furentem ... enim saepe speciem
gerit quae ra ... fulcitur audacia. Ergo qui audacia ... cum
effrenatus et praeceps est et rati ... de se seritur sui ruinam
impetus constet.

{%Eiecimus%}. Metuens ne asperius populus Romanus sumeret eiectum
esse Catilinam, posteaquam eiectum dixit, intulit leniorem.
"Eicitur" invitus, "emittitur" cupiens.

{%Comparabitur%}. Disponitur, praeparatur.

{%Motus est%}. Victus est, cessit. Et est metafora <ab>
exercitibus in se concurrentibus, quorum ... validior, dum loco
cedit, inferiorem se fassus videtur reeusare certamen.

{%Perdidimus hominem%}. Perditum fecimus, ut ipse pro Deiotaro
"di te perduint, fugitive!"

2. {%Adflictum et profligatum putatis%}. Adflictio est in
praesenti profligatio. Tenditur ... futurum, ut sit profligatio
velud perennis in eo qui ... adficitur cruciatu.

{%Evomuerit%}. Metafora ab his qui, dum cruditate opprimuntur,
vomitu adsolent liberari.

4. {%Quem amare in praetexta calumnia coeperat%}. "Praetextatam"
aliqui legunt "calumniam", non "praetextam" et habent rationem:
aetas enim habens praetextam "<praetextata> aetas" dicitur, non
"aetas praetexta[ta]", ut mulier tunicam habens "tunicata mulier"
dicitur, non "tunica mulier". Quod autem dicit "calumniam", hoc
ostendit: puerili aetate Tongilium tam certae infamiae tamque
aperti fuisse dedecoris, ut, si quis ei adhaeret, etiamsi carere
crimine, non carere suspicione cogitur. Tempore Tongilium amare
Catilina coepit quo amanti ignominiosa esset cupiditas, quae in
aetatem lubricam caperetur. Sed certior intellectus est, si
"praetextam calumniam" sumpseris. Toga enim aut pura est aut
praetexta, id est aut toga aut praetexta toga. "Praetexta" igitur
dixit et, cum "toga" inferre debuerit, paraprosdociam
"calumniam" intulit, ut tu <ne cu>m dicturum crederes "praetextam
togam", dixerit "praetextam calumniam".

5. {%Qui fulgent purpura%}. Qui purpura utuntur, solito purpu
..... da gere ...

 IN CATILINAM III.  

15. {%C. Mario, clarissimo viro%}. Gaius Marius consul cum
praecepisset senatui curam gerere consules debere ne quid caperet
res publica detrimenti, quamquam de Gaio Glaucia nihil esset
nominatim decretum, praetorem tamen eum interemit nec exspectavit
ut tunc eum, cum se magistratu abdicaret, occideret.

24. {%L. Sulla P. Sulpicium oppressit%}. Publius Sulpicius
tribunus plebi legem tulit ut Mitridaticum bellum quod Syllae
fuerat destinatum ad Marium transferretur. Quare orta seditio
est, in qua Publius Sulpicius a Syllanis occisus est, Marius vero
fugatus ex urbe.

 IN CATILINAM IIII.  

1. {%Non campus consularibus auspiciis consecratus%}. Cum enim
omnes magistratus auspicato crearentur, tum maxime consules
certorum auspiciorum ritu designabantur.

{%Sella curulis%}. Omnis magistratus, quicumque patricii essent,
curules dicebantur, ut consul et pars praetorum: nam pars de
plebeis erat. Aedilis etiam curulis: nam alii itidem plebei
erant. Sella igitur dicebatur curulis qua curulis magistratus, id
est patricii, utebantur.

4. {%Ti. Gracchus%}. Tiberius Gracchus, tribunus plebi
seditiosissimus, studio repetendi tribunatum multa commisit
audacter eoque penas luit. Set licet alia maiora commisera,
delegit orator quod levius erat, ut esset quo coniuratorum spes
videretur audacior.

9. {%Hoc auctore et cognitore%}. Cognitor, id est defensor et
quasi procurator et patronus eius quam laudo sententiae. Cognitor
autem procurator erat qui adesset praesenti.

{%Abesse non neminem%}. Quosdam significat "adsentatores"
coniuratorum. Erant autem Clodius, Piso et Gabinius, qui in
senatum venire noluerant, ne quod in coniuratos supplicium
depromere cogerentur: quos scilicet "adsentatores" fuisse
Catilinae certissimum est.

10. {%Legem Semproniam%}. Quam Sempronius tulerat Gracchus: ut ne
quis in civem Romanum capitalem sententiam dieeret.

 PRO M. MARCELLO.  

9. {%Non timore aliquot%}. Non quo, inquit, aliquid mihi metuerem
aut de clementia tua diffiderem, sed quod amici casum dolerem
mei, simul et verecundia retinerer, quod ex consortis mei pena
consimilia mereri iudicarer.

{%In nostro curriculo%}. Curriculum dicitur spatium per quod
aguntur currus, aptus scilicet cursui locus. Sed metaforicos
forense quoque officium curriculum dixit, quasi locum aptum
probandis atque exercendis ingeniis. Est autem hic sensus: cum in
eloquentiae, inquit, curriculo, id est in foro, imitatore uterer
M. Marcello, elanguit studium honesti certaminis, emulatione
sublata.

13. {%Non ille hostes induxit in curiam%}. Cum eos, inquit, G.
Caesar, qui contra se pro Pompeio arma ceperant, in senatum
introduxit, hostis non fuisse iudicavit: non enim hostem iudicat
<quem donat> publici communitate consilii.

17. {%Causae%}. Quae fuerit, inquit, in civili bello vel quibus
partibus causa dimicandi praelatior, nescio. Illud scio, tuam
victoriam Pompei victoriae praeponendam: tu enim in victoria
clemens fuisti, qua ille cruentius uteretur.

20. {%Opinione officii stulta fortasse, certe non inproba%}.
Forte, inquit, stulta fuerat illa opinio, officiosum se quemlibet
credere, si non desereret amicum, inproba autem esse non potuit.
Et vide qua moderatione temperaverit culpam, ut, si quid etiam
delicti habuit, non malitiae fuerit, sed erroris. Ipsam tamen
stultitiam, quae, etiamsi certa sit, non habet culpam, dubiam
ponit iungendo "fortasse", purgationem vero certissimam: "nam
fortasse fuit stultus, certe non inprobus".

31. {%Arma ab aliis posita%}. Quos dignos scilicet Caesar sua
clementia iudicavit: condemnat enim propositum suum qui voluntate
arma deponit.

{%Ab aliis erepta sunt%}. In quos scilicet Caesar animadvertit:
quibus, etiam fractis et comminutis opibus, inerat tamen
pertinacia resistendi.

 PRO Q. LIGARIO.  

12. {%At istud ne apud eum quidem dictatorem qui omnes quos
oderat multabat%}. Syllam significat, qui tantae crudelitatis
fuit, ut in Marianae partis viros accusatores commoveret, ad
delationem praemiis invitaret: qui perpetuus dictator non alio
modo, quam hodie Caesar est, fuit.

21. {%Tuberonis sors%}. Cum enim ageretur ab senatu qui esset
mittendus in Africam at tutandas Pompei partis, placuit rem
sortito gerere. Ergo plurium in urnam coniecta sunt nomina, quae
inter Tuberonis etiam fuit, cuique proficisci in Africam sorte
venit.

24. {%In qua rex potentissimus%}. Iubam significat, Mauritaniae
regem,qui Pompeio amicissimus, Caesari vero fuit invisus.

37. {%Similem illi gloriae laudem quam saepissime quaerere%}.
Acceptam scilicet populo vel amabilem et plausibilem, omnibus
quam maxime diligentibus clementiam.

 PRO REGE DEIOTARO.  

1. {%Cum in omnibus causis gravioribus%}. Status huius orationis
coniecturalis.

2. {%Periculo%}. Experimento.

{%A legatorum pedibus%}. Deiotarus enim, trahens apud Caesarem
suspicionem quod ob dolorem amissi regni alieno animo esset
affectus, purgandi sui gratia legatos miserat Romam Hieram et
Blesamium et Artigonum, quibus servum suum Fidippum medicum
adiunxerat: quem a pedibus legatorum criminans regem Castor nepos
idemque accusator abduxit.

8. {%Adflictum illum quibusdam incommodis%}. Bene minuit iniuriam
regni amissionis, cuius eum Caesar parte multaverat: quo,
extenuando quod passus est, adimeret in Caesarem regi iusti
causam doloris, ex qua insidiae poterant oboriri.

12. {%Ornamenta congessissent, tum tu ipse plurima et maxima%}.
Non est, inquit, mirandum tantum auctoritatis habuisse Pompeium,
qui, cum divinis praecelleret ornamentis, etiam tuis <fuit
instructus>. Vult autem intelligi quod eum Caesar ob tot exempla
virtutis delegerit generum: "oniamenta" igitur "in Pompeium
coniata" filia Caesaris intelligenda est.

19. {%Qualis rex Attalus in P. Africanum fuit%}. Rex Attalus
populo R. artissima fuit societate coniunctus, usque adeo ut eum
quoque regni sui heredem fecerit. Idem igitur obpugnanti
Numantiam Scipioni non tantum a quibus fulciretur belli
necessitas in Hispaniam misit, verum etiam dona pretiosa: quae
sumpsit gratulans Africanus. Aemulum igitur regem Deiotarum in
Caesarem liberalitatis in Africanum Attali fuisse confirmat.

25. {%Graves de te rumores%}. Rumor enim repente ortus
falsissimus fuit Caesarem in Africa circumiectu Maurorum cum
omnibus copiis occidisse: qua spe ad suscitandas Pompei partis
erectus Caecilius videbatur.

26. {%Admiranda frugalitas%}. Sordidum enim laudis est genus in
regem frugalitatem esse mirandam.

29. {%Suasor fuissem armorum non ponendorum, sed abiciendorum%}.
Integris, inquit, rebus pacem Pompeio suasi: arma debere deponi;
post Farsalicum autem proelium, quo partes Pompei conciderunt,
non deponenda arma, sed abicienda esse dixi. Ergo omnium nostrum
fractis et comminutis animis solus Castor constantiam retinebat.

 IN VERREM ACT. II LIB. II.  

1. {%Aliquo modo%}. Vel praetermissis praeturae urbane
criminibus, si non possum definitis.

2. {%Viribus quamin tegerrimis%}. In actione enim magnis opus est
viribus, siquidem et motu corporis et magna contentione vocis
plurimum iuvetur oratio.

{%De provinciae dignitate%}. Id est quam sit digna et quantum
illa semper habuerit provincia quamque inter alias excellere
merito iudicata est.

{%Vtilitate%}. Id est quam Romano utile fuerit semper imperio.

3. {%Gradus imperii%}. Quasi quidam ... gendorum vestigiorum ...
usque tendendi, id est populum Romanum ad longius constitu ...
nationes Sicilia docuit ... ficisci.

4. {%Sociorum insula%}. Cum enim socia esset Sicilia, Syracusana
urbs et eiusdem amicitiam consectantes populi in armis erant.

5. {%Cellam penuariam%}. "Penum" notum est cellarium dici, id est
cellam domi constitutam, quam opportunam faciat domino victus
cotidiani depromptio. Sed penuaria cella cotidianum praebet
alimonium, non redundat ad copiam; hinc intulit postea: "nos vero
experti sumus Siciliani nobis Italico bello pro aerario illo
maiorum vetere ac referto fuisse", id est usque adeo iudicatum
est leve quod Cato de Sicilia iudicarit, ut bello sociali, quo
nostrum aerarium exhaustum erat, aerarium nobis maximum Sicilia
fuerit.

8. {%Illum annum%}. Marci scilicet Lepidi, prae ... qui Siciliam
vehementer ... adflixerunt.

