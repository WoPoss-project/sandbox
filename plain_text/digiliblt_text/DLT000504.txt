digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

De fluminibus fontibus lacubus nemoribus paludibus montibus
gentibus per litteras libellus

Vibius Sequester

Correzione linguistica: Alice Borgna

Codifica XML: David Paniagua

2011 digilibLT, Vercelli

Fonte: Vibius Sequester, De fluminibus fontibus lacubus nemoribus
paludibus montibus gentibus, edidit Remo Gelsomino, Lipsiae in
aedibus Teubneri, 1967

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

 Praefatio  

Vibius Sequester Virgiliano filio salutem [1] Quanto ingenio ac
studio, fili carissime, apud plerosque poetas fluminum mentio
habita est, tanto labore sum secutus eorum et regiones et
vocabula et qualitates in litteram digerens. Quod ipsi tibi non
inutile factum scio fore. Fontium etiam et lacuum, paludumque et
montium, nemorumque et gentium, qua tamen persequi potui sicut
amnium, huic libello in litteram digesta nomina subieci. Quo
lecto non minimum consequeris notitiae, praesertim cum
professioni tuae sit necessarium. Et ne pluribus epistola
oneretur, incipiemus ab eo fluvio, qui et litteram et nomen
obtinet primum.

 Flumina  

[1] Achelous, Aetoliae, primus erupisse terram dicitur.

[2] Arar, Germaniae, e Vogeso monte. Miscetur Rhodano. Ita lene
decurrit, ut vix intellegi possit decursus eius.

[3] Amphrysus, Thessaliae, ubi Apollo Admeti pecus fertur
pavisse.

[4] Alpheus, Elidis, qui per mare decurrens in Siciliam insulam,
Arethusae fonti miscetur.

[5] Ascanius, Mysiae.

[6] Achates, Siciliae, qui pari nomine lapillos edit, unde gemmae
fiunt.

[7] Acheron, Inferorum.

[8a] Avens, lacui Vel<ino Sab>inorum infunditur.

[8b] <Anien>, per Tiburtinorum fines in Tiberim fluit; ab Aniene
filio Apollinis.

[9] Allia, Salaria via ad mil. XIIII a Roma, ubi Galli victoria
sunt potiti de Romanis.

[10] Araxes, Armeniae, †Arabiam† a Medis dividit.

[11] Atesis, Veronensium, in Padum decurrit.

[12] Amasenus, Privernatium.

[13] Aufidus, Apuliae, proximus Canusio.

[14] Alentos, Lucaniam a Veliensibus dividit.

[15] Asinius, †Catinae†, in litore Tauromenitanorum defluit.

[16] Anapus, Siciliae, qui per duo milia passus sub terram
mergens, Syracusis miscetur mari, appellaturque ἅναπος κυάνεος,
superior ἅναπος φαιός.

[17] Alabon, Megarensium, cuius fontem Daedalus dilatavit,
agrumque reddidit eam regionem, quam idem fluvius devastabat.

[18] Acis, ex Aetna monte mari decurrit. Ex huius ripis
Polyphemus saxa in Vlixen egisse dicitur.

[19] Atax, Rutenorum, circa Narbonam decurrit in Tyrrhenum mare.

[20] Atyr, Tarbellicae civitatis, Aquitaniae, in Oceanum fluit.

[21] Almon, Romae, ubi Mater deum VI Kalendas Apriles lavatur.

[22] Albis, Germaniae, Suevos a Cheruscis dividit.

[23] Aous, Apolloniae, in mare Ionium decurrens.

[24] Alto, Dyrrachiae, decurrit in Illyricum.

[25] Arimaspae gentis Scytharum, unde aurum Scythae legunt.

[26] Aeas, Macedoniae, decurrit in Ionium mare.

[27] Achelous, ex Pindo monte <per> Perrhaebiorum fines in
Maliacum mare decurrit; qui Aetoliam ab Acarnania dividit.

[28] Anaurus, Thessaliae, ita denominatus quod ex se neque auram
neque nebulam emittat.

[29] Apidanos, Thessaliae, in quo Enipeus, Asopos, Melas, Phoenix
miscentur; ipse in Peneon decurrit.

[30] Asopos, Thessaliae, in Apidanon fluit.

[31] Agragas, Siciliae, a quo et oppidum dicitur.

[32] Aniger, qui ex cruore Centaurorum, quos Hercules interfecit,
odore suo advenientes fugat, cum fuerit dulcissimus.

[33] Apud Cicones flumen est, cuius liquor epotus praecordia
vertit in silicem, et rebus raptis marmora inducit.

[34] Aternus, Hadriae, decurrens per Marsos †ubi et ostia vitas†.

[35] Benacus, Galliae, ex quo nascitur Mantuanorum Mincius.

[36] Baetis, Hispaniae; unde Baetica.

[37] Bagrada, Africae, iuxta oppidum Musti, ubi Regulus
serpentem, longum pedibus centum viginti, exercitu adhibito
interfecit.

[38] Barbanna, Illyrico mari miscetur.

[39] Bactros, Scythiae, fines Hyrcanos adluit.

[40] Brictates, ex Thymaro monte. †Arino† miscetur.

[41] Caystros, per Hypaepam decurrit, proximus paludi Asiae.

[42] Camicos, Siciliae, ex quo urbs Camicos. Dividit
Agragantinos.

[43] †Calos, Moesiae†.

[44] Cocytos, Inferorum, ex quo Styx palus.

[45] Crinisos, Siciliae, civitatis †Atilae†.

[46] Calor, Beneventi, oppido iunctus.

[47] Chrysas, Syracusis, ex monte Heraeo.

[48] Cydnos, per mediam urbem Tarson Ciliciae decurrit.

[49] Cirta, Massiliensium, secundum Agatham urbem.

[50] Casilinum, Campaniae, a quo oppidum.

[51] Crustumium, a quo oppidum, in Adriaticum mare decurrit.

[52] Cephisos, ex Lilaea urbe Phocidos descendit et circa
Boeotiam flectitur.

[53] Cinybs, Africae, in quo plurima genera gemmarum inveniuntur
et camelis deportantur in oppidum †Thybrestrum†.

[54] Crathis, confinis Sybari, capillos facit aurei coloris.

[55] Clitumnus, Vmbriae, ubi Iuppiter eodem nomine est.

[56] Danuvius, qui et Hister, <Scythiae,> in Pontum decurrit per
septem ostia.

[57] Drinus, e palude Lychniti, adluens Scodram, oppidum
Illyricorum.

[58] Enipeus, e monte Othry, Thessaliae.

[59-60]Evenus, qui et Lycormas, per quem Nessus Centaurus
Deianiram Herculis traiecit.

[61] Euphrates, Parthiae.

[62] Eridanus, Galliae Cisalpinae, qui et Padus; ubi Heliades
mutantur in populos.

[63] Eurotas, Laconices.

[64] Erasinus, †Lyciae†.

[65] [Esia gallie. in sequanam fluit.]

[66] Faneus et qui Siris, †Beneventi†.

[67] Fabaris, Sabinorum; is Farfar corrupte dicitur.

[68] Ganges, in Oriente, Indiam cingens, latissimus, quem
Alexander post Oceanum navigare timuit; qui solus adversum
orientem fluit.

[69] Galaesus, Tarentinorum.

[70] Gallus, in Phrygia, unde qui bibit insanit more fanatico.

[71] Gela, Siciliae, a quo oppidum.

[72] Genusus, Dyrrachium ab Apollonia dividit; decurrit ex Epiro.

[73] Hebrus, Thraciae, proximus oppido Aeno.

[74] Hermus, Lydiae, Pactolo confunditur.

[75] Hiberus, Hispaniae, a quo Hiberia.

[76] Hydaspes, Indiae vel Mediae, defluit Indo ex Caucaso.

[77] Hypanis, Scythiae, qui ut ait Gallus "uno tellures dividit
amne duas". Asiam enim ab Europa separat.

[78] Halys, Lydiae; Croesos transiit.

[79] Helorus, Syracusarum, a quo civitas.

[80] Himella, Sabinorum, prope Casperiam urbem.

[81] Hermus, Lydiae.

[82] Herbesos, qui et †endrius† oppido †alurina† decurrit per
fines Helori.

[83] Himera, oppido Thermitanorum, dedit nomen Himerae. Hoc
flumen in duas partes findi ait Stesichorus, unam in Tyrrhenum
mare, aliam in Libycum decurrere.

[84] Hypsa, secundum †irecon† urbem Sicaniae decurrit, gratam
Herculi.

[85] Hipparis, quem et Hiccarin vocant, ex quo Camerinis aqua
inducta est.

[86] Hermus, Lydiae.

[87] Hapsus †a undeae† finibus Apolloniae decurrens in sinum
Ionium.

[88] Indus, Indiam definit ab occasu, a quo India dicta; hic <de
Caucaso> descendentem Hydaspem recipit.

[89] Isara, Galliae, currit in Rhodanum.

[90] Isamnus, Dyrrachi, ab Isamno castello dictus.

[91] Ilerda, Hispaniae, a quo Ilerda.

[92] Inachus, Thessaliae.

[93] Kaicus, Moesiae.

[94] Lyncestius, Thraciae, cuius aquam bibentes ebrii fiunt.

[95] Lethe, Inferorum, quod oblivii sit causa.

[96] Liris, non longe a Marsis Vestinisque, cuius in ripa nymphae
Maricae Minturnensis templum est.

[97] Lycus, Asiae, unde †lycis†.

[98] [Liger. Gallie. Dividens aquitanos et celtas in occeanum
brittannicum evolvitur.]

[99] Lycastus, †coae†, a quo Lyca<stum> civitas.

[100] Lethaeus, insulae Cretae, ita dictus, quod Harmonia Veneris
filia Cadmon <...> oblita dicitur.

[101] Mincius, Galliae Cisalpinae, proximus Mantuanis; agitur ex
Benaco.

[102] [Mosella belgicae. Defluit in renum.]

[103] Maeandros, Cariae. [gentis Asiae.] Hic tam flexuosus est,
ut in sese recurrat.

[104] Minion, Etruriae, a Minone.

[105] Metaurus, Vmbriae, in sinum Adriaticum decurrens.

[106] Macra, Liguriae, secundum Lunam urbem.

[107] Mathis, Dyrrachi, non longe a Lisso.

[108] Marsyas, Phrygiae, urbis Celaenae.

[109] Melas, Thessaliae, in Apidanum fluens.

[110] Nilus, Aegypti, ex Aethiopia decurrens.

[111] Nar, Sabinorum, ex Appennino in Tiberim decurrit; per
Narniam fluit.

[112] Numicus, in agro Laurenti.

[113] Niphates, Armeniae, ex monte Niphate.

[114] Oaxes, Cretae, a quo et civitas Oaxus. Varro hoc docet:
"<Et> geminis cupiens tellurem Oeaxida palmis".

[115] Orethus, Panhormi, Siciliae.

[116] Orontes, Syriae, e monte Casio.

[117] Padus, Galliae Cisalpinae, qui et Eridanus.

[118] Permessos, Boeotiae.

[119] Peneos, Thessaliae, ubi silvae quas Tempe vocant; hunc
Bebryces possederunt.

[120] Phasis, in Colchide, qui de monte Amaranto fluit.

[121] Pantagyas, Siciliae, ita dictus, quod sonitus eius
decurrentis per totam insulam auditus est usque eo donec Ceres
filiam quaerens conprimeret eum.

[122] Pitonius, qui per medium lacum Fucinum Marsorum ita
decurrit, ut aqua eius non misceatur stagno.

[123] Pactolus, Lydiae, qui decurrens aurum trahit.

[124] Phacelinus, Siciliae, iuxta Peloridem, confinis templo
Dianae.

[125] Pisaurus, a quo civitas Pisauria; decurrit in Adriaticum
mare.

[126] Phoenix, Thessaliae, in Apidanum fluit.

[127] Pachynos, Siciliae, ubi Sextus Pompeius iuvenis interfectus
est.

[128] Rhenus, Germaniae, †medos† a Germanis segregans.

[129] Rubicon, Galliae, iuxta Ariminum, olim Gallos dividens.

[130] Rutuba, ex Appennino in Thybrin fluit.

[131] Strymon, Thraciae, plurimo gelu strictus.

[132] [Sequana gallie. luteciam parisiorum circumfluit vel
insula<m> facit.]

[133] Sperchios, Thessaliae, in Maliacum mare decurrens usque ad
oram Locridis.

[134] Silarus, Lucaniae.

[135] Selinus, Megareorum, a quo civitas Selinus dicta quod apium
ibi plurimum nascitur.

[136] Sagaris, Phrygiae, ad castellum Berecynthium.

[137] Sebethos, Neapoli, in Campania.

[138] Sarnus, Nuceriae, ex Sarone fluvio †hadriae†, per Campaniam
decurrens.

[139] Symaethos, Siciliae, vicinus Palicis.

[140] Siler, in Lucania, oppido Alburno.

[141] Sicoris, Hispaniae, iuxta Ilerdam.

[142] Saron, Hadriae.

[143] Tigris, Parthiae, qui sub terra means Rubro mari miscetur.

[144] Tauromenius, inter Syracusas et Messanam, a quo oppidum
Tauromenium, quod oppidum Εὐσεβῶν χώρα dicitur.

[145] [Turia hispaniae. quod valentiam parvo intervallo
praeterfluit.]

[146] Tanager, Lucaniae.

[147] Thybris, idem Tiberis, idem Albula, qui ex radicibus montis
Appennini ex Etruria Romam decurrit, quondam Tuscos dividens.

[148] Tanais, Scythiae, Asiam ab Europa dividit.

[149] Thermodoon, Colchos et Amazonas dividit.

[150] Thrasymenos, Lydiae.

[151] Thapsus, Africae, iuxta Rusiccade.

[152] Triocala, qui et Assorus, iuxta Alabon Megarensium.

[153] Thermus, Vmbriae.

[154] Taygeta, Laconices, ubi filios suos moris habent durare
frigore aquae.

[155] Titaressos, Thessaliae, qui et Horcus, in Peneum decidit,
nec ei miscetur, sed super eum funditur; quem Stygia palude
crescere quidam adfirmant.

[156] Vulturnus, Campaniae, a quo oppidum iuxta Puteolos
Vulturnum.

[157] Virbius †Laconices†, ubi Hippolytum Aesculapius arte
medicinae reddidit vitae, unde et Virbius dictus.

[158] Vfens, Tarracinae proximus.

[159] Varus, hic nunc Galliam ab Italia dividit, antea Rubicon.

[160] Vluleus, Dyrrachii, unde aqua his ducta.

[161] Xanthus, Troiae, Ilio proximus.

[162] Xanthus, Lyciae, unde et civitas.

 Fontes  

[163] Aganippe, Boeotiae.

[164] Acidalia, in Orchomeno.

[165] Clitumnus, Mevaniae.

[166] Clanius, Acerrae, in Campania, qui cum creverit pestem
terrae meditatur.

[167] Castalius, Delphis.

[168] Clitor, Arcadiae, qui potus vinum in odium adducit.

[169] Camenarum, Romae.

[170] Dircaeus, Boeotiae.

[171] †Essus. phodo.†

[172] Gargaphie, Boeotiae, ubi Actaeon laceratur.

[173] Hippocrene, Boeotiae. [in Arcadia.]

[174] Inessa, Rhodi, a quo Siciliae civitas Inessa.

[175] Libethris, Boeotiae.

[176] Liriope, ubi Narcissus se conspexit.

[177] Menais, Leontinorum per quem timent iurare cives eius loci.

[178] Spandaeus, in insula Coa, Asiae.

[179] Salmacis, Cariae, ex quo qui bibit mollescit, id est
obscenus fit.

[180] Timavus, Aquileiae, Galliae.

[181] Virbinus, †Laconices†.

 Lacus  

[182] Avernus, <Campaniae,> inmensae altitudinis, cuius ima pars
deprehendi non potest.

[183] Acheros, qua ad Inferos creditur iri.

[184] Aecicus, Apolloniae.

[185] Ampsanctus, Lucaniae, cuius halitus volucres necat.

[186] Cyane, Syracusis, per quem Anapus transit.

[187] Cocytos, Inferorum, prope Styga paludem.

[188] Cimini, Etruriae.

[189] Feronia, Tarracinae.

[190]Fucinus, Marsis.

[191]Hammonis, Africae, qui ortu solis et occasu incandescit,
reliquo tempore gelidus est.

[192a]In Athamania lacus, luna tenuata, ligna adcendit.

[192b]<In Aethiopia lacus est,> ex quo qui bibit, aut in insaniam
vertitur, aut in soporem.

[193]Larius, Galliae Cisalpinae.

[194]Lucrinus, Campaniae.

[195]Lemannus, Galliae.

[196]Mareotis, Aegypti, unde vites Mareoticae.

[197]Triviae lacus, Ariciae.

[198]Velinus, inter Nar et Aventem.

[199][Venacus, Galliae, unde Mincius fluit.]

 Nemora  

[200]Angitiae vel Anguitiae <...> Lucaniae.

[201]Clarium, Colophoniae.

[202]Dodona, Epiri.

[203]Idalium, in insula Cypro.

[204]Molorchos, in Nemea, a Molorcho hospite Herculis.

[205]Sila, Bruttiorum.

[206]Thymbra, Phrygiae, ab herbae nomine quae Latine cunela
dicitur.

[207]Tempe, Thessaliae.

 Paludes  

[208]Ambracia, Acarnaniae.

[209]Asia, Asiae, cui Caystros prope est.

[210]Camerina nunc, ante Hyperie dicta, Syracusis.

[211]Lerna, Arcadiae unde Hydra centum capitum, quam Hercules
occidit.

[212]Maeotis, Scythiae.

[213]Pomptinae, Terracinae, <a> Foro Appi.

[214]Padusa, Galliae, a Pado dicta.

[215]Styx, Inferorum, a Styge Oceani filia.

[216]Satura, inter Antium et Cerceos, eadem Stura.

[217]Strymon, Thraciae.

[218]Salpina, in Hadriatico.

[219]Triton, <Africae; alius in Pallene> Thraciae, in quo qui se
novies merserit in avem convertitur.

[220]Tyraco, Syracusis.

 Montes  

[221]Aracynthus, in Attica, quidam in Acarnania dicunt.

[222]Arius<ius>, in insula Chio, unde vinum Ariusium.

[223]Atlas, in ultima Africa, cingens Mauritaniam.

[224]Ascraeus, unde vicus, in Boeotia, unde Hesiodus.

[225]Aventinus, Romae, unus ex septem montibus.

[226]Alburnus, Lucaniae.

[227]Alpes, Galliam Togatam a Comata dividunt.

[228]Aethna, Siciliae, flammam emittens.

[229]Agragas, Siciliae, iuxta Gelam.

[230]Athos, Thraciae.

[231]Appenninus, Italiae, usque ad Anconem porrectus.

[232]Albanus, in Latio.

[233]Arentinus, in quo civitas Praeneste.

[234]Amanus, Cappadociae.

[235]Aganippe, Boeotiae, ante Enippe dictus.

[236]Berecynthus, Phrygiae.

[237]Bebius, Campaniae, flammam emittens.

[238]Boreas, Dyrrachi.

[239]Cithaeron, Thebis.

[240]Cynthus, Deli.

[241]Caucasus, Indiae, Parthis et Hyrcanis iunctus.

[242]Cytorus, in Ponto, Paphlagoniae, buxo potens.

[243]Caelius, Romae, unus e septem montibus.

[244]Cybelus, Phrygiae.

[245]Clarius, Colophoniae, a quo Apollo Clarius.

[246]Cyllenius, Arcadiae, unde Mercurius.

[247]Catillus, Tiburti.

[248]Coras, item Tiburti.

[249]Cinyrus, Piceno.

[250]Chimaera, Lyciae.

[251]†Calpe, Siciliae, freto imminet.†

[252]Ciminus, Etruriae.

[253]Calpe, Hispaniae <, freto inminet>.

[254]Corycos, Ciliciae, ubi optimum crocum nascitur.

[255]Castalia, in Delphis.

[256]Dictaeus, Cretae.

[257]Dodona, Chaoniae, Epiri.

[258]Dindyma, Phrygiae.

[259]Eryx, Siciliae.

[260]Erymanthus, Arcadiae.

[261]Esquilinus, Romae, unus e septem montibus.

[262]Epidamnus, Dyrrachii.

[263]Gargarus, in Phrygia, Idae montis cacumen.

[264]Gaurus, Campaniae.

[265]Helicon, Aoniae Boeotiaeve, Musis sacer.

[266]Hyperborei, Thraciae, ultra plagam aquiloniam.

[267]Haemus, Thraciae.

[268]†Haemimedymnus†, Hiberiae Ponticae.

[269]Ismarus, Thraciae, insignis oleo et vino.

[270]Ida, in Troade; alius in Creta.

[271]Lycaeus, Arcadiae, ubi Pan praecipue colitur.

[272]Libethrus, †Aetoliae†.

[273]Maenalus, Arcadiae, in Tegeaea.

[274]Massicus, Campaniae, in Falerno.

[275]Marpessos, in insula Paro.

[276]Monoecus, Liguriae.

[277]†Maxteria†. Iuxta oppidum †auronae†. Hispaniae.

[278]†Maesulus†, qui et Vesulus, in Campania.

[279]Niphates, Armeniae. [in Perside.]

[280]Neritos, Ithacae, a quo et portus.

[281]Nysa, Indiae.

[282]Nemeus, Cleonensium.

[283]Olympus, Macedoniae, altissimus qui altitudine sua super
pluvias et nubes excedit.

[284]Ossa, Thessaliae.

[285]Othrys, Thessaliae.

[286]Oetaeus, Thessaliae, ubi Hercules conbustus est.

[287]Oeniphile, Dyrrachii.

[288]Parnasos, Phocidis, duobus verticibus surgens.

[289]Pindus, Thessaliae.

[290]Parthenius, Arcadiae.

[291]Phanaeus, Chii, vino insignis.

[292]Palatinus, Romae, unus e septem montibus.

[293]Pelios, Thessaliae, in quo Lapithae morati.

[294]Pangaeus, Thraciae. [in Thessalia.]

[295]Pholoe, Thraciae, ubi Centauri nati.

[296]Pyrenaeus, Galliam ab Hispania dividit.

[297]Pylartes, Dyrrachi.

[298]Petra, Dyrrachi. castra Pompei Magni.

[299]Quirinus, Romae, unus e septem montibus.

[300]Rhodope, Thraciae.

[301]Riphaei, Scythiae.

[302]Rhamnusium, Scodrae.

[303]Saturnius, Romae, qui et Capitolinus, idem et Tarpeius.

[304]Soractis, Faliscorum.

[305]Sarnus, Nuceriae.

[306]Sipylus, Lydiae.

[307]Tmarus, Molossiae.

[308]Tarpeius, Romae, unus e septem montibus.

[309]Taenarus, Laconices.

[310]Tmolus, Lydiae, vino insignis.

[311]Taburnus, Samnitium, olivifer.

[312]Taygeta, Laconices.

[313]Tetrica, Sabinorum.

[314]Tomarus, Macedoniae, proximus Apolloniae, in conspectu
Dyrrachi.

[315]Velinus, Romae, unus e septem montibus.

[316a]Vesulus, <Liguriae.>

[316b]<Vultur,> Apuliae.

 Gentes  

[317]Agathyrsi, Scythiae, partis Europae.

[318]Acarnanii, Epirotae, Europae.

[319a]Apuli, Italici <, Europae>.

[319b]<...> partis Asiae.

[320]Aethiopes, Indi, Asiae.

[321]Aegyptii, partis Asiae.

[322]Barcaei, Mauri, Libyae.

[323]Chalybes, in Ponto. [Europae.]

[324]Cicones, Thraciae <, Europae>.

[325]Dryopes, Phocenses, Europae.

[326]Dahae, Scythiae, Europae.

[327]Gaetuli, Afri, Libyae.

[328]Germani, Europae.

[329]Getae, Thraces, Europae.

[330]Geloni, †Thraciae†, picti corporis parte.

[331]Garamantes, Mauri, Libyae.

[332]Gangaridae, Indiae.

[333]Hispani, Europae.

[334]Indi, Arabes, Asiae.

[335]Ityraei, Syri, usu sagittae periti.

[336]Kares, Asiae.

[337]Lydi, partis Asiae. [in Aegypto.]

[338]Lapithae, Thessali, Europae.

[339]Lycii, Asiae.

[340]Leleges, Carii, †Europae†.

[341]Lucani, Italici, Europae.

[342]Massylii, Afri <, Libyae>.

[343]<Maurusii,> Mauri, Libyae, proximi <Oceano>.

[344]†Mage,† Mauri, Libyae.

[345]Marsi, Italici, Europae.

[346]Medi, Parthiae proximi.

[347]Morini, Oceano iuncti, Europae.

[348]Numidae, Mauri, Libyae.

[349]Osci Samnites, Italici, Europae.

[350]Parrhasii, Arcades, Europae.

[351]Pannonii, Illyrici, Europae.

[352]Phillyridae, Europae. [in Venetia.]

[353]Rutuli idem Dauni, Italici, Europae.

[354]Seres, Asiae, sub Oriente.

[355]Sabaei, Arabes.

[356]Sauromatae, Europae.

[357]Teutones, Galli, Europae.

[358]Tusci, Italici, Europae.

[359]Thraces, [Thessali,] Europae.

[360]Thessali, Macedones, Europae.

[361]Vulsci, Italici, Europae.

