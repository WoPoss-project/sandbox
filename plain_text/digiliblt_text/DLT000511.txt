digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

Expositionis membrorum epitome anonyma altera uberior

Vindicianus

Correzione linguistica: Chiara Miglietta

Codifica XML: Nadia Rosso

2016 digilibLT, Vercelli

Fonte: Theodori Prisciani Euporiston libri III, cum physicorum
fragmento et additamentis pseudoTheodoreis, editi a Valentino
Rose; accedunt Vindiciani Afri quae feruntur reliquiae Lipsiae
1894, pp. 467-483 (Bibliotheca Scriptorum Graecorum et Romanorum
Teubneriana).

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

1. Quibus articulis quibus commissuris quibus ossibus venis vel
nervis vel compaginibus omnium membrorum constet homo. Ex rebus
XIIII, id est nervos, venas, arterias, ossa, sanguine, spiritu,
pulpa, alape, ossa tenera que chondro vocantur, unguis, humorem,
capillos, medulla, membrana. Ex his omnibus componitur homo.
Sensus in nobis sunt V, visus auditus gustus odoratus et tactus.

 II, {€De caput.€}  

Caput nostrum commissuras habet V, in masculis arteriis
continentes X, feminis vero in circuitum. Vnde agnoscitur
calvariae feminum quod greci dicunt novadina, quod coherit
membrano, cui superposita est cutis.

 III. {€De cerebrum€}.  

Cerebrum est medulla capitis copiosis teneribus tenuisque
inplicitum venolis. Quod multum copiosius habemus quam reliqua
animalia, ideoque omnibus illis sapientiores sumus, fistulas plus
habendo unde intellectus nobis advenit, visus auditus odoratus
et gustus. Tota enim pene vacua sunt, vacuetates cerebro
replentur, quod protegitur membrano. Cuius membrani radices ex
ipsius cerebri corpus incipiunt. Cerebrum autem semper sui
commovens sensum, ideoque salire non cessat. Cuius motus si
crebrior fuerit, insaniam solet excitare. Vnde dicimus eos
cerebrum habere motum.

 IIII. {€De capillis€}.  

Capilli nostri non solum propter ornatum, sed etiam propter
munitionem cerebri facti sunt. Huic calvarie subiacent tempora.
Que continentur spiritalibus venis cerebri. Dextra levaque semper
moventur. Hisque superposita sunt cilia.

 V. {€De oculis€}.  

Rursum ex eodem cerebri membrano velut fistule duae transversis
partibus commiscentur ad sedem luminum, ubi coniunguntur oculi
qui continentur cum domo. Ex vase cerebri hoc sunt ventris
cerbelli duo foramina oriuntur, per quas singule radices
tenuissime pene de parte dextra in sinistra et de sinistra in
dextra bulbi oculorum continentur. Quorum radices in cerebro
conligantur, ut si cereber vexatur oculi egrotabunt. Habent autem
in osso ipso concavo ubi ponuntur fistolas tres pegerante et
rizoptalmon. Sunt autem in oculis mappas vel tonicas quatuor,
quod greci chitonas vocant. Prima ciratoidis et cristalloides et
meroides, secunda aragnoides, tertia haloides vel fagoides,
quarta metroides vel trizepies. Hi multis nominibus appellantur.
Alii dicunt humorem inflatum visum nobis reddere. Dominantur
autem in oculis nostris humores tres, id est salsus gelidus
frigidus. De his {€in obtalmicum librum€} latius scripsimus.

 VI. {€De aures€}.  

Aurium nostrorum duae iterum fistule dextra levaque ex eodem
membrano incidente iunguntur ossibus auriumque ossa beloniade
appellantur, ultime partes aurium in quibus repercussa vox
intellecto ipso membrano cerebri remittit.

 VII. {€De naribus€}.  

Duae rursus fistule ex mediae partis cerebri usque ad summas
cartelagines narium procedunt, sub quibus tenues unica singularis
subtus palatum usque defertur. Que foramina duo exeunt in facie,
qui ventositate foras emittunt, quas greci rothonas appellant id
est nares.

 VIII. {€De cervice€}.  

Vna vero fistola tensa atque robusta cum parte quadam cerebri per
medium cervicis sfondilos defertur iungiturque medullo spine, ex
quo toto corpore sensus qui tactum manibus vel pedibus prestat
intellectus. Quod sunt vene gutture maioris quas sanguinales
vocamus. Quattuor, due, que organa dicuntur, et due, a visceribus
venientes subposita oculis, quas genas vocamus, quibus coherit
palatum.

 VIIII. {€De dentibus€}.  

Dentes vero nostri sunt XXXII, femineum et duribarbium aliquorum
XXX. Omnia enim ossa fracta curantur et evulsa ad locum
revocantur, dentes autem nostri nullo modo.

 X. {€De labia€}.  

Labia nostra sunt membrana venosa, que adsidue et incessanter
[omnibus temporibus] moventur.

 XI. {€De lingua€}.  

Lingua nostra radix adimplet faucium loca natura musculosa,
duplice contexta naembrano, cui si cerebri ac visceribus fuerit
austio febrium, statim asperior fit.

 XII. {€De palato€}.  

Palatum a quibusdam dicitur hyperoa vel uranis que est super
dentes. Vranus asperior est. Hyperoa autem dicitur qui est
interius, ubi pendet uva ut camere lenitate.

 XIII. {€De uva€}.  

In eodem loco pendet uva, que est natura lubricosa. Nobis ipsis
summa quidem humorem prestat ciborum devorationem vel sonum
vocis, conplurima habens foramina tenuissima ut aco puncta.
Veluti mammillis mulierum emanans lac, sic et ipsa dimittit
humorem interius viscerum sive pulmonum circa palatum, ubi
superiacet uva circa radicem linguae. Cuius radix cooperit
canalem et stomachum petauro simile, que utrisque canales modo
claudit modo aperit. Aperit autem spiritalem quando loquimur,
cludit autem cum manducamus. Hoc in nobis sentimus, quando casu
aliquo cibi vel potus in ea parte inrepserit. Huic ergo lingue
dextra levaeque tunselli sunt positi. Quod autem superpendens
illis, superpendens autem circa alios canales, unum quaque cibo
vel potione stomacho defertur, qui epeglosin continet spiritalem
qui dicitur gurdia. Alius autem qui deretro iungitur spine, qui
stomacho membrano dicitur coniunctum esse gurgulione et pulmone.

 XIIII. {€De faucibus€}.  

Due adhuc fistule tenuis exeunt sub ipsis faucibus, et iunguntur
arteriis solidis cartelaginosis, quas greci fagiditas appellant.
Quarum hime partes pulmonibus merguntur, summe eius usque ad
epiglosidam adsurgunt.

 XV. {€De epiglosis€}.  

Epiglosis est autem lingua minus super palatum posita, que
quotiens inspiramus excluditur. Singule enim partes suas potui
vel cibi trahunt. Ergo due arterie dextra levaque gurgulionem
tenent, que semper infatigabile meatu spiritum modo trahunt
recedentes a se, modo calefactum remittunt.

 XVI. {€De pulmone€}.  

Pulmo autem qui suprascripto spiritu per arterias recipit in duas
deductas fibras iacet in toracis spatia colore cinerio duas
fibras habens more ungule bubuli fissus, ut sfungia habens
similitudinem. Multis enim e vacuetatibus ducitur et
intervallatur. Ideo in se recipiendi spiritus habet potestatem.

 XVII. {€De stomacho€}.  

Nam ibi circa pulmonem stomachus ventre coniunctus est inter duas
fibras hoc sunt pinnas pulmonum. Sunt autem IIII. Nam foramina
sunt in eis XIIII, quas greci brocias vocant. Nam hoc quod
loquimur pulmo prestat. Vbi enim per fistulas id est per arterias
repletus spiritus inflavit fibras rursusque in se recepit, ut
aput fabros folles solent spiritum trahere modo receptum
exprimere, per angusto spatio ictu suo sanguinem sonumque inpulsu
suo faciens excautatur usque in epiglosidem, nec tamen plus quam
quinque voces intellegit epigloside, quo sono vocales
appellamus. Quare spumosa excreamus? Quia pressura pulmonum per
inquietas vias transfigurando expressus humor spumat, et intimus
calor nostri materiae hoc est humor exaustus veluti in nobis in
caput refert. Quem partium officium aut sorte recipiunt, siccis
locis temperant, lacrimam muccum vel salivam.

{€Stomachum€} autem nostrum, qui dominium totius corporis
possidet, alimenta digerit. Per quem famem sitimque sentimus,
medio nervosus, dextra levaque vene sanguis. Positus est autem
inter ambas partes scapularum intra vertebram septima cervices,
inter duas arterias similis intestino, plenior quidem. Atque
rotundis constat tuniculis, duabusque exasperate tarde resedunt.
Vulnera mortem inferunt, quia cicatricem non deducunt. Positio
illius una parte angustior in summo est mammillo defusior.
Acceptus enim cibus paululum sedit, donec quod subtilissimum
fuerit in alimentum dispensetur. Tunc quod supervacuum atque
exutum sic in ventrem dimittit. Ille ergo cum digesserit, esurire
nos cogit. Simul dum accepta esca dispensaverit, bilem excitat,
quem admodum faucibus inspirare solet. Modo acidior infundere
conponimus, ut dixi, adstomachi arbitrium. Ad illius voluntatem
corpus autem testimonio honoretur. Illud etiam frequenter
vidimus, quibus stomachus in causa fuerit, barbe eius celerius
crescere solent. Sed {€non puto ego€}. Illud tamen veritate
magisterium erit, ut cum stomachus alicuius bilia receperit,
necesse est ut habeat totum corpus secundum infirmitatem domini
aut ariguendum. Tunc itaque succidentem aciem quos incontexerat
decrescendo uti texerit capillus, videlicet non barbe illius
prodierunt, sed caribarba subsedit. Nunc denique pellentes ad
stomachum cibum et potio deducuntur, adpromtione faucium. Qui
stomachus principatum habet faucium. Incipiens a gutture adsurgit
quod claudat, nec aperiendi potestatem habet. Unde per totum
consortium cartelagibus contexitur. Que in se reducendo ideo
volit, et revertens secundum occupatus deiciet cibus et sua
pressura. {€Quidam medici€} putant per unam partem in stomachum
ferre potionem et per aliam cibum. Abeo autem omnes materias
ciborum vel potus per unicum canalem deferre. Et turminosis se
multa adiutoria per potionem datam profuerunt, quia et illic
descenderat, quo et cibi pervenerant. Cauculosis vero
estrangilosisque atque hydropicis per cibos medicamina iubant. Ex
quo manifeste colligitur uno itinere cibum potumque deferre.
Illud tamen interest quod cibi tardius, humores celerius
deferuntur. Ideoque suavior est sitienti potum quam esurienti
cibum, quoniam poto adversa sumitur cibi dispensatio frangit
moram. Suavior est enim cuius voluntas statim intellegitur quam
quod mora estimatur.

 XVIII. {€De corde€}.  

Cor autem nostrum inter duas pulmonis fibrasque est natura
maculosus et musculosus, protegitur membrano, habens in circuitu
membrana velut castra, in quo adsidue movetur. Inde et respiratio
nascitur cingens extremas partes pulmonis. Vocatur autem greci
cardean et uracos. Figuram autem habet ut nucli pinium, in
circuitu grossitudinis sui alapem naturalem qui eum calefacit.
Acumen autem eius inclinatur sinistro mammillo. Duas aures habet,
ubi mens hominum animusque commoratur. Vnde quicquid nobis
iudicii est, venit per ipsas cordis aures, omnis et cogitatio
extollit et omnis erigitur tumulos. Que igitur hominis corporis
partes que principium possident habet intra se cor nostrum venas
quattuor, duas spiritales et duas sanguinales, per quas toto
corpore facta est concatenatio venarum. Cor cerebrum et pulmo
hominis die noctuque movere non cessant. Tunc vero utrique
vastius salliunt, cum illis aliquod metus adest.

 XVIIII. {€De epar€}.  

Epar nostrum ponitur in dextro latere extensum usque ad langaones
hoc est ilium eius partes. Pinnas habet quinque, continens renis
et ilia dextra et iocinere et vissica viride hoc est fel. Est
autem iecor propria materia sanguis domus et incrementum eius.
Nam ibi tenuitas ciborum mutato colore transfiguratur in
sanguine. Omnis autem materia ciborum detunsa per gurgulionem
excipitur primo ab stomacho. Que tenuissima itinera per totum
corpus dispensatur. Ergo viridissima et integerrima in sanguinem
dimittit iecor. Tunc que sordidissima et iudicio suo reprobata
sunt, exonerantur in ventrem, intestines repletantur. Accipit
iecor sordidissima ex cibo et illa calore suo tam diu decoquendo
liquescit. Inde sanguinem fit, quem primum multis colligit
fistolis, deinde acceptum maioribus venulis quatuor perducitur
que ad iecor quasi ad castellum. Duo enim receptacula intra se
babet, unum spiritus, alterum anima, hoc est sanguis. Per cuius,
{€ut dixi€}, corpore ut arterias spiritales novem intrant et
quattuor exeunt vene sanguinales. Inde inmensus et suo sibi
incremento maior atque maior factus, extremis usque ad finem
membrorum emigat redditque pulsum.

 XX. {€De splene€}.  

Splen autem ponitur in sinistra parte precordiorum, natura
oblongus. Coniunctus est ventri. Continet ex se membranam tenuem
et velamen habens pinguissimas venas, que ventrem vel intestinae
cooperit vel calefacit, quod greci epiplos vocant. Latine omentum
vel mappa dicitur. Extensum est usque ad ilium sinistrum et
interanea positus, quod nervosis continetur membranis. Ab una
parte planus est latus contingit, ab altera visceribus adherit,
ideoque ut fieri solet, peculiare inpedimentum currentibus, ut
cum tumor ille aliquis inhesit, acervissimos dolores totius
partis corporis sinistriores extensus proximietates efficit, nec
facile inbecillitate remittit. Quoniam ipse fungi de materiae et
nervosis continetur vinculis. Traditur a {€quibusdam€} spleni
renibus deservire et esse augelotus, quibus autem mortua pars
splenis sit aut exemta, ridere posse negantur.

 XXI. {€De precordia€}.  

Precordia, quas greci frenas vel diafragma vocant, extenditur
continens pulmonem et ficati pinnas. Subiacent ventri et testine,
et continens latera et spina. Vena autem eorum habet orificia
duo, unum proximo membranum, quod greci cardion vocant inclinatur
in sinistra parte splenis, alium vero epari.

 XXII. {€De ypezocoos€}.  

Ypezocoos est membranum velut velamen natura nervorum, qui
separatur epar et pulmonem a ventre intestinas splen et cetera
omnia intrinsecus continens.

 XXIII. {€De ventre€}.  

Venter autem ponitur in media iocinera sub stomacho et
tintinabulum. Est membranum nervosum et grossum obvolutum,
interius asperum, foris lenem, orificium habens unum, qui ad
stomachum veniens, quod greci stomacilias dicunt, hoc est os
ventris, qui excalefactum sucum ciborum ad ventrem iosanum
mittit, qui est asperior vel intra se duplicior. Quicquid autem
carfas ciborum sunt, ad intestinas vadunt, que stercora
egeruntur. Degestiones fiunt tres, prima in vaporem et odorem
spiritus trahit pulmo epar cerebrum et pulpe, secunda in suco ad
ventrem iosanum et ad intestinas ieiunas, tertia in careas, que
sunt stercora. Nam urificia viscerum nostrum sunt multa, sed
maiora dua, per quod accipimus et per quod reddimus.

 XXIIII. {€De intestina€}.  

Intestina autem non tantum flexuosa brevis, sed etiam more
receptaculorum sepius inpedita ad detinenda alimenta fiuntque
velut quondam laberentus. Sunt autem quadriplicis contexta
membranis, forinsecus nervosa duo, interius carnose duo,
dividunturque in partes III. Ieiune intestine cubitorum VII, que
ponuntur ad umbilicum et iusum humorem recipiunt. Late intestine
cubitorum XIII a ventre incipiunt, qui suscipiunt digestiones ex
stomachum et ventrem flexuoso itinere vento pleni. Colum
intestinum, qui ponitur super inguem dextre partis, longitudine
palmorum IIII, qui iunctum est vissice anum et iliae ambe. Nam
omnes intestine iunguntur adipibus, qui ciborum mora queritur,
vel ne etiam adsidue escam desideretur.

 XXV. {€De ilia€}.  

Iliae autem sunt dextra levaque in lateribus, ubi coste non sunt,
membrana nervosa intra se carnem habentibus latam, qui cum
eosdem membranus gluttinatur, continentes vissicam et renes.

 XXVI {€De renibus€}.  

Renes autem positi sunt in septima vertebra spine, ubi lumbi
sunt, natura musculosi, colore livido, deforis recti, interius
curvi et concavi, qui genitale semen portant. Ex eodem loco
exeunt vene due velut fistule, continentes ambas ilias vissicam
et testiculos, qui his calorem vel semen administrant. Positi
sunt autem in alapem, et carnem oblongam virtutem prestant.

 XXVII. {€De vissica et fel€}.  

Vissica posita est his omnibus interanies. De cuius figura
questio est, cum illi unum appareat foramen ad emittendi. Habet
collum longum. Ibi cuncta sunt foramina tenuissima et vene ab
spina et medulla venientia in testiculis semen ministrantibus.
Haec sunt seminis foramina et urinarum digestiones, quem admodum
que possint vacuata replere. Errant qui unum aditum vissice esse
putant, unus tamen apparet. Sed vissica quatriplice contexta
membrano est, cuius consertatio non est perstricta, ideoque et in
minorem formam redacta contrai potest et remissa ampliare. Per
eiusdem membrana ex parte cervices eius tenuis subripiunt fistule
descendentes a renibus, quorum officium est colatum humorem
transmittere. Ergo inde venientes fistule sub ipsa cervice
vissice inseruntur inter membranas, sparguntque per intextum opus
dilatum, liquoremque multum non apparentia exibiunt foramina
trahunt in vissicam. Et ideo unicuique nostrum cum perfrixerit,
frequentior urina exprimitur consertatio illa membranorum, quibus
potestas est relaxandi et contrahendi. Itaque qui frigore aliquo
percussi sunt, continuo stringuntur in se, angustatoque corporis
spatium omnem liquorem infundunt. Sed malum signum est exigua
meando libido. Ergo caput vissice descensum sui comminuit in
ipsam radicem veretri pareter cum cremasteribus. Hoc sunt nervi
qui testiculos portant.

Est et alia vissica plena felle, qui in epate ponitur. Que
febricitantibus urinam ruffam tingunt.

 XXVIII. {€De veretro€}.  

Veretrum est oblongum, natura nervosum, forinsecus venosum,
membrano coopertum fortissimo, habens fistolam rectam in medio ab
initio usque ad summum. Cacumen eius dicitur caulus sive dartus.

 XXVIIII. {€De testiculis€}.  

Testiculi coniuncti sunt ano et veretro, habentes in medium
nervum, qui eos separat. Abscisis itaque testiculis generandi
virtus denegatur, quia foramina (ne)rvorum alligantur quod ad
dispositionem interaniorum finitum erat.

 XXX. {€De ano€}.  

Anum apud grecos multis nominibus vocaverunt. Est enim ipsum
intestinum palmorum trium, et ab ipso omnes intestini incipiunt.

 XXXI, {€De matrice€}.  

Matrix autem involuta est et ipsa, ut supra dicta interania,
habetque positionem quasi cucurbita medicinalis, habetet tunicas
IIII, duabus intus nervosas et aforis carnosas. Orificium
puellaris est digitorum VI, ubi iunguntur venae dextra levaque,
per quas mulieres spermatizant, quas greci cerias vocant. Sed
similiter femina testiculos continere se non huius positionem
habent, ut viris, sed miuores et molliores. Sed tamen parant
viris.

 XXXII. {€De vulva€}.  

Constat ergo unam rationem esse feminis et masculis, sed mulieres
vulvam habent cum tunicis IIIIor[in apice] vulva prima cui
subiacent membranae, que continent fetum, quod greci genicion
colpon vocant, hoc est feminum sinum. Nam quomodo est masculi
veretrum, sic et vulve collum. Vulva naturaliter mollis est.
Constat tuniculis firmissimis, exterius carnosa, intus vero
nervosa hec superposita est directo intestino. Huius cervicis vel
cornu in tribus foraminibus porrigitur usque ad longaonem, in
qua res venerias perficitur. Vulva autem involuta est interaneis
subiecta ipsamque tenens vissicam, qui multum in his locis laxum
miserit tenerissimum, quo facilius accepta sustinent, lumbis
adherens firmissime. Partis huius cervix gracilis est, vix
accessum seminis per huius. Sed ubi partum maturitas evocat
intus, tum patit, ut nervis inde descedentibus ut possit
transmittere infantem, rursusque in ipsas angustias coerit. Index
huic posita est, ut possit sanguinem futurum amittere. Ab intus
sinuosa et aspera est ut possit semen continere. Hec omnia
membrano proteguntur tenuissimo, quod greci dicitur peritominon.
{€Omnia orificia corporis nostri explorata sunt€}.

 XXXIII. {€De spatonibus€}.  

Quare spatonibus capilli in quibusdam locis non prodeunt, ex qua
parte corporis sentire fertur magna humoris rei dispositio est.
Et quorundam est opinio tantum in concreto calore humorem in
faciem transfigurare seminis. {€Quidam€} ferventis sanguis
speciem esse dicunt testiculorum in corpore virum effusum, quidam
a renibus venerint persuadet.

 XXXIIII. {€De ossarum dispositione€}.  

Constat que homo ex ossibus CCXXVIIII. Caput nostrum habet
coniuncturas V. Sicut littera labda iunguntur virorum calvarie,
femine in rotundo iunguntur, et dividuntur in ossa VII.
Dicunturque lepiotes duo, irena unum. Facies ossa VII, dentes
XXXII, mulieribus et durebarbis XXX, collo a vertebra VII, dorsum
et spina vertebre XII, lumbus vertebras V, costas XXXIIII. Ieron
ossum unum, qui habet pertusuras VIII. Qui est in torace
iugulare duo. Caput humerorum, quod condrum iunguntur, quod
clidion vocantur. Scapulas vel palas ossa duo, pectus ossum unum,
aliquantis vero duo. Cubitorum mani unius ossa IIIIor[in apice].
Ossa manuum ambarum sunt XLVIIII, aliis vero LVI. Latus ossa duo
sub se, que vocantur nota. Pleuras V, aliquibus VII. Qui in
pectoris ossum coniunguntur circa quod greci perigion vocant, hoc
est ligula stomachi tenerum desuso ibi ponuntur costas
aliquibus, et plures [...] inveniuntur. Coxas ossa II, ancas ossa
II. Iran ossum quod selida vocantur, hoc est concavum, ubi femus
incadit, ossa II. Pedum ossa XLVIII, aliquibus LVI, sicut de
manus quod superius diximus.

 XXXV. {€De sanguine€}.  

Sanguis autem pregeneratur animę proprię virium humanęque vitę
certissimum alimentum, quem numquam otiosum esse spiritum
patitur. Semper enim cum discursibus suis per omnem cursum,
fatigatius autem cum maiorem modum cesserit copiosiusque factus
quam ut recipi capite venarum possit. Incipit tunc sua in se
redundare materia, ut preobdurati foraminibus aditus spiritui non
dare aut ex multitudine sua conpressum profugantem cursum. Cum
tamen exiguus esse coeperit, usus facere paribus suis non possit,
tunc gravatum corporis calore subito destruit, et quod sufficere
exiguus adversus copio(sio)rem spiritus non valet, hictus
maiorem conglaceatur, et ut occidat hominem, prius ipse in homine
moriatur. Necesse itaque cum sit sanguis causa vitę, maxime in
spe et causa prima mortis est. Et quemadmodum ex acriora
virioraque et quę aliis ex ciborum iniuriam generantur quidem et
ipsa modo suo corpore multum ampliora ex eaquę nocere possunt
genera, ita cum aliquid presentes sint necessaria, ut sudor
saliva omniumque pituita plurima tamen vitia latentesque
inbecillitantum causa et ex habundantia bilis acrimonia
generantur. Quasi quis dum sanus fuerit, ita temperare voluerit,
ut neque habundent nocitura, nec quia profutura sint in offensa
salutem, observare debeamus modum rei. Quod autem custodire
possumus, facilius expeditam et ante plurimam faciem ratio posita
est.

 XXXVI. {€Quare febricitans estu afficitur€}.  

Maxime haec est causa quae corporis conpressis tantum in
refrigerationem admittitur spiritus, tunc inclusus sanguis cui
neque estuandi aditus, neque recipiendi spiritus contigit
potestas, ardore nimio membra consummit. Quia quamdiu societas
sanguinis atque spiramentum concordaverit, tamdiu homo vaporibus
illorum constat.

 XXXVII. {€De petuita€}.  

Petuita hoc est coriza, non enim ulla lege leguntur, et necesse
habent tantum ad cerebrum membrana adherere. Petuita toto corpore
habitat, ut numquam sanis ab expressis inhereat. Initium
petuitate est humor ille, qui fomentis refovetur, colore
cognoscitur, statu tenetur, consuetudine roboratur, ratione
temperatur, custodia regitur. Quod in corpore natura intulit,
natura condidit, maturitas temperatur. Hic ipse cautum tam diu in
presidio quam diu in ore correctum iniuriam visus in auxilium
conspicitur, innoxia generavit inusus, sic et petuitatum
necessitate potius quam causa dicimus corporis erit levis ratio.
Hic itaque in officio sanguinis corporis nostri consortio habet.
Quotiens offendit lęsus aut intemperantia bene stimulatus in
causa crudelitatis, exasperantur omnia materia prestantes his
alimentis, quę totum facile pascitur corpus subditis fervoribus
confectam. Mox et resolvitur corpus, et correctum adicet exquiret
perpensionem in rigorem, et cautior in calore rursusque
correptus inquam humoribus, per eosdem foraminum introitus fertur
ad cutem, et mox impetu suo totiens exfervescit. Hinc vitia
fiunt diversa, hinc asinatia adustiones scabię carbunculos ignis
acer pultule lippitudines superationes gravido distillationes
aneliti inpeticus et alia vitia, quę cum strictura veniunt. Humor
ergo vitat male, quia ex humor est. Ideo per totum corpus est,
quia humor est totius corporis. Quando igitur aliquibus noxius
aut ubi est periculum tantum in distillationibus habetur. Nam cum
ipsius sacrimonio inflamatur simul toracis pulmo membranorum
principia corporis nostri partium dominantium locorum.

