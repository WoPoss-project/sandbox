digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

Epitome anonyma (quae gynaecia uocatur) recensio Li

Vindicianus

Correzione linguistica: Chiara Miglietta

Codifica XML: Nadia Rosso

2016 digilibLT, Vercelli

Fonte: K. Sudhoff, Zur anatomie des Vindicianus, «Archiv für
Geschichte der Medizin», 8 (1914-1915), 414-423.

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

Maioribus nostri in Alexandria medicinam agentibus, Rufo scilicet
et Philippo, Lico, Erasistrato, Pelope et Erofilo, Ypocrate et
Apollinio placuit, mortuorum scrutari, ut scirent, unde et
quomodo morirentur, quod ipsa humanitas prohibet facere, eo quod
ipsis scrutantibus omnia manifesta atque adaperta essent.

Caput nostrum commissuras habet quinque angulosas, alterutrum se
continentes, femina uero in circuiti tantum, sicut scripsit
Synanchus et Erophilus anathomici, caluaria id est galea
supposita est, quam greci mecam appellant, que coheret membrano,
cui superposita est cutis, que habet capillos, non causa decoris,
sed ut ab estu et frigore cerebrum nostrum custodiat. Huic ergo
caluaria subiacent ti<m>pora, que continentur spiritualibus uenis
cerebri, quibus superposita sunt supercilia, pilis uestita, ut
si copiosus sudor uenerit opposita pilorum stacione contineatur,
donec abstergatur, ne oculis obesse possit.

Oculi ipsi continentur a duobus neruulis, qui oriuntur per duo
foramina a cerebro ueniencia, per que tenuissime uene a parte
dextra in sinistram et a sinistra in dextram et ueluti duos
nodulos faciunt et implent quendam concauum locum. Ipsi autem
oculi bilui sunt appellati, qui continentur tunicis .IIIJ. uel
.V., quarum prima est palpebra que grece bleferon appellatur, nam
ipsius oculi proprie prima tunica cerotoides appellatur, secunda
rogoidis, tercia menoidis, quarta cristalloidis, aliter secunda
croidis, tercia onoroides, quarta discoides, quinta
cristalloydes. Humores autem oculorum sunt tres, quia
suprascriptis tunicis continentur, quorum primus liquor aquosus
uel uitreus appellatur luciditatis causa, secundus cristallinus,
tercius yclodes, quem nos gelidum dicere possumus. Superposita
sunt ipsis oculis ossa, que genas uel malas uocamus.

Dentes habent uiri numero .XXXIJ., mulieres .XXX., qui adiutores
sunt lingue. Organi enim genus sunt, quorum modulatrix est
lingua. Infans enim, quamdiu dentes non habet, uagit, aut, ubi
duos habet uel .IIIJ. habuerit, masticat uel balbescitur et ubi
impleuerit os dentibus, loquitur. Dentes enim nostri dati sunt
nobis ad frangendum omne, quod edimus, quorum priores sunt
gemini, qui dicuntur incisores, cum quibus apprehendimus cibum,
sequentes canini sunt, quos ad frangendum habemus, tercij
dicuntur molares, quos molares appellamus, quia concisa a
prioribus atque confracta subigunt et molliunt, unde et molares
dicuntur. Et gemini dentes, qui priores sunt usque ad caninos,
singulas habent radices, alij uero, qui molares dicuntur, ternas
uel quaternas. Dentes quoque nostri ossa non sunt nec medullam
habent, ideoque omnia ossa confringunt et omnia ossa confirmantur
et curantur et ad locum suum reuocantur. Dentes autem sublati ad
locum suum reuocari non possunt.

Palato lingua subiacet, cuius radix, que epiglotis dicitur,
cooperit canulam spiritualern, quam greci uranos dicunt,
utrolibet canales modo aperit modo claudit complectens. Aperit
enim spiritualem canalem, quando loquimur, claudit, quando
manducamus, quod probare possumus inter epulas risu nascente.
Huic canali inconsulto si aliquid cibi aut potus adheserit,
statim tussis insequitur, donec inpellente illud, quod recipit,
in proprium canalem lingue reuocet. Huic lingue dextra leuaque
tonsille sunt posite, quod enim superpendit lingue uua appellatur
pendens super utrosque canales, quorum unus, per quem cibus et
potus in stomachum descendit, ysofagus dicitur, aliter
spiritualis, per quem spiritus datur et accipitur. Illic quoque
cauerne due sunt, quibus fit infusio uel raptus, quod greci
anathamiasim uocant.

Nares quidem supradictis cauernis inferuntur, que per easdem
usque ad cerebrum tendunt. Aures enim vie sunt auditus, sicut
rerum natura composuit, ad cerebrum et ab ipso descendente
faciunt exalacionem.

Coniungitut gurgulio pulmoni; palmo vero in modum fabri ferrarij
follis est constitutus, alter alteri spiritum tradens. Vtrasque
partes pectoris superiores tenet, cooperiens cor ex capitibus
fibrarum suarum leuiter subiacentibus utrisque in parte sinistra;
etenim pulmo totius implet pectoris archanum.

Stomachus, qui os uentris appellatur, positus est inter utrasque
partes ypocondriarum, id est in medio utrarumque partium mollium
costarum et inter spinas pulmonem medium, qui spine uentrique
coniungitur, id est uentriculo.

Cor quoque inter pulmonis pennas positum est, quod habet .IIIJ.
uenas, duas spirituales pulmoni affixas, ipsi spiritum dantes et
accipientes, et duas sanguinales, iecur alentes, per quas, facta
concatenacione, in totum corpus sanguis diffunditur et sic uene
pulsum reddunt. Cor etiam iunctum est pulmoni in sinistra parte
inclinatum sub sinistra mamilla positum cingens extremas partes
pulmonis, quod greci dyafragma uocant, continencia pulmonem et
cor.

Subiacet epar uentri et splen, sed epar latus dextrum tenet et ex
obliquo extenditur ad partem uentris et cooperit uentriculum,
sub se quidem habens inherentem uesicam fellis rufi, que
uentriculum cooperit et cum epate calefacit. Huic subiacentur
uenter, cui coniuncta sunt latera. Venter quidem orificia habet
duo, unum proximum membrano, quod greci pericardion uocant, in
sinistram partem inclinatum, quem greci pleuron uocant. Aliud
uero in dextra parte circa iecur positum, extensum usque ad
intestinum, quod greci longaonem uocant, cingens extremam partem
renum et ylia dextre partis et iocinori inheret. Splen uero
positus est in sinistra parte, oblongus et uentri coniunctus,
continens mem-brana tenuia, habentia pinguissimas uenas, que
intestina tegunt et calefaciunt. Hoc greci epiplon uocant, nos
omentum dicimus, extensum usque ad ylia. Roboes extensus est
usque ad renem sinistrum. Sub hoc iacet intestinum, quod greci
uocant ueston. Sub hoc est intestinum tenuissimum, quod greci
ticifloren uocant. Sub est colum continens longaonem, qui iunctum
uesice collo, quod ueretro inest.

Vesica inter duos renes continetur et decurrentes sunt uene in
circuitu uesice, per quas humor poto congregatus locio
adimpletur. Coniuncti sunt uesice nerui duo dextra leuaque,
testiculos continentes. Hos greci cremasteron uocant; illis
iuncta sunt foramina, per que vene tenuissime neruis coniuncte et
per spine medullam sperma deducunt a cerebro, quas uenas greci
prospermaton uocant. Constat namque uiris et mulieribus uiscerum
compaginacionis unam esse racionem. Feminis quoque testiculos
inesse manifestum est, sed alio scemate formatos, qui sunt
breuiores et minores et molliores et fragiliores. Nam, que
maiores habent, uiragines appellantur. Virorum testiculorum
tunice quatuor sunt, prima troydes, secunda rigoydes, tercia
pizoneon, quarta tenuissima arcos appellatur.

Mulier uero matricem habet et uuluam. Matrix quidem habet membra
subiecta, quibus continetur, et est naturaliter fragilis et
mollissima, constans ex neruis et paruissimis uenulis ac tunicis
duabus. Exterius neruis est firma, interius uero carnosa et
mollis, que est directa circa intestinum, cuius ceruix tribus
foraminibus erigitur usque ad longaonem. Sinistra uero matricis
pars est, in qua conceptus celebratur. Sed et uulua habet tunicas
duas firmissimas, quarum primam greci genicion uocant, secundam
calphon. Et sicut est masculo ueretrum, sic est uulue collum et
matricis columpna; et est a foris neruosa uulua, cuius collum
directum est positum, cuius ceruix erigitur usque ad locum, in
quo res Veneris per-ficiuntur et sperma miscetur et fit conceptio
natura uolente ex uiri et mulieris sanguine. Semen vero hominis
sanguis est, unde cognati consanguinei uocantur. Sed dicit
Aristoteles, sanguinem rubeum, semen uero album esse. Cui
responditur sic: mare naturali colore uiride, tempestatibus motum
saxis scopulis nocolissum nigrum fit. Vinum quoque quodlibet
uasculo exagitatum albam facit spumam, sic igitur sanguis
conuersus in albedinem conuertitur. Nec tociens fit conceptus,
quociens coytus, innumerabilis enim esset numerus filiorum. Certo
tempore mulier concipit, aut in inicio purgationis sue aut in
fine. Sed quidam ait. Ego cum muliere menstruata concubui et non
concepit, nam purgacionis plurimo sanguine minor pars seminis
corrupta est. Explicit libar Galieni de anathomia.

