digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

Epitome anonyma (quae gynaecia uocatur) recensio M

Vindicianus

Correzione linguistica: Chiara Miglietta

Codifica XML: Nadia Rosso

2016 digilibLT, Vercelli

Fonte: Theodori Prisciani Euporiston libri III, cum physicorum
fragmento et additamentis pseudoTheodoreis, editi a Valentino
Rose; accedunt Vindiciani Afri quae feruntur reliquiae Lipsiae
1894, pp. 428-463 (Bibliotheca Scriptorum Graecorum et Romanorum
Teubneriana).

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

Omne opus medicine quod in hoc volumine contuli propter hominem
describere statui. Incipimus igitur amborum qualitate et quibus
ossibus, quibusve nervis, quibus conpaginibus homo contineatur
placuit tibi exponere. Maioribus enim auctoribus hoc est
prioribus in Alexandria agentibus medicinam id est Rufo et
Philippo, Lupo et Arasistrato, Pelope et Ereophilo, Hypocrate et
Apollonio et ceteris anathomicis licuit mortuos exenterare, ut
scirent, unde vel quomodo morerentur. Sed hoc nobis facere iam
non licet, quia prohibitum est et ideo de hoc ratio redditur,
quibus commissuris contineamus, quibus ossibus, articulis vel
quibus venis. Principium omnium menbrorum accipiamus.

1. Antie sunt cincinni dependentes prope auriculas greco vocabulo
ab auribus. Cincinni sunt cornua id est reflexiones comarum vel
cristarum. Cincinnus qui et cirrus est revolutus capillus et
reflexus. Hic cirratus id est congeries capillorum. Come proprie
sunt non caesi capilli et est grecus sermo. Nam Greci comas camos
a secando nominant. Vnde et scirin tondere dicunt, a quo cirri
vocantur, quod et Greci mallonem id est comam vocant. Crines
proprie mulierum sunt dicti quod discernantur vitiis id est
dividantur et discriminentur. Cesones et cesares appelati, qui ex
secto matris utero eximuntur. Vnde et cesar dictus, quod ceso
mortue matris utero prolatus eductusque fuerit vel quia cum
cesarie natus sit, a quo et imperatores sequentes cesares
dicti[s] sunt eo quod comati essent.

2. Constat homo ex speciebus XIIII, id est nervis, venis,
ossibus, arteruis, sanguine, spiritu, carne, adipe, cartilagine,
capillis, augmento, medulla et membrano. Exhalationes autem in
nobis sunt X, quarum prima est ventris, II. urinarum, IV. sudor,
V. sputamina, VI. pro invisibilibus temporibus, VII. veneris
operatio, VIII. narium, VIIII. oculorum, X . aurium. In
mulieribus vero sunt XII. lactis officia et menstruorum emanatio.
Constat autem omne corpus hominis ex V sensibus et ex ossibus
CCXXVIII. Horum autem coniacent aliqua per articulos, aliqua per
commissuram, aliqua per sparsuram et per confossos dentes.

3. Caput quoque nostrum scisuras habet V. angulosas alterutrum se
continentes ossa VI scemata vel ut coronam in circuitu
comissuras habet, cui superposita est galea, quae coheret
membrana et superposita est illi cutis, quae habet capillos non
causa decoris, sed ut ab estu et frigore oculos custodiret. Vbi
ergo galea est, subiacent tympora, quae continentur spiritualibus
venis cere[le]bri, quia superposita supercilia pilis vestita,
ut, si copiosus sudor frontis superadvenerit, opposita pilorum
statione contineatur, donec extensus ab oculis sudor auferatur.

4. Oculi quoque isto scemate continentur. Ex vase cerebri duo
foramina orta sunt, per quae tenuissime vene dextra levaque
invicem sibi continentes. Tunicas habet IIII vel V. Prima tunica
dicitur cerotoides, II. croides, III. honoroides, IIII.
discordes, V. cristelleidos. Superposita sunt ossa oculis, quae
alas vocamus.

5. Facies quoque nostra habet ossa VII. Dentes vero, qui econtra
sunt, divisores vel incisores dicuntur, qui autem tertiores sunt,
molare dicuntur, eo quod ad frangendum illos habemus. Qui autem
ante molas cedunt, IIII sunt, quos cino dentes appellamus, id est
caninos. Dentes habent viri XXII, muli<er>es vero X X, de quibus
auctor Appoloni<u>s memorat dicens: Gemini dentes usque ad
caninos singulas habent radices. Dentes nostri, qui molares
dicuntur, habent ternas vel quaternas radices. Dentes nostri non
habent ossa, sed neque medullas habent. Ideo omnia confringunt,
sed assiduus humor capitis veniens vitiat. Sicut enim assiduus
liquor ex alto in saxum cadens perforat, ita et dentes vitiantur
a capite.

6 . Palato lingua subiacet, cuius radix cooperit cannulam
spiritualem, cum qua loquimur. Clauditur, cum manducamus. Quomodo
hoc probare possumus cum forti cibo vel potu utimur et risus
occurrit et ex supra dicto cibo spiritualis cannula aliquid
contingerit cum aperitur, statim tussis consequitur, donec
implente spiritu illud reparet ac in propria iterum revocet.

7. Huic lingue dextra levaque parte tuselle sunt posite. Quod
autem superpendet lingue, uva dicitur, per quam caverne sunt due,
quibus fit infusio vel raptus.

8. Nares quoque supra dictis cavernes inferunt. Per easdem usque
ad cerebrum tendunt. Deinde eiusmodo altitudo id est palatus, qui
uranicus dicitur, intra quod lingua posita est, quae dicuntur ad
glutiendum et ad deferendum sermonem adiuvantibus etiam
contrapositis dentibus. Cuius natura est vasculosa membrana et
aspera et contracta. Hoc autem in febribus manifestum fit.

Est etiam et saporis sensibilis. Ad rationem vero eius posita est
lingua breviorum, quae os glossis dicitur custodiendi cura et
ibidem servant saporem potantibus no<...> vescentibus. Fauces
autem desuper adiacent. Vva<m> Greci cionulam vel gargareon
dicunt.

9. Aures vie sunt auditus. Sicut rerum natura composuit ad
cerebrum et a cerebro descendentes facient exhalati<o>nem.

10. Coniungitur autem gula pulmoni. Pulmo vero in modum fabri et
follis est constitutus, alter alteri spiritum trahens et implet
pectoris archana.

11. Superpositum est caput humeris. Collum habet spondulas VII,
dorsum XII, lumbos IIII, palas II, pectora II, brachia II. Qui
vero his subiacent, cubiti sunt. Digiti mannuum V. Primus pollex
dicitur, quem Greci achir vocant, secundus index, quem Greci
lychanon dicunt, tertius impudicus, IIII. medicus, quem iatreon
appellant, V. auricularis.

12. Ossa in humano corpore CCXXVIII(I), alii dicunt C<C>XXV , in
mulieribus C<C>XXVII, in fridiscos autem C<C>XXVII. Acrocheriorum
ossa XVI, sesquitalis, qui minuti dicuntur XXVIII, coste XXIII,
mulierum XXV, coxarum II, femorum II, geniculorum II, tibiarum
II, diaperani dicuntur, alii vero II tibie dicuntur. Pedum autem
sunt ossa XXVIII, calcaneorum et taleorum sunt ossa VI. Digitis
quinis cum ipsa ratione ossuorum designada sunt.

13. Pulmo vero habet pennulas IIII, quibus contegitur cor, cuius
dextra levaque foramina II, quae aures vocantur, praeinvolutis
propriis membranis, quod precors vocamus. Quando unum ex
foraminibus clauditur, oblivionem facit, quando utrumque, sonum.
Cor vero venas habet IIII.

Duas, quae spiritum continent et sunt pulmoni affixe, quarum
facta catenatio totum corpus infunditur sanguis et sic vene
pulsum reddunt. Pulsus ita nutritur, modo recipiunt sanguine<m>
vene. Idcirco positum, quod Greci pericardian dicunt, cingens
extremas partes pulmonis, ubi supposita sunt praecordia, quae
continent pulmonem.

14. Epar autem habet pennulas IIII, cuius sup<er>iorem gibbata
Greci critam vocant. Inferiorem vero partem, quam morestriris seu
sima dicunt et usque ad interiores spatias nominant, sicuti et
pulmonem spatia serangi appellant. His apparet fellita vesica.

15. In sinistro latere splen obmerito scemate ad longum
pertingens usque ad sinistrum renem, aliquaudo malignorum
induratus <h>ydropicum aut lientericum facit.

16. Stomachus autem ventri est coniunctus, qui inter spinam
pulmonum medius possidet, inducias habet usque ad os ventris,
quod est spatium cubitorum IIII. In aliquibus vero V inveniuntur.
Hec omnia diafragma concludit, quod quidem inferiorem, vocant
ventrem, quod pelistus dicitur, cui succedit postea[m] <h>onestum
gracileque intestinum, quod etiam super umbilicum positionem
habet, mensuram autem continens cubitis VIII, ad quod etiam cecum
intestinum uncium habet, quod Greci typhlon entoroon vocant.
Positum est autem super dextrum inguinum propter quod frequentius
entero celli fiunt, quod later ramice dicitur, cui etiam culus
iungitur, quod quidem, ut diximus, inferiorem vocant ventrem.
Conjacet autem in dextra parte circa iecur, cuius inferior pars
longa, quod nos anus dicimus, cingens dextra<m> parte<m> renum.

17. Renes vero inferiori pinne ad<h>erent, quibus ab epate
unicuique m<e>atus locianeis inherent, qui dextra levaque vesice
coniungitur. Vesica vero posita est subter pectinen nervosa<m>,
quam renes continent mediam utriusque, ex quibus renibus decurrit
urina in urinali veretro. In sinistra vero parte positum splen
longo ventri coniunctum, continens membrana, habens pinguissimas
venas, quae intestina tegunt et calefaciunt roboes, extensa usque
ad renum sinistrum. Subiacet autem sub hoc intestinum. Huic
subiunctus est locus continens longaonem, qui coniunctus est
vesice, idem collum longum, qui veretro inest et decurrit ad
testiculos, quibus iuncte sunt vene tenuissime.

18. Sperma dicitur a cerebro oriri atque ex medulla spinae. Est
enim liquor in cibis, ex corporis decoctione factus, sic diffusus
per venas atque medullas, quod inde sudat in modum sentine
concrescit in rebus eiectusque per coitum et in utero mulieris
susceptus calore quodam modo viscerum et menstrualis sanguis et
ex flegmate, quod in renibus habitat, et ex affectione occurrit
sanguis et semen reddit. Et invenerit menstruam rubeam, puerum
concipit de iactu. Si in albo caloro invenit, puellam generat. Si
ambo pari pondere habuerit humores, de uno iactu puerum et
puellam concipit.

19. Barba et capilli et ungule nascuntur ex calidid<ate> corporis
et dulcedine sanguinis. Infridisci autem, qui barbam non mittunt
et hi, qui calvi fiunt ex contritione humoris melancolici, pilos
non mittunt et flegmatici erunt. Si maior pars in capite
habuerit ex coleribus nigris, capillos non mittunt et quia ubi
plus valuerit, ibi infirmitatem ostendit. Feminis quoque
testiculos esse manifestum est, sed alio scemate sunt formati
quam viris, quia mulierum testiculi breviores et fragiliores
sunt. Namque qui maiores habent, v<ira>gines appellantur. Igitur
manifestum est una viris ac mulieribus internis viscera
conpaginata laniamenta. Sed multe sunt tunice testiculis virorum.
Prima, quae dicitur to<H>ades, II. pergnoides, III. pericon,
III<I>. vero tenuissima dicitur arcos.

20. Similiter et mulieris matrix habet subiecta membrana, quibus
contegitur, quae Greci gyneton vocant. Alam ut est masculo
veretrum, ita est matricis columna. Mulieribus matrix posita est
in iliorum spatio. Est enim naturaliter fragilis et mollis,
constans per nervis et parvissimis venis, cuius collum iungitur
in ano et collo vesice, cuius novissima pars pinnacula dicitur,
quam Greci tetrigomata dicunt. Est autem tunicis duabus, firma
exterius, nervosa interius, carnosa et mollis, cui cervix tribus
foraminibus erigitur usque ad longaonem. Sinistra vero est
matricis, in qua sperma miscetur et conceptio celebratur natura
volente, id est viri semine et mulieris sanguine quamvis et
virile semen sanguis noscatur esse. Vnde et maiores consanguineos
appellarunt, consanguinitate paternali et maternali. Nam dicitur
ab impertis, quomodo spuma sanguis esse potest, cum sit alba.
Nos autem illud certa ratione probamus. Mare etenim, ut ei natura
tribuit, est coloris viridis. Quando autem tempestatibus
movetur, spumam albam emittit. Velut sanguininum, in quolibet
vasa exagitetur, spumam candidam facit, simili vero ratione et
sanguis in albitudinem vertitur. Dum enim conceptio fit, statim
revertitur in sanguinem et formatur infans. Nam, si quotiens
coitus fit, toties conceptio fieret, innummerabilis esset
multitudo filiorum. Certo enim tempore concipit mulier, aut in
initio purg<a>tionis aut in fine. Nam purgatione sperma
corrumpitur plurimis sanguinis usu materia superante. Temporibus
autem certis qualiter infans componatur aut formetur in utero,
manifestum est.

21. Omnis enim figura formatur in XL diebus et motum facit
aliquando in diebus XXX , alie XC[o in pedice] die faciunt motum.
Qui vero in XXX diebus formatur, in VII[o in pedice] mense
nascitur, qui autem in XL diebus formatur, in VIIII[o in pedice]
mense nascitur. Manifestum est enim infantem in utero materno
informari. Primo enim mense iactus seminis congregatur in
umbilico et facit rem in concipere et die IIII[o in pedice]
sperma accipere. Secundo mense expositio corporis animam
tribuens, tertio mense ungulae atque capilli nascuntur et motum
facit infans. Ideoque III. mense mulieribus nausie fiunt, quod
Greci anaraxin vocant. Quinto mense facit caracteres, id est,
nodos atque genitalia demonstrat. VI. mense facit nervorum
consummationem, VII[o in pedice] medullam confirmat, VIII[o in
pedice] cum periculis ossa confirmat, VIIII[o in pedice] mense
matura movet infantem natura in utroque seu capilli
cumgerminantur, mater languet sitque plenilunio auctior egritudo.
Nascentibus pleni limiam nocet. Cum salsiores escas capit
gravida, pene ungulis caret partus. Femina cum proximat partui
sperma retinere plurimum congruit quam letali mora oscitatio
suspendit puerperia et longos dolores habet, nec cito parit. Qui
nascuntur in pedibus dolores habent et alia p<l>ura adversa
paciuntur. Qui celerius pari ceperint, tardius egredi incipiunt.
Infantis innascendo nulla auditur vox, antequam totus emergat.

22. Homo genitus premitur somno per aliquos menses, deinde
longior in dies vigilia somniat. Nam statim infans pavore
expergiscitur et luctum imitatur, quidam vero nunquam nisi quibus
signum mortis est.

23. Primum autem cor hominis fingi dicitur, ut in eo provida sit
omnis sapientia, deinde sicut dictum est XL[o in pedice] die
totum corpus expleri. Alii fetus a capite dicunt exordium sumere
et inde per sacram spinam, quae est ima perpetue spine, quando
primo infante concepto nascitur, ideoque pro[h]ostia primum a
gentilibus diis immolabatur, unde sanctus spina dicitur. Lavibus
primum caput, sed in piscibus oculi creantur. Fetus autem dictus,
quod adhuc in utero foveatur, cuius secunde dicitur folliculus,
qui simul cum infante nascitur continetque eum dictusque, quia,
cum egreditur, sequitur.

24. Nasci autem patribus similes, si paternum semen sit validius,
matrum, si matris iactus similes exprimit vultus. Qui autem
utriusque parentum reddunt figuram, equali mixto paterno
maternoque semine concipiuntur. Avorum proavorumque nascis
similes non est mirum, quia sicut in terra multa semina occulta,
sie et in nobis semina celantur figuras parentum reddituras. Sic
de Theodosias imperatore factum est, qui de Traiani imperatoris
stirpe fuit et post plurimos annos genitus eiusdem imperatoris
simillimus fuit.

25. Infans masculus in parte dextra matricis continetur, femina
in sinistra. Guttam lactis in aquam pensilem exprime, si
nataverit, puellam, si merserit puerum aliunt. Si masculus, mater
rubicunda est, si femina, pallet et bene rubet in puero, quia
calidor est puella. Viri et mulieris nomina litteraliter iunge,
si pares sunt littere, masculum pariet mulier. Item pueri nati et
matris nomina simili modo iuncta sexum futuri partus indicant,
ut praedictum est. Sed quando sit in feminea parte conceptus
aliquis, in se habet femineum, supra quod decus virili patiatur,
id est vel formam insignem vel nimium candorem vel corporis
levitatem vel artus delicatos vel staturam brevem vel vocem
gracilem vel animum imbecillum vel ex his plura adsunt, extra
parte uteri semen viri fluxerit, quod ad femina procreatur. Quia
in masculina parte concepta est, habet in se aliquod virile,
ultra quod sexus rationis permutat aut valida membra aut
inmoderatam longitudinem aut nigrum calorem aut inspidam faciem
aut multum indecorem aut vocem robustam aut animum audacem aut ex
his plura. Si vero masculinum semen in dextra<m> uteri parte<m>
pervenerit, masculus nascitur, qui per omnia nature sue virilem
habebit decorem. Si autem masculum semen in sinistra<m> uteri
ceciderit, masculinum gigni manifestum est. Similiter, si
femineum semen in sinistra<m> parte<m> uteri pervenerit, femina
nascitur, que per omnia nature sue habebit decorem muliebrem. Ex
paterno semine pueros nasci et ex materno puellas, quia omnis
partus in duplici constat semine, id est ex paterno maternoque.
Cuius pars maiori valuerit, occupat similitudinem sexus. Nam et
haec signa procedere solent praegna<n>tibus quod, si masculinum
conceptum habuerit, faciem robustam habet, quod, si femina
pallida erit et lentiginem in facie habebit, crura quoque langida
et tarda. Si mulier in mamilla dextra quasi modicum tumorem
habuerit aut modicum duriciam, puella praegnans est. Si ambabus
parem pondus duritie, habebit geminos, si vero ante partem in
ipsa duricia lac fundit, si gereat, ut abortivum faciat.

26. Dum ergo infans in utero materno est, oculi genibus sunt
impositi, unde probamus hoc, nisi quia genua sunt tumentia, oculi
autem sunt cavi. Incognita rerum natura imposuit genua et genas.
Quandocumque acri dolore vel iniuria percussus homo fuerit et
genua curvaverit, oculi continuo lacrimantur. Non vult eos natura
oblivisu societate gemina.

27. Dentes sunt org<a>na lingue. Infans denique, qui adhuc dentes
non habet, vagit, dum vero duos vel IIII[or in pedice] habuerit,
musitat, dum vero os dentibus replet, loquitur. Femina vero in
circuitui tantum quia commissuras in capite non habet. Vnde
agnoscitur calvaries superposita, quae Grece mekena dicitur.

28. Oculi continentur a duobus nervulis, qui oriuntur per duo
foramina a cerebro venientibus, per quae tenuissime vene aperte
ex dextra in sinistram et ex sinistra in dextram oculorum
complent spatia. Ipsa autem oculi volvi appellantur, quia duobus
nervulis continentur. Et hic, qui a dextra eminet, in sinistram
dirigitur et qui a sinistra in dextram et veluti duos nodolos
faciunt et implent quendam concavum locum. Volvi autem ipsi
continentur ex tunicis IIII vel V, quorum prima palpebrum, quae
grece bleferon appellatur. Nam ipsis oculis propria prima tunica
est ceratoides dicta, II[a in pedice] ragoidis, III. menoydis,
IV. christalloydis. Humores autem oculorum sunt tres, qui supra
scriptis tunicis continentur, quorum primus liquor aquosus sive
vitreus luciditatis causa [id] est, II[us in pedice]
cristallinus, III[us in pedice] velodes, quem nos gelidum dicere
poterimus.

29. Supposita sunt oculis ossa, quae genas vocamus, quibus
coheret paranomen id est excedentium. Palatum grece uranos
dicitur, cui subiacet lingua, cuius radix grece epiglossis
dicitur, coperiens canalem spiritualem et stomodum, quod petaurum
dicimus. Aperit autem spiritualem, cum loquimur, claudit, cum
manducamus. Vnde, hoc scire possumus, quando inter epulas risus
nascitur, tunc in hoc canali inconsuetum si aliquid ex cibo vel
potu ei inheserit, statim tussis insequitur, donec impellente
spiritu illud ex cibo, quicquid inheserat, expellatur. Huic
lingue epiglossi dextra atque sinistra tuselle sunt posite.
Praependet autem uva super duos canales, unus per quem cibus et
potus in os ventris, id est in stomachum descendit, alius
spirit<u>alis, per quem spiritus datur et accipitur.

30. Spine autem stomocus iungitur, gurgulio pulmoni. Pulmones
autem inmodum fabri folles sunt, alter alteri spiritum tradit et
adimplent pectoris locum. Nam stomachus ventri est iunctus. Inter
duas spinas pulmones sunt. Inter eos cor positum est.

31. Cor autem nostrum IIII venas habet, duas spirituales et duas
sanguinales. Spirituales spiritum pulmoni dant et accipiunt.
Sanguinales vero alunt iecur, quod grece epar dicitur, per quas
per totum corpus facta concatenatione venarum sanguis diffunditur
et sic vene pulsum reddunt. Pulsus autem nutritur sic, dummodo
vene recipiunt sanguinem, modo reddunt. Cor autem iunctum est
pulmoni in sinistra parte inclinatum, sub sinistra mamilla
positum est, quod Greci perycardian vocant, cingens extremas
partes pulmonis, ubi posita sunt praecordia, quae Greci
dyaphragma dicunt, continens pulmones et cor.

32. Subiacet autem his venter et intestinum, concingentes
lattera. Venter autem habet orificia II[o in pedice], unum
proximum quod Greci praecardian dicunt, in sinistra parte
inclinatum, quod Greci pleuor vocant, aliud vero in dextra parte
circa iecur positum est, quod Greci longaon vocant, ilia
concingens in dextra parte et, iecori inherens.

33. Splen vero positus est in sinistra parte, oblongus et
coniunctus ventri, continens membranum tenue habentem
pinguedinem, quae intestina tegit et calefacit, quod Greci
epiplon dicunt, nos vero omentum dicimus, extensum usque ad ilia.

34. Proxime renes sinistre subiacent parti. Sub hoc iacet
intestinum, quod Greci mesten vocant. Sub hoc est intestinum
tenuissimum, quod Greci trifloren vocant. Sub hoc est collum
continens longaonem, clunes vocate, quae sint iuxta culum, quod
est longaon.

35. Longaoni iuncta est vesica, habens collum coniunctum virge,
que continetur in collo vesice. Vesica autem inter duos renes
continetur et decurrentes sunt vene in circuitu vesice, perquas
venas humor poticus concretus vesicam lotio adimplet. Coniuncti
vesice dextra levaque nervi II[o in pedice], qui testiculos
continent. Hos Greci cremastirin vocant. Illis iuncta sunt
foramina, per quae tenuissimae vene a spina in medullares
testiculos crementum, id est semen viri administrant, quas venas
Greci poros spermaticos dicunt. Mulier autem vulvam habet.
Testiculi nervi tunicas habent IIII. Prima dicitur ipsotrordes,
II perinitoides, III tatoides, IIII est tenuissima, quae datossis
dicitur. Similiter et vulva habet tunicas II firmissimas, prima,
quam Greci ginecion vocant, II colfan. Et sicut masculi est
virge, sic et vulve collum et est aforis vulva nervosa et intus
carnosa. Huic vulve collus directus positus est, cuius cervix
erigitur, usque ad locum, in quo res veneris perficiuntur.

