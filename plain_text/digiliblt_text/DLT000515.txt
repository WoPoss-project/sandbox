digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

Medicorum placita in cod. Bruxellensi

Vindicianus

Correzione linguistica: Sofia Rota

Codifica XML: Nadia Rosso

2018 digilibLT, Vercelli

Fonte: Fragmentsammlung der Griechischen Ärzte. I Die Fragmente
der Sikelischen Ärzte Akron, Philistion und des Diokles von
Karystos, herausgegeben von M. Wellmann, Berlin 1901, 208-234.

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

Hic de semine quid sit vel unde nascatur.

1. Alexander amator veri appellatus, discipulus Asclepiadis,
libro primo de semine spumam sanguinis eius essentiam dixit
Diogenis placitis consentiens. Item Erasistratus et Herofilus
essentiam seminis dicunt sanguinem. Hoc idem Stoici philosophi de
materiali semine senserunt et demonstrationes alii alias
deferentes quasi in unum comprehensas enarrant. Primo igitur, ut
Herofilus ait, abruptio corporum hoc testatur, quam Graeci
ἀνατομὴν vocant. Etenim seminalium vasculorum interiora atque
secretius remota sanguinulenta videntur, sequentia vero sive
secunda plurimum a prescriptis demutata sunt, inferiora ac
proximaseminis colorem habent. Quo probatur in seminales vias
sanguinem venire, sed earum virtute albescere atque mutatum in
seminis transire qualitatem. Sicut etiam in feminis post partum,
si quid sanguinis nondum fuerit uteri nutrimento consumptum,
naturali meatu fluit in mammas et earum virtute albescens lactis
accipit qualitatem. Secundo. [cum] illi, qui frequentius usu
venerio depurgantur, sanguins sustinent per seminales vias
emissionem, siquidem celeritatis causa essentia sanguinis in
seminales venire non sinitur vias. Tertio. Summum quicquam ex
summo fieri necesse est. Summum est autem semen ex omnibus in
nobis liquoribus, summus et sanguis. Semen igitur ex sanguine
generatur. Quartum. Quicumque flebotomantur, sustinent post
sanguinis detractionem pallorem, tenuitatem, debilitatem. Haec
etiam peracta venere corpora comitantur, siquidem semen ex
sanguine fieri videtur. Quintum. Semen matrici appositum
congelatur ut declarant corporis abruptiones, quod est signum
seminis [atque] essentiae de sanguine venientis et ad suam
originem redeuntis, quippe praeter sua vascula constituti.

2. Sed his omnibus Dicoles, sectator Hippocratis, quem
Athenienses iuniorem Hippocratem vocaverunt, assertionibus
respondens contra primam dixit: quoniam una atque eadem materies
descendens per quosdam viarum meatus uspiam flegma fiet, uspiam
fel, id est cholera rubea uspiam melancholia, uspiam sanguis, fit
etiam semen ex nutrimine, id est ex cibo et potu, ex quibus et
ipsi quatuor humores nutriuntur, et non specialiter sanguini
seminis deputatur initium. Alioquin debuit etiam in pueris
seminis substantia servari, cum materia sanguinis non desit. Item
contra secundam, hoc est quod frequenti venere vexati senguinem
quidam excludant, dicendum, quod iugi adfricatione aliquae
interiores venae osculari videantur. Denique illis maxime urinam
facientibus partium mordicatio sequitur. Contra tertiam, quod in
nobis magis summus videatur spiritus, non ut illi putant sanguis,
qui neque per se moveri potest. Contra quartam dicendum, quod a
flebotomatis non solum sanguis egeritur, verum etiam spiritus, et
eosdem non <semper> pallor sive fatigatio vel cetera sequi
videantur; hanc igitur essentiam seminis dixerit fel aut
stercora. Contra quintam dicendum quod saepius conceptione
declinante purgationes fiant et propterea, si quid sanguinis in
matrice remanserit, semine congeletur. Ipsum denique foras
effusum et non in matricem veniens nunquam in sanguinis redibit
qualitatem aut congelari poterit in similitudinem sanguinis.

3. Diogenes autem Apolloniates essentiam <seminis> similiter
spumam sanguinis dixit libro physico. Etenim spiratione adductus
spiritus sanguinem suspendit, cuius alia pars carne bibitur, alia
superans in seminales cadit vias et semen facit, quod <non> est
aliud quam spuma sanguinis spiritu collisi.

4. Aristoteles autem semen inquit aliud principaliter vocari,
aliud participio. Cuius primum semen fervens quidam in liquido
spiritus atque in complexum venereum prosiliens fit cum liquore,
qui sit similis igni terreno, est enim corruptivus. Ille autem
qui divinus atque aethereus est, si quidem fit nutribilis
germinum atque animalium, clauso fervori seminis in liquido
comparabitur. Participio autem dicit appellari semen spumam
ultimae digestionis nutrimenti. Primum etenim consensum cibus in
ore accipit, secundum in alvo, tertium cum in sanguinem mutatum
est. Igitur superantia supradicta non inutilia, ut urina vel
stercora, sed ut illud quod in panificio separant panifices,
fermento relicto alterius panis confectioni profuturo. Quaerit
etiam qua causa cum fervens atque crassum <sit>, post egestionem
aquatum atque frigidum fiat necesse sit. Attendit esse ex duobus,
hoc est aut terrenum atque aquosum.

5. Diocles his assertionibus respondens ait: in libro trigesimo
octavo Hippocrates, quem graece περὶ ὀκταμήνον appelamus, suo
testimonio affermavit de seminis natura <et> eo, quo de
nutrimento, quod graece τροφὴν appellamus: sicuti et omens
humores, ut musculi, nervi, venae et arteriae vel reliquorum
membbrorum seu cordis et cerebri, ubi principaliter anima
consistit, suum alimentum vel nutrimentum percipiunt ec cibo et
potu, sic itaque et seminales viae, quas graece σπερματικοὺς
πόρους appellamus, ex nutrimento replentur et sic calefacti,
incitati a venere, derivatio seminis fit. Quae et ipsae viae
seminales a cerebro initium alimenti percipiunt ad conficiendum
animal. Ad haec consentiens Diocles ait.

6. Cur Aristoteles definivit terrenum atque aquosum esse semen?
Inanem atque vacuam definitionem opposuit. Sed si aquosum, cur
fervore nostro crassescit. Cum liquida magis frigore post
egestionem solidentur. Etenim terrena fervore solidantur nec
tamen frigore solvuntur. Sed hanc quaestionem disserens ait semen
contineri terrenum aeque liquoris et spiritus essentia. Efflato
autem fervore suo aquosa remansit qualitas, sed gelatur, siquidem
terrenam quoque habeat substantiam. Album est, siquidem fit
spuma. Denique culpandum inquit historiographum Herodotum, item
Ctesiam medicum: atque historiographum Herodotum, siquidem
dixerit Aethiopum semen nigrum videri, Ctesiam vero, quod
elephantorum semen ita post egestionem non parvus et fit tam
vehemens membrorum motus, ut a plerisque epilempsia minor
diceretur. Quo fit, ut melius quisquam dixerit quod sit quidem
alba spuma, sed non solida. Lac enim quoque eius coloris
ostenditur, nec tamen ilico seminis essentia <seu> seminis
derivatio.

7. Ad haec Dicoles, quippe cum sit omnis spuma levis atque
fistulosa et inanibus capillis vacuata et facilitate scissibili
solubilis, semen auten, ut a cunctis perspicitur vel
intellegitur, est grave, tractuosum, glutinosum et non facile
solubile neque fistulosum. Ostendunt alia multa non esse semen
essentiam sanguinis. Omitto plurima et a plurimis animalia sine
sanguine memorari. Ut puta pulpas, sepias, lollia, ostrea,
spondylos, percas, prosacines, qui sua virtute navim velificantem
opposuto ore vel mordente immobilem retinent. Nec tamen haec
omnia sine suo semine procreari possunt: quomodo potest iam in
usu venero spuma generari? Persuadent autem cadentibus membris,
cum in apertionibus corporum, quas anatomas vocamus, pastus in
seminis vasculis reperiatur.

8. Asclepiades autem consentiens ait essentiam [atque] seminis
universalis hominum vel animalium atque principalis corpuscula
intellectu sensa, subiectam autem sibi pastilitatis cruditatem,
hoc est novum cibum acceptum sive nova subinde nutrimenta. Vult
enim ex crudis fieri redhibitiones, ut accepti cibi disiecta
materies in corpuscula imminuta seu cocta et in lacteum humorem
mutata omnes per corporis partes ac particulas discurrat atque
ita in nares veniens mucilentum faciat liquorem, in vesicula
iecoris fel. Non aliter etiam in seminales vias cadente ea cum
naturali virtute sive fabricatione semen fieri, ut beatissimus
Hippocrates affermat.

9. Lapidem dixit Hippocrates in vesica generari superatione
fervoris, cum attracta seu descendentia urinae terrena in vesica
resident, ex fervoris densitate nimio perfusa liquore seu calore:
sicut inquis videmus fieri etiam in fictilibus vasculis, quae
humecta admixto liquore molliore fornacibus ingeruntur, tunc
desiccata fervore in lapideam soliditatem veniunt. Quae et ipsa
vesica sub ventre ab artifice posita ad se humorem attrahit et ex
omni regione corporis ad orificium eius decurrit et sicu humor
tenuatus a lacte discernitur: sic itaque urina a cibo iam cocto
atque in sanguineum colorem mutato vel lactineum secernitur
effluens ad inferiorem locum, quem graece κύστιν appellamus, per
ureticos poros, suscipientem in se urinam viridis coloris. Quae
et ipsa vesica habet super se duos ronulos nervosos, non ad
suspiciendam urinam, sed ad respirationem vel evaporationem.

10. Lacte autem fieri vel nutriri dictum est ex nutrimento. Quod
si quid fuerit crassius ac pinguius, exprimit vel excludit uerus
per angustias aut meatum: quo expresso et in humecta veniente
pinguities geritur <et> in mammarum [aut] fistulosas vias veniens
lactis accipit qualitatem.

11. Pubertatem et barbam nasci eodem tempore laxamento cutis quod
laxamentum fiet emissione seminis: ante enim fieri non potest.
Nunc igitur naturale nutrimentum per laxatas vias corporis exiens
aeris frigidi tactu nimia densitate coactum in ca pillos venit.
Denique eunuchi barbire non possunt, quia semen non emittunt.
Denique et infantes nati minime ambulare possunt ut reliqua
animalia, quae mox nata fuerint, ambulant, infantes vero minime
ob hoc, quia omnis calor in capite est consitutus. Omnes vero
artus flegmatico humore sunt corroborati eaque ratione neque
nervi seu musculi suum officium minime implere possunt nisi ex
cibo et potu incitatus fuerit calor, qui in superioribus locis
est constitutus, id est in cerebro, et derivando omnem corporis
regionem calefacit atque solvit. Neque mulieres barbire possunt.
Quamquam etenim semen emittere videantur, non tamen ita
emissionis tempore ut viri moventur, quo possit cutis fieri
laxamentum. Hinc igitur delicatiora et frigidiora sunt mulierum
sive eunuchorum corpora. Et non ostaculatae neque minime
incitatae si fuerint aut concussae a virili semine, ante hoc
tempus semen emittere non possunt, ut viri in fini vitae. Atque
in his necessario prohibetur usque ad superficiem corporis exire
nutrimentum et propterea supradicta loca capillis deseruntur.

12. Hic de septemmensium causa nascendi conicit compendiosam
foetus perfectionem fieri, quotiens summo temperamento
primordiorum confectum semen in matricem venerit. Ipsa quoque
similiter temperat aut etiam nutrimenta minime insidiosa. Etenim
nono mense magis partum fieri perfectionis est causa. Quae cum
forte septimo fuerit mense commota, raro quidem, sed
rationabiliter fiet. Octavo tamen mense non facile nutribiles
sunt, non est <enim> umbilicatus foetus pro ratione ponderis.
Septimo mense ad inferiora loca descendit ex superioribus
spatiis. Dehinc si fuerit perfectus erumpens membranas
nutribiliter excluditur. Hinc quassat membranas et totam
matricem, qua ex quassatione generatur tumor. Rumpere autem cum
non potuerit supradictas membranas ac matricem, siquidem nondum
conveniens habet pondus ac perfectam fortitudinem, necessario
permanens venit in octavum mensem et laborem facit praegnaci,
donec tumor quassatione genitus resolvatur. Qua desinente nonus
mensis rursum veniet levior.

13. Causa est autem partus secundum Hippocratem uteri perfectio,
ex qua fiet nutrimenti iniopia et eruptio membranarum. Quamdiu
enim parvus fuerit foetus, sufficiens carpet ex matre
nutrimentum. Cum autem ad perfectam venerit magnitudinem,
pluribus necessario indigebit quam valet gravida subrogare. Tunc
incommodis affectus est nutrimenti. Ad quam iniuriam commotus
rumpit membranas, sed celeritate eruptionis connivet. Fit etiam
umbilici marcor, cum iam non potuerit valere nutrimenta
ministrare.

14. Tempore autem infantem concipi atque collocari manifestum
est. Septizonium vero spetem spatiis contineri. Septimo mense
dentes nasci, aliquibus nono, septimo anno infanti dentes cadere,
bis septenis pubescere et nucleantius mamillis semen generare,
ter septenis et uno anno barbam maturare, septizoniis aegros
periclitare. Quid multis? Septem stellis omnia ministrari, sic
infantem in utero ferri atque componi <ad> cursum solis et lunae
et dodecazodion terminare. Est autem numerus septies
multiplicatus. Ita partu consummari. Sed figuram hominis infans
accipit primo quadragesimo aliquando, aliquando et trigesimo die,
sicut ait Hippocrates in libro quadragesimo nono de infantis
natura. Et vidi quandam mulierem in partibus Gazae triginta
dierum abortum fecisse masculum, cuius omnia membra ex integro
conformata conspexi. Nam et cor ipsius quasi granum papaveris
magnitudine existimavi.

15. Hos autem numeros, ut partus edatur, septies multiplicare
oportet, ita ut quicumque die trigesimo in utero materno figuram
hominis accipit, septimo mense nascatur. Hos dies septies
multiplicabis, et efficiuntur dies CCX, quis fiunt menses septem.
Qui autem quadragesimo die figuarm hominis acceperit, nono mense
intrante, decimo die nascitur. Septies multiplicabis dies,
efficiuntur CCLXXX, qui fiunt menses novem. Itaque die decimo, ut
diximus, septimo aut decimo mense qui nascuntur vitales erunt.

16. Manifestum est infantem in utero temporibus formari. Quomodo?
Intendite.primo mense iactus seminis nostri in utero materno
congregatur in umbilicum, in hoc est congregatio. Secundo mense
expressio et corporis. Tertio mense, quia priore formatum est
corpus, ei tribuitur anima. Quarto ungues accipit et capillos
ducit et motum facit infans in utero materno. Ideo quarto mense
praegnantes nauseantur. Quinto mense facit caracterem patris eius
aut matris aut adulterium demonstrat. Sexto mense adicit
nervorum conformationem. Septimo mense medulla consolidatur.
Octavo mense ossa durantur. Nono mense maturatum movet infantem
effectus naturae rerum beneficiis. Decimo mense de tenebris ad
lucem exit tardem aetatis ingressu. Non enim haec maturam habent
intrandi vel in altum tendendi partiliter.

17. Igitur cor aliquando cum ex pulmone impletur, si quid per
superficiem cutis venerit, recusat atque recludit, aliquando cum
pulmo deficiens cordi non dederit, siquidem eo tempore cum ad
accipiendum officium visitatur superioribus haustibus, tunc
rursus cor ex toto corpore sumit aerem sibi consuetum atque ita
respirationis perficit officium, differenti tempore inducens
frigus semper corpori necessarium. Sic enim supradicto exemplo
ignei splendoris seu radiis ex partibus loci in corde constituti,
in quo anima consistit, usque ad omnes fines corporis nostri
superveniet, et consensus in illis partibus fiet, in quibus etiam
irruentia perficiuntur.

18. Sed speciales quoque vel quae in ipsis geruntur exponens ait
unam esse ex corde atque eandem virtutem sensificantem, quae ad
animam transmittatur, sed pro viarum diversitate fieri
differentem. cum enim, inquit, in viis [suis] visalibus fuerit
constituta visus perficitur, cum in audibilibus auditus, cum in
odorantibus odor, cum in linguae partibus sapor, cum in toto
corpore tactus. Sicut enim una atque eadem cibi materia pro
differentia viarum nutrimenta ministrans nunc <in> nervos vel
arterias, nunc venas aut ossa vel musculos transit, <ita>
immutatur sensifica virtus animae secundum accipientum viarum
differentiam.

19. Itaque si per omne, inquit, corpus mundae essent viae ut in
oculis sunt constitutae, per totum corpus forsitan videremus.
Nunc autem quia secundum viarum differentiam hoc fieri non
potest, recte visum inquit hoc genere generari: cum ex corde
sensifica virtus limpida atque splendens ad oculos pervenit,
infusa per humorem vitreum, quem Graeci ὑαλοειδῆ vocant, exinde
rursum redit ad sphaeram, hoc est oculi ultimam interius tunicam,
quam Graeci κρυσταλλοειδῆ vocant seu φακοειδῆ aut δισκοειδῆ.
Tunc tenuans atque splendificans sphaeram ad eius centrum ac
mediam partem, quam appellamus facoidem, confugit. Exidne ad
pupillam omnis concidens celerrimo lapsu per eius raritates
accipit casum tamquam ex suffecto secundum sphaeram a vertice ad
tenuem pupillae viam conducta. Atque ita irruens visibilibus
rebus, hoc est quas videmus, earum facit apprehensionem. Sicut
inquit ignis vicina corpora exurit, distantia calefacit, remota
illuminat, longius autem constituta neque urit neque calefacit
neque illuminat, dissoluta omnino seu perdita virtute, sic etiam
anima in cordis altitudine habens rationabilem virtutem. Quae
tendit usque ad corporis fines, omnes sensus perficit. Sed ab his
decidens in aerem eundem vanescens in alios sensus scinditur
neque iam servans sensificam virtutem, dehinc quod in visu
sensifica virtus per multa veniet corporis membra ex angustiis ad
mundas vias et propterea pura atque illibata pervenit et
splendens proprio vigore servato. Accedit etiam quod secum
plurimum luminis ex anima trahat <atque> ex corde perfecto in
similitudinem radii per visificas vias irruat et ab hoc corpore
in aerem cadens longo itinere non intereat. Ad alios vero sensus
virtutes venientes per apertiores feruntur vias et plurimum
spiritali ac valida materia circumseptas, quorum admixtione
obscurentur: ob hoc mox e corpore in aerem venerint, intereunt
plurimo sibi aere permixto.

20. De linguae natura dicit. Item linguam sine suco naturali
esset constituit, dehinc mollem atque laxiorem, siquidem sit
gustandi capax. Sed sine suco fabricatam, ne traducta ab aliquo
qui in se esset suco alterari faceret indicium eorum quae
exstrinsecus irruerint. Mollem autem factam, quo facilius seu
celerius per eam sensifica virtus currens gustata apprehenderet.
Laxioris vero naturae atque raram, quo celerius praeventa
transvoratione eorum quae sumuntur indicium fieret.

21. De cerebri natura. Item cerebrum sine odore esse constituit
atque sine sono, siquidem in ipso sit apprehensio odorandi atque
tangendi seu audiendi. Sed sine odore, inquit, quid possit? Nunc
vero a supradicto officio ad suum oderem abiens non iam haberet
irruentium iudicium. <Factum> autem sine sono ut silentio capitis
voces acciperet ac probaret. De quo etiam testam natura iugem
omni ex parte circumdatam confecit, ut sumpta sensuali virtute
facile indicium fiat ad irruentem vocem.

22. Hic de vocis natura dicit. Vox nascitur ex totius corporis
spiritu vel pulmonum, qui sunt in modum follis ferrarii in dando
et accipiendo spiritum venientem et pereuntem in caput et
resonantem et sic vocis densitas ad universis auditur. Sic
denique nocte voces densitate aeris perseverante longius et a
longe constitutis audiuntur. Per diem autem aeris laxioris causa
dissipatae etiam proximorum difficilius audibiles fiunt.

23. Hic de tactu dicit. Tactum autem esse inquit sensum
capientem. Sed si lenia fuerint atque aequalia et tenuissima
exterius sive interius irruentia, corporum suavitatem facere: si
autem aspera et concisa, dolorem.

24. Hic de purgatione feminarum dicit. Fieri autem purgationem
feminis ait, siquidem concava atque inanis et fervens et venosa
sit matrix, ut ad inanitatem humecta veniens materia ingerat
fervorem. Venas quoque naturaliter materiosas corrigit, ut post
implementum vasculorum osculatione interius facta sanguis
excludatur. Ut autem per singulos menses hoc fiat, causa, inquit,
exstat, quod tales sint viae sive pori, ut mense repleantur et
post implementum rursum osculatio fiat ac deinde purgatio
sequatur. Quae adhuc novellis aetatibus fieri non potest neque
declinantibus, siquidem in novellis nondum sint viae dilatatae
atque capaces materiae plurimae. Item in declinantibus, siquidem
conciderint: viae iam frigiditate torpent. Naturaliter autem
suspicatur matrici compati mammas.

25. Hic de semine dicit. Item masculorum semen suam habere
naturam, ut ossa vel nervos aut carnem et his similia, et non ex
alienigenis fieri, quae graece ἑτερογενῆ vocant. Ostendit enim ad
generandum mense nono vulnam femineam convenire. Seminis autem
iactus ait [nisi] non solum iaculando fieri: non enim sufficit
hoc in tantum penetrare, ut fundum matricis teneat, sed ipsam
quoque iactum semen sive excussum rapere ad se adducendo atque
suae inanitati concedere, ut iaculum piscatorium, quod graece
ἀμφίβληστρον vocamus, et ut medicinalis cucurbita apposuita
carnes ad se adducit adiuvante fervore et ut λύχνος, id est
lucerna, et flamma oleum ducit ad se. Dehinc forsitan etiam, ut
delctatione conceptus fiat, siccitas rapi team. Quod etiam ad
procidentiam quandam seminis afficiantur feminae, probatur ex eo
quod ante coitum agantur stimulis. Sic denique si prior feminini
seminis cursus in vasculis concidat, masculi ex eo nascuntur,
superveniente virili semine: si vero antecesserit virile semen et
in vasculis <con>ciderit prius, superveniente femineo semine,
feminae nascuntur. Hoc est rationi humanae consentiens quod
virili semine puellae nascantur, ex femineo semine pueri
nascantur. Si itaque utrorumque semen permixtum obviando sibi in
vasculorum cavitatem ceciderit, hos viragines appellamus. Exinde
prudentes atque pulchri nascuntur ex uno consensu, nihil in se
retinentes iracundiae. Denique si ex uno consensu permixtio
seminis non fuerit, sed vacanti animo incitatum fuerit seu in
vasculis conciderit, debiles atque sine intellectu nascuntur, eo
quod ipsum semen invitum moveatur, non ut pingue rationaliter,
sed aut cholericum aut aquosum aut coenosum aut corruptum,
saepius muti aut surdi aut caeci, eo quod non sit integrum semen
nec tempore competenti.

26. Γένος διδύμων geminos [nos] dicimus eo quod in orificium
vulvae duo aditus abire noscuntur exvicissim. Atque si divisum in
duas vel tres partes semen in vasculorum capita ceciderit,
gemini vel trigemini nascuntur.

27. Ietericum inquit fieri turgescente iecore, id est tumente,
seu vesicula, quam fel appelamus, seu saxitate stomachi, id est
debilitatione, quippe superatione nutrimenti <fel> impeditur et
non potest ad digestorias vias seu rationales pervenire, et fit
totius corporis obduratio, stomachi, epatis, splenis atque
pulmonum sive intestini caeci, quod graece τυφλὸν ἔντερον
vocamus. Et propterea prohibetur fel ad vacsulum permeare, quod
graece χοληδόχον vocamyus, et ita coagulato sive perfundi corpora
aut viridescere qtaue deformes et pallentes cutes facere.

28. Somnos inquit fieri animae atque corporis indulgentia, id est
sedato fervore, qui insomnietatem facit, qui calefacit et
desiccat meningas cerebri. Temperatis et humectis meningis dulcis
somnus corpus fortificat atque reformat.

29. Bulimum inquit fieri ex ariditate et siccitate totius
corporis et obtrusis viis ex melancholia, qui est tardus ad
curandum: ex quibus viis fames sive appetentia ciborum fiet.

30. Dysenteriam inquit fieri vel lienteriam nimietate frigoris ac
liquidorum humorum, quos graece μυξώδεις vocamus, quae
descendendo et exurendo intestina dysenterias vel lienterias
facit ex defluenti carne venientium atque ventri irruentium: quae
nutrimentis admixta seu cibis sumptis corruptione sui neque
sursum naturales vias accipere sinit nutrimentum aut corpori
propriari.

31. Chordapson autem et ileon fieri tumore generato dixit in ore
coli argillosorum <aut> liquidorum humorum obtrusione. Sed
chordapson <in> inferiore osculo fieri dixit, quod est oppositum
vel spectans intestinum, cui nomen est archon, siquidem neque
stercora in ipsum neque ventus irruat neque clysteris iniectio
accipiatur, omnibus considentibus et obstantibus iniectionali
aulisco. Ileon vero in superiore osculo fieri, quo liquor tenue
denique exspectat intestinum, et inflationem seu ventos et
stercora aliquando irruentia accipiat et clysterem quoque,
siquidem inferius osculum non sit obtrusum. Sed libro de igni et
aere a<it> ileon fieri concepto seu retento spiritus iaculo et
prohibente nutrimenti naturalem meatum. Hoc saepius contingit
insipientibus et qui causas non intellegent aut per verecundiam
seu potentem personam, sicut in clepsydris, cum acceptus spiritus
prohibettransitum liquidorum humorum, seu sursum exusto atque
conglutinato nutrimento aliqua empye intestini, quo eius fieri
recessus non sinatur, vel duratis intestinis nimia vi spiritus,
ita ut prohibeatur irruere nutrimentum.

32. Hic dicit quomodo esca vel potus per omne corpus
distribuitur. Tria inquit officia atque discretiones in corpore
nutrimentum sustinere, quorum primum in ventre mixtum constituit
calefacto atque decocto, secundum in venis, tertium in
particulis, quae pro membrorum dispositione supradicta accipiunt.
Sed ex primo officio atque discretione si quid inutile fuerit,
in stercora per intestina devenire. Ex secundo autem, quod venis
perficitur, superfluum in urinam transire atque in vesicam
decurrere, quae sub ventre ab artifice posita ad se humorem
attrahit, vel ex omni parte ad orificium eius decurrit <et> sicut
humor tenuatus a lacte discernitur. Item ex tertio officio, quod
in partibus posuimus, quae in se supradicta suscipiunt
nutrimenta, si qua superflua fuerint, tanquam aliena per sudorem
egeruntur. Tribus ergo, ut supra diximus, officiis ac
discretionibus constitutis…aut non digeri cibos in alborem, quos
putredinem seu fermentosam sumere qualitatem, <quam> ζύμωσιν
appellavit, ante ipsum ceteri probaverunt, sed in exaltationem
transire seu mutari, ut neque adduci spiritus neque humoris esse
videatur, sed inter utramque naturam neutrum probetur. Horum
igitur utrumque custodiens anima externum frigus inducit, hoc est
aeri partita est. Hunc adducit non solum per nares, verum etiam
per totum corpus officio commutato. Quando enim per nares
inferius adducitur, per fauces ad pulmonem fertur, exinde pars
cordi, pars thoraci transmittitur. Tunc impletis locis inductus
aer per vias totius corporis insensuales totus egeritur. Quando
autem ex pulmone atque corde et ventre redditur, rursum per
fauces reciprocus fertur ad narium atque oris vias: tunc via
servata rursum per totam corporis superficiem inducitur per eius
modi qui per supradictas vias exierit. Sic etiam per podicem
atque intestina ac ventrem. Quod etiam per totam corporis
superficiem seu cutem respiratio fiat, manifestum est ex eo quod
medicaminum atque unguentorum virtutes usque altiora viscera
perveniant. Necessario materiae <eo> tendunt et oppressione
ventris perurgentur. Etenim per superficiem seu cutem corporis et
rationabiles vias, id est digestorias, invisibili dispendio in
sumptione facto sequitur, ut inanitas non valeat substantiam
retinere, id est cibum vel potum, cum semper irruenti materiae
cedit, atque ita opprimente ventre nutrimenta partis universo
corpori traduntur. Sic itaque compromesso stomacho, id est domino
corporis, escas quas suscepit crudas atque acidas seu blennosas
ad superiora reiectat atque evomit impellente fervore.

33. Ἰερὰν νόσον inquit fieri, quam non redibitionem vocamus, cum
per inane <sanguis> in obtrusione venae, quae ex corde sumit
initium, seu pulmonis, cum cogatur transgredi per eum a corde,
reciprocet ad arteriam quae spiritum spargit per omnem corporis
regionem, et ob hoc non sinens spiritum recto ac solito cursu
moveri ad corporis finem sequitur ut turbatus mentem commoveat et
casum corporisfaciat atque adductiones et raptus diversos. Aut
si forte omnia quae in nobis liquida seu argillosaet crassiora et
ferventia sunt, haec fuerint obtrusa secundum eos meatus quibus
et respiratio credita sequatur. Certante enim inquit interiore
spiritu seu fervore cum festinatione exeundi et obviante frigore
<cum> festinatione intrandi turbari mentem et spiratione
retentatos artus fieri seu casum seu malefactionem vel eclipsim
animae, usque dum calor ex altioribus locis mutuatus seu adductus
obduratas vel clausas vias subtilitate caloris interrumpendo
pervias <faciat>, qua sanguis vel spiritus consuetudinarium sibi
iter consequatur. Haec fit epilempsia compatiente sibi bulimi
passione, quae fit ex ariditate et siccitate totius corporis ab
anno trigesimo usque ad quinquagesimum. His frequenter ego
carpesion epithymo permixto seu sampsuco vel abrotano seu carei
semen cum asaro in yssopi aqua decocto ieiunis bibendum dedi et
ad meliora provocavi, opium cyrenaicum odorandum naribus
opposuimus. In locis refrigeratis bene olentibus repausandi locum
accipiant seu ubi flores herbarum dispersi fuerint. Ab
inquietudine vociferantium custodiendi erunt.

34. Sternutationem reflatione inquit fieri liquoris in cerebro
constituti cadentis per nares. Simili modo etiam aurium tinnitum
superantibus liquidis in capite ac reflatis decidente spiritu.
Hinc saepe etiam aurium dolorem nasci vel ex concepto spiritu et
assumptione atque erumpente et extendente partes, item fluentis
humoris acrioris causa per auditorias cavernas exulceratis
finibus transeunte humore in loca vulnerata. Oscitationes etiam
fieri coacervati spiritus atque erumpentis causa et illati per
solitas vias decurrentis movente spiritu a parte sive extra
cordis pulsum. Ob hoc cum lacrimarum fluore ad superiora fertur.

35. Tetanici vero fiunt statione sanguinis arteriae, qui ex corde
fertur fieri. Spasmum opisthotonum fieri inquit spiritus
conceptione sive <as>sumptione interius secundum spinam
constituti et qui venarum iferiores regat partes. Quando enim,
inquit, conceptus spiritus in exitum coeperit perurgeri nec tamen
valuerit exire, angustiarum causa irruens venarum summitatibus
totius corporis aeque motoris seu sensualis viae occlusionem
atque attractionem nervorum atque muscolorum facit.

36. Peripleumoniam vero inquit fieri astante sanguinis
plenitudine aut nimio tumore <in venis> facto, quae pulmonem
penetrant, quoniam respiratio impeditur oppressione pulmonis et
densatis eius vasculis, hoc est venis. Item aliam obtrusionem
spiritus generari, aliam liquoris acrioris incerti et transitum
viarum non habentis.

37. Similiter et pleureticae passionis duplicem dedit
substantiam. Ictericum inquit fieri, qui apud nos auriginosus seu
arquatus vocatur, nam vulgo morbum regium vocant, [fit] obtruso
meatu, qui ad ventrem ducit ex eo, qui ad fellis folliculum
tendit. Suspicatur enim, si quid in sanguine fuerit acrius
factum, hoc per spirationem tenuem, quam graece ἀναθυμίασιν
vocamus, ad iecoris ferri vesicam, quam fel appellamus, atque ex
ispa exuberatione facta aliud ad vesicam, aliud ad oculos, aliud
ad superficiem totius corporis effundi invictuale fortificandi
corporis causa seu per viam naturalem pergere, quoniam exilia
corpora atque debilia ex hac materia admonitionem atque
deformationem et fellis egestionem atque exuberationem in se
suspiciant.

38. Singultum vero inquit fieri spiritu accepto in quasdam
vocales vias et decidente paulatim in vascula, ubi frigidus
liquor repositus est, sicut ex aqua videmus vesiculas exsurgentes
decidente pluvia aut stillicidio.

39. Hydropem inquit fieri sanguinis corruptione per frigidum
torporem. Fervore enim naturali nutrimentum in sanguinem cogi
aestimat: quo extincto per morborum tarditatem supradicta materia
inaquatur, destinata in sanguinis [ventris] substantiam, ac
deinde in loca venarum, quae peritonaei membranae et intestinis
interiecta sunt, [et] diffuso liquore et obtrudente hydropem
nasci sive perfici ad tumorem totius corporis.

40. Divisam esse dicimus medicinam in partes quatuor: regularem,
quam diaetam vocamus; manuum officium, quod chirurgiam vocamus;
medicamen, quod farmaciam vocamus; praenoscentiam, quam prognosin
dicimus. Corpus autem nostrum ex tredcim commixtionibus constat:
nervis, renibus alternis, pinguedine, ossibus, unguibus,
cartilagine, capillis, suco, <spiritu> sanguine, medullis,
membranis.

41. Animae regimen in corde consistit, quae per subtilitatem
spiritus seminata est per omnem corporis regionem, quod graece
dicimus τί ἐστι ψυχή; πνεῦμα λεπτομερὲς παρεσπαρμένον ὅλῳ τῷ
σώματι καὶ ἐξ οὗ κίνησις, αἴσθησις.

42. Digestionem inquit fervore fieri et separatas esse corporis
materias, sanguinem in venis contineri, spiritum in arteriis.

43. Sed pulmonem esse velut cellarium spiritus ad arterias
mittendi seu replendi omnem corporis regionem, ex quo spiritu
omnes nostri artus commoventur.

44. Freneticam passionem inquit fieri tumore in corde effecto et
suffocato sanguine seu calore consuetudinario, ex quo cerebrum
sensum et intellectum praebet. Aliud est enim quo intellegitur,
aliud quo sentitur. Sic itaque duo cerebra sunt in capite
constituta, unum quod intellectum dat, aliud quod sensum praebet.
Idque quod in dextra parte iacet, ab eo sentitur, a sinistro
vero intellegitur: ob hoc sub ea parte subiacente corde et semper
vigilante, audiente et intelligente, quia et aures habet ad
audiendum. Quod et pericardia habet ventris, id est receptacula
sanguinis et spiritus singulis in partibus secundum aures, nunc
ex venis promere sanguinem, nunc ex arteria spiritum, ut graece
dicimus ἀρτηρία μικρὸν μὲν <τὸ> αἷμα, πολὺ δὲ τὸ πνεῦμα, αἱ δὲ
φλέβες πολὺ ἔχουσι <τὸ> αἷμα, μικρὸν δὲ τὸ πνεῦμα, id est arteria
multum habet spiritum et modicum sanguinem, venae autem multum
habent sanguinem et modicum spiritum, sicuti memoravimus in libro
undecimo quem epidemion appellavimus qui sunt libri sex.

