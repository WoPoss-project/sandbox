digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

Excerpta: appendix Apicii

Vinidarius

Correzione linguistica: Beatrice Strona

Codifica XML: Nadia Rosso

2015 digilibLT, Vercelli

Fonte: Apicius, L' art culinaire, texte établi, traduit et
commenté par J. André, Paris 1987 (I ed. 1974) (Collection des
Universités de France).

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

 1. BREVIS PIMENTORUM QUE IN DOMO ESSE DEBEANT VT CONDIMENTIS
NIHIL DESIT:  

crocu, piper, zingiber, lasar, foliu, baca murte, costu,
cariofilu, spica Indica, addena, cardamomu, spica nardi.

 2. DE SEMINIBVS HOC:  

papaber, semen rude, baca rute, baca lauri, semen aneti, semen
api, semen feniculi, semen ligustici, semen eruce, semen
coriandri, cuminu, anesu, petroselinu, careu, sisama.

 3. DE SICCIS HOC:  

lasaris radices, menta, nepeta, saluia, cupressu, origanum,
zyniperum, cepa, gentima, bacas timmi, coriandrum, piretru,
<folia> citri, pastinaca, cepa Ascalonia, radices iunci, anetu,
puleiu, ciperum, aliu, osprea, samsucu, innula, silpium,
cardamomum.

 4. DE LIQVORIBVS HOC:  

mel, defritu, carinu, piperiu, passu.

 5. DE NVCLEIS HOC:  

nuces maiores, nucleos pineos, amicdula, abellana.

 6. DE POMIS SICCIS HOC:  

damascena, datilos, uba passa, granata. Haec omnia in loco sicco
pone, ne odorem et uirtutem perdant.

 BREVIS CIBORVM  

I. Caccabina minore.
II. Caccabina fusile.
III. Ofellas garatas.
IV. Ofellas assas.
V. Aliter ofellas.
VI. Ofellas. Garaton.
VII. Pisces scorpiones rapulatos.
VIII. Pisces frixos cuiuscumque generis.
IX. Item pisces frixos.
X. Pisces assos.
XI. Pisces. Inoteganon.
XII. Sardas.
XIII. Item pisces. Inoteganon.
XIV. Mullos anetatos.
XV. Aliter mullos.
XVI. Murenas et anguillas.
XVII. Lucustas et isquillas.
XVIII. Pisces elixos.
XIX. Patinas oborum.
XX. Porcello coriandratu.
XXI. Porcello inocuctu.
[XXII. Porcello eo iure.]
XXIII. Porcello tymmo sparsum.
XXIV. Porcellu oxizomo.
XXV. Porcellu lasaratu.
XXVI. Porcellu iuscellatu.
XXVII. Agnu simplice.
XXVIII. Haedu lasaratu.
XXIX. Turdos aponcomenos.
XXX. Turtures.
XXXI. Ius in perdices.

 1a. CACCABINA MINORE:  

Olera diuersa elixa compone et pullina inter se, si uolueris
condis liquamine et oleo et bulliat. Teres piper modicum et
folium et cum tritura conmisces ouum et tribulas.

 1b. ALIAS. TRITVRA VNDE PERFVNDES CACCABINA:  

Teres ergo folium quantum conpedat cum cerifolio una et quarta
parte de lauri baca et medium caulis elixi et folia coriandri et
solues de iuscello eius et uaborabis in cinere calido et ad ora
ante quam fundas in uasculo, perfundis conditum et sic ponis.

 2. CACCABINA FVSILE:  

Malbas, porros, betas siue coliclos elixatos, turdos adque esicia
de pullu, copadia porcina siue pullina et cetera que in presenti
habere poteris, compones uariatim. Teres piper, ligusticum cum
uini ueteris p. duo, liquamen p. I, mel p. I, olei aliquantu.
Gustata, item permixta et temperata mittis in patinam et fac ut
modice ferueat et, cum coquitur, adicies lactes [S cum linea
transuersa] uno, oua dissoluta cum lacte perfundes. Patinam, mox
constrinxerit, inferes.

 3. OFELLAS GARATAS:  

Ponis ofellas in sartagine, adicies liquamen libra una, olei
similiter, mellis aliquantum et sic frigis.

 4. OFELLAS ASSAS:  

Exbromabis diligenter et in sartagine mittis. Friges inogaru.
Postea simul cum ipsu inogaru inferes et piper aspargis.

 5. ALITER OFELLAS:  

[si] In liquamine frigantur et calide melle unguantur et sic
inferantur.

 6. OFELLAS. GARATON:  

Lasar, zingiber, cardamomum et uno acitabulo liquaminis misces
cum his omnibus tritis et ibi ofellas coques.

 7. PISCES SCORPIONES RAPVLATOS:  

Coquis in liquamine et oleo et, cum mediauerit coctura, tolles.
Rapas elixas madidas et minutissime concisas manibus depressabis
ut umorem non habeant, et cum pisce obligas et bulliat cum oleo
abunde. Et iam bulliuit, teres ciminum, lauri baca dimidia, addes
propter colore crocu, amulabis de oridia propter spissitudinem.
Superfundes et tunc inferes. Addes modicum acetu.

 8. PISCES FRIXOS CVIVSCVMQVE GENERIS SIC FACIES:  

Teres piper, coriandri semen, lasaris radices, origanu, ruta,
cariotam, suffundes acetum, oleum, liquamen, adicies defritum.
Haec omnia temperabis et in caccabulo mittis et ferbeat. Cum
calefeceris, eosdem pisces superfundes, asperso piper, et
inferes.

 9. ITEM PISCES FRIXOS SIC FACIES:  

Teres piper, ligusticu, baca lauri, coriandrum, mel, liquamen,
uinu, passu uel carenu temperas. Coques igni lentu, amulo orizie
obligas et inferes.

 10. PISCES ASSOS:  

Teres piper, ligisticum, saturegia, cipam siccam, suffundes
acetu, adicies cariota, anetu, ouorum uitella, mel, acetum,
liquamen, oleu, defritu. Haec omnia in uino mixta perfundes.

 11. PISCES INOTEGANO:  

Friges pisces, teres piper, ligisticum, rutam, condimenta
uiridia, cepa sicca. Adicies oleo, <uinum>, liquamen et inferes.

 12. SARDAS SIC FACIES:  

Teres piper, ligustici semen, origanu, cepam siccam, ouorum
cottorum uitella, acetu, oleum. Haec in unum temperas et
perfundes.

 13. PISCES INOTEGANO:  

A crudo pisces quos uolueris labas, conponis in patinam, mittis
oleum, liquamen, uinum, fasciculos porri et coriandri, coquitur.
Teres piper, origanu, ligisticum et fasciculos quos elixasti,
teres et suffundes inpesa de patina. Facis ut obliget. Cum bene
tenuerit, piper asparso inferebis.

 14. MVLLOS ANETATOS SIC FACIES:  

Rades pisces, lababis, in patinam conponis, adicies oleum,
liquamen, uinu, fasciculos porri et coriandri, mittes ut
coquatur. Adicies piper in mortario, frecabis, adicies oleum et
parte aceti, uino, passo temperauis. Traicies in caccabo, ponis
ut ferueat. Amolo obligabis et patinam piscium perfundis, insuper
piper aspargis.

 15. ALITER MVLLOS:  

Rades, labas, conponis in patinam, adicies oleo, liquamen, uinu,
in coctura fasciculum porri et coriandri, inponis ut coquatur.
Teres piper, ligisticum, origanum, adicies de iure suo [hec de
patella], uino, passo temperas, mittis in caccabo, ponis ut
ferueat, amulo obligabis et patella postea perfundes, piper
aspargis et inferes.

 16. MVRENA AUT ANGVILLAS VEL MVLLOS SIC FACIES:  

Purgabis, conponis in patinam diligenter. Adicies in mortario
piper, legisticum, origanum, menta, cepam arida, effundes uinu
acetabuli, liquaminis dimidium, mellis tertiam partem, modice
defritu ad cucliare. Debent autem hoc iure coperiri, ut super
cocturam supersit aliquid iuris.

 17. LOCVSTA <ET ISQVILLA>:  

Teres piper, ligisticum, api semen, effundes acetum, liquamen,
ouorum uitella et mixta in unum perfundis et inferes.

 18. IN PISCIBVS ELIXIS:  

Teres piper, ligisticum, api semen, origanum, suffundes acetum,
adicies nucleos pineos, cariota quod satis sit, mel, acetu,
liquamen, sinapem. Temperabis et uteris.

 19. PATINA SOLIARVM EX OBIS:  

Rades, purgas, conponis in patinam, adicies liquamen, oleum,
uinum, fasciculum porri et coriandri semen, mittis ut coquatur.
Teres piper modicum, origanum, suffundis ius <de> suo sibi,
adicies iuri dicem cruda oua, dissoluis et in unum corpus facies.
Traicies in patinam super solias, ad ignem lentum pones ut
decoquat et, cum duxerit, piper aspargis.

 20. PORCELLVM CORIANDRATVM:  

Assas porcellum diligenter, facies mortarium sic, in quo teres
piper, anetu, origanum, coriandrum uiride, admisces mel, uinum,
liquamen, oleum, acetu, defritu. Hec omnia calefacta perfundes et
aspargis uua passa, nucleos pineos et cepam concisam et sic
inferes.

 21. PORCELLO INOCOCTO:  

Porcellum accipies, ornauis, coque in oleo et liquamine. Cum
coquitur, adicies in mortario piper, ruta, baca lauri, liquamen,
passu siue carenu, uino uetus, simul omnia teres, temperas et
traicies in patinam eneam, mittis eum (22) porcellum, eo iure
percoque. Cum autem leuas, obligabis amalo et sic in uas
transferes et inferes.

 23. PORCELLVM TIMO SPARSVM:  

Porcellum lactentem pridie occisum elixas sale et anetu et in
aqua frigida adsidue intingis ut candorem habeat. Deinde
condimenta uiridia, timmum, polleium modicum, oba dura, ciba
concisa minuta, ea omnia superspargis et condis liquamen emina
una, olei pondo uno, passo pondo uno, et sic ministras.

 24. PORCELLO OXIDIOMVM:  

Porcellum accuratum ornauis et mittis in iuscellum sic condito:
adicies in mortario piper grana L, mellis quantum conpedat, cepas
siccas III, coriandri uiridis siue sicci modicum, liquaminis
emina, olei sextarium I, aque emina I, simul temperas in
caccabulo. Mittis in eo porcellum. Dum bullire ceperit, saepius
agitauis ut spissum fiat. Si aliquid minus iuris facere ceperit,
tunc adicies emina I aque. Sic percoque et sic porcellum inferes.

 25. PORCELLVM LASARATVM:  

Teres in mortario piper, ligisticum, careum, misces ciminum
paululum, lasar uiuum, lasaris radicem, suffundis acetum, addis
nucleos pineos, cariotam, mel, acetum, liquamen, senape factu.
Oleo omnia temperas et perfundis.

 26. PORCELLV IVSCELLATV:  

Mittis in mortario piper, ligisticum aut anesum, coriandrum,
ruta, baca lauri, fricauis, suffundis liquamen, porro, passi siue
mellis modicum, uinum modicum, olei aliquantum. Cum coxeris,
amulo obligauis.

 27. AGNU SIMPLICE:  

De agno decoriato facies cupadiola, lababis diligenter, mittes in
caccabo. Adicies oleum, liquamen, uinum, porrum, coriandrum
cultro concisum. Cum bullire ceperit, sepius agitabis et inferes.

 28. AEDVM LASARATVM:  

Edi intestinas bene purgatas imples piper, liquamen, lasar, oleum
et intra aedum mittes et bene consues et cum aedo simul
cocuntur. Et cum decoxerit, adicies in mortario ruta, baca lauri
et leuato edo adque exugato ipso iure perfundis et sic ponis.

 29. TVRDOS APONCOMENOS:  

Teres piper, lasar, baca lauri, admisces cum inogaru et sic turdo
per guttor imples et filo ligauis. Et facies ei impesa in qua
decocantur, quae habeat oleum, sales, aqua, anetu et capita
porrorum.

 30. TVRTVRES:  

Aperies, ornauis diligenter, teres piper, lasar, liquamen
modicum, infundis ipsas turtures ut combibant siui et sic assas.

 31. IVS IN PERDICES:  

Teres in mortario piper, apio, menta et ruta, suffundis acetum,
addis cariotam, mel, acetum, liquamen, oleum. Simul coques et
inferes.

