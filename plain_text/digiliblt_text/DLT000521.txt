digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

De Taxone (Recensio β)

Anonymus

Correzione linguistica: David Paniagua

Codifica XML: David Paniagua

2011 digilibLT, Vercelli

Fonte: Corpus medicorum latinorum. Vol. IV. Antonii Musae De
herba Vettonica liber, Pseudoapulei Herbarius, Anonymi De taxone
liber, Sexti Placiti Liber medicinae ex animalibus, ediderunt E.
Howald et H. E. Sigerist, Leipzig et Berlin 1927.

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

 De Taxone  

Partus rex Aegyptiorum Octauio Augusto salutem. Plurimis exemplis
expertus sum uictoriam tuam et prudentiam et tamen arbitror
numquam incidisse manus tuas tantae uirtutis remedium, quod ab
Aesculapio repertum est, quod ego cum maximis indiciis, cum
adessem in exercitu meo, expertus sum, conditioni tuae dignum.
Operae pretium iudicaui [...] bestiolam hanc quadrupedem, quam
nos taxonem adpellamus, quidam etiam melem dicunt, et ideo ne
quis maleficus te tuosque nocere possit †neque defectionibus quod
exercitui meo in armis contingat.†

Quem prendis et ieiuno extrahis dentes, quos magnos habuerit, et
cum extraxeris, has preces dices: "Butabar torthon hydran
cermalis metonbor loro namdison tha saniorden". Haec nouies dices
uerba et hos dentes melis pertundes et ex auro in brachio
ligabis tibi et tuis adhaerentibus sic ut corpus tangat et nec
sidus nec caniculae tempestas nocebit nec pestilentia neque
occursus malus nocere poterit, aut si quid fuerit, statim dens
rumpit.

Pedem eius dextrum isdem uerbis incantabis et in quacumque
contentione uel pugna fueris, superior eris, cum habueris tecum
ipsum pedem.

De adipe quoque eius equum aegrum perungues et statim ei febres
declinant, dumtaxat sibi uita superest, nam eius prorogat tempus,
et si maior fuerit morbus, celerius recedet.

Cerebellum eius in oleo decoquis sextariis III in olla rude.
deferueat, donec tertia pars eius remaneat, et reliquum percola,
et si quis capitis dolore uel pedum uexatur, a balneo curet caput
uel pedes per triduum, et si antiquus dolor fuerit. Et eis
proderit, qui comitiali morbo laborant, et quod insanabile
uidetur et quod inueteratum fuerit, in uase rude cum feruescit.

Has preces dices: "Horner laxi abcol fecesitias et ior
dodienlaecaon utus celi libera."

Pellem eius canibus circumdari, ne pestilentia laborent. Ex ea
pelle pelliculas in calce habeto et ex oleo eius curato pedes,
tibi non laborabunt.

Si cui malefactum fuerit et non potuerit rebus uenereis uti,
testiculos eius cum melle decoque et ex aqua fontanali, quae est
perennis, si ieiunus per triduum bibat, remediatur, sic ut
deficere non possit.

Sanguis eius, sicut omnibus notum est, cum sale minuto miscebis.
Equis et mulis et bubus et quibuscumque animalibus et
quadrupedibus maxime, qui uidebuntur pestilentia laborare, per
triduum continuo per cornum coicito, prout fuerit magnitudo
pecoris, statim remediabitur.

Iocinera eius circa fines urbis tuae <obrues> aut secundum
terminos fundi tui. Plures autem partes habet iocineris, quam
alius quadrupes. Haec a grandine non periclitantur.

Cor eius ad ipsam portam obrue, per quam tu ipse ire aut uenire
consuisti. Omnem pestilentiam carebunt, etiam et si quid
antiquitus fuerit, expiabitur.

Pellem eius decoque ex aqua fontana, domum lustra ex ramis lauri,
et tibi et domui tuae proderit.

Volo credas, amice carissime, hunc bestiolum perpetuo prodesse
populo Romano. Si castimonialibus †carne eius his diebus V usi
fuerint, et ex eo quod urbem lustrant et ad portas singulas
defoderit omnem pestilentiam remota, maxime ab igne tutum erit,
non erit periculum exercitibus tuis, prodest aduersus
pestilentiam, quam barbari inferent †pugna†.

