digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

Epitome anonyma (quae gynaecia uocatur) recensio L

Vindicianus

Correzione linguistica: Sara Mecca

Codifica XML: Nadia Rosso

2017 digilibLT, Vercelli

Fonte: Theodori Prisciani Euporiston libri III, cum physicorum
fragmento et additamentis pseudoTheodoreis, editi a Valentino
Rose ; accedunt Vindiciani Afri quae feruntur reliquiae Lipsiae
1894, pp. 428-463 (Bibliotheca Scriptorum Graecorum et Romanorum
Teubneriana).

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

 {€Incipit genecia vindiciani auctoris.€}  

1. Quibus ossibus vel quibus conpaginibus vel quibus venis
homines continentur vel quomodo in utero materno infantes
quacolantur (coagolantur) vel formantur. cum sint huius artis
medicine. Greci etiam auctores. placuit propter quondam (quendam,
quorundam) huius modi sermone (-nis) ignorantiae (-ara) in
latinitatem (latinum) interpretare (-i). et sic omnem rationem
exponere.

2. Maiores (-ibus) enim nostros (-is) hoc est priores (-ibus) in
alexandria agentibus medicina. id est {€Lupo. Peone. Filiatro.
Erasistrato. Ypocrate. et Apollonio€}. et ceteris auctores
(-ibus). placuit eis secare amortuis (=mortuos et lan<i>are). ut
scirent quomodo quis mortuus est. Sed nobis hoc facere non licet
quia prohibitum est. et ideo de hoc exemplaria ratio redditur.
quomodo contineatur. quibus commissuris (commensuris) aut
compaginibus. vel articulomentis (=-amentis). vel quibus venis. a
principio omnium verborum incipiamus.

3. Caput vero viri habet commissuras quinque. sic autem scripsit
summus auctor {€Erophilus€} sicia. et habet masculus in calvaria
commissuras quinque. alterutre se continentes. Femina vero in
circuitum rotundum a quo agnoscitur. habet autem calvaria supra
positum membranam. quod greci metanem appellatur. cui coherent
membrana quibus superposita est cutis quae habet capillos non
solum propter decorem positi sunt. sed ut frontem cooperiant
conspersi membranis. ut hiberni temporis celebrum vestiendo
calefaciat. et ex(s)tate tempore solis calorem celebrum ipsum non
vitiari permittat.

4. Huic ergo calvariae dextra levaque tempora que continentur
spiritalibus venis celebri. quibus subpositae sunt supercilia
pilos vestitas. pro qua re? Vt si copiosus sudor per fronte
descenderit. ut sudor ipse abhesitatione pilorum contineatur. ut
eos ledere non posset.

5. Oculi autem ipsi continentur sub vase celebri in duo foramina
per quibus oriuntur tenuissime venae qui eos dextra sinistra
volvunt conspicientes ubique. Oculi vero ipsi habent tunicas
quattuor vel quinque et humoribus tribus. quomodo est intendite.
prima tunica est quae appellatur cerato. id est secunda raeco. id
est tertia trito. id est quarta disco. id est quinta christallo.
id est. numerus autem sunt tres. hisquato. id est hylodis.
chrismadis

7. Quibus oculis subpositi sunt ossa quae mole vocantur. coherent
autem dentibus. Dentes vero viri sunt triginta duo. mulieris
autem treginta. {€Apollonius€} autem medicus ait. gemini dentes
usque ad caninos singulas radices habent. alii vero interiores
qui molares dicuntur habent binas ad ternas radices. alii vero
quaternas per ordinem positi.

8. Nam palatum a quibusdam uraniscus appellatur. huic subiacet
lingua. cuius radix ridiaglossa dicitur. sequitur autem canalis
spiritalis. qui se modo aperit. modo cludit. cum manducare
coeperit. Stomachus autem petauro similem coniunctus est canali.
unde hoc possumus scire quod se aperit canalis ipse et recludit.
quando autem epulamur contingit ut risus nascatur in hoc canale.
si consuetudo suco quae ex cibo fit. vel potione aliquid
dex(s)traxerit. statim tussis sequitur. interpediente spiritu.
illud quod obheserit nescio quid donec in sua dérevocetur parte.

9. Hic autem linguae id est epyolos (epyglose) se dextra levaque
tuscille sunt posite. quod autem super pendet illis. uva dicitur.
Pendet autem super duos canales. isti numquam potione et cibus
stomacho ferunt quem epigessi (epyglissi) continent. et
spiritalem dicitur. alius vero canalis deretro iunctus est spinae
qui stomachus dicitur. spina coniungitur gulgilioni. gulgulio
vero pulmoni.

10. Pulmo autem ipse in modum fabri ferrarii follis similis est
alterutro spiritum tradet <alii foras> adimplet pectoris locum.
Nam stomachus ventri coniunctus est. sed inter duas pinnas
pulmonis in medio positus est.

11. Cor autem nostrum habet venas quattuor. duas spiritales et
duas sanguinales. per quam per totum corpus facta est
concatenatio venarum. et per ipsas sanguis effunditur. et sic
vene ipse pulmus reddent. pulsus autem nutritur a corde. dum modo
sanguinem percipiant. modo repellant. Cor autem iunctus est
pulmonis. et in sinistra parte inclinatus est. sub sinistra
mamillas. et circa eum locum positus est quod greci pencardiu
vocant. cingentes extremas partes pulmonis.

12. Sub his positae sunt praecordia quod greci diafragma vocant.
continenti pulmonem et cor subiacet autem his venter et stentinus
continentes latera et spina. Venter autem habet orificia duo.
unum proximum membranum quod greci protocardion vocant. in
sinistram partem inclinatum quod greci pulsurun vocant. alium
vero in dextram partem circa iecor positum est, et extensum usque
ad locum. quod greci lagon dicunt. latine ilia continent dextra
renes sed iocineris fertur. vessicam vero planam. viridem
humorem. qaod fel dicitur. in sinistra vero partem positum est.
splenem oblongum coniunctum ventri continetur membranis
tenuissimis. habentes pinguissimas venas quae intestinum tegunt
et calefaciunt. quod greci epylon vocant. latine homenaim.
extensum et usque ad ilia proxima renum. sinistra autem partem
subiacet sub hoc intestinum tenuissimum quod greci tilonnicium
vocant. sub hoc collum continens longaonem.

13. Longaoni vero iuncta est vessica habens collum coniunctum
veretro. continetur autem vessica inter duos renes recumbens.
Renes autem recumbentes sunt ad hilia dextra levaque. nervi sunt
vero qui testiculi continent. quod grece masteres vocant. et
greci nesten dicunt. sub hoc enim est intestinum. illis vero
testiculis subiunctae sunt foramina. per quam tenuissime vene. ab
spine medullas semen administrant. quod greci permeticon vocant.

16. Similiter et femine testiculi sunt sicuti et viri. sed
minores et molliores. ideo quaecumque femina prope similia
habuerit testiculos ut vir ipse menstruose appellantur. Constat
ergo una ratione esse viris et femine. sed mulier quidem vulva
habet. et testiculi nostri tunicas habent quattuor. prima quae
appellatur syco. secunda solidis. tertia peritorion. quarta autem

17. folliculis hoc est veretrum viri. sic est collum mitre cum
tribus foraminibus. porrigitur ad longum virge per quam veneriae
usus percipitur.

18. Nam perfecta natura volentis. semen viri cum semine mulieris
commiscitur. quod semen mulieris sanguis sit. ideo maiores
nostri. cognatus. consanguineos vocaverunt. unde summus auctor
{€homerius€} sic ait. nescio quo autem sanguine vos semen dicitis
esse mulieris. cum vero sit sanguis russeus. Viri autem semen
sit candidum. certa ratione doceo quem admodum in matrice
commiscitur. dum interaneum sint vel quod illi natura tribuit.
velut tempestas maris quando impetus ventorum in scopulis
conliditur et spumam candida facit. et quem admodum vinum nigrum
missum in calicem coagitatum spuma alba facit. ita necesse est ut
semen viri faciat cum mulieris sanguinem hoc est semen. unde
semen viri et sanguinem mulieris commiscitur. sed non statim
formatur infans in utero. sed singulis mensibus confirmatur. nam
quotiens cumque coitum vir cum muliere faciunt. si totiens
mulieres conciperent gregis nos infantium sequeretur. certo autem
tempore mulier concipit. aut incipiente sanguinem. aut
deficientem. sed quidem ait. ego cum muliere menstrua habentem
coitum feci. et non concepi. quare. ideoque non concepit quia
pars sanguinis mulieris fortior extitit.

19. Manifestum est tamen infantem ad collum matricis componi.
septizonium (septiromus) vero septem spatiis contineri. septimo
mense dentes infantibus nasci. septimo anno eis cadere incipiunt.
bis septeni pubescere pueris et feminis nucleatis naamillis
semen generare. ter septeni et uno anno pueris barba maturare.
septizonios (septimomos, septizomos) periclitari qui multe
stellis minsitari. Sic infans in utero ferri acque componi. cursu
solis ut lune dodecadem determinari. est autem numerum quorum
septem et multiplices et ita partum consummari. sed et figura
hominis infans acceperit. primo autem quadraginta. aliquando
treginta novero autem numerus. ut partu múltiplicari oportet. Ita
ergo quicumque dies treginta in utero materno figura hominis
acciperit. nono mense expleto femina pariet. septies duplicabis
et efficiuntur dies ducenti septuaginta. qui faciunt menses novem
dies decem nascitur puer. ut ergo diximus septimo et decimo
mense pueri nati vitales esse possunt.

20. Intendite ergo ut scias quomodo infantes in utero formari
possunt. primo quidem mense iactum seminis virilis umbilicus in
matrice mulieris generatur. et ita in hoc umbilico congregatio
sanguinis est. secundo vero mense fit expressi o corporis intra
umbilicum ipsum qui in matrice formatur. tertio mense formatum
invenitur pecus. et cor et tribuetur et anima. quarto mense
unguis accipiet et capillos ducit. et motum facit in utero. eodem
mense mulier nausciatur. quinto mense fiet illi caractere patris
aut matris et adulterium demonstrat. sexto mense adducit nervos
et virtute accipit et confirmationem. septimo mense medullas
implebitur et consolidavit. octavo mense ossa eius indurescant et
fortis fiet. nono mense maturum erit pecus. Femina vero in eodem
mense completo nascitur. decimo mense puer de tenebris ad lucem
exiet.

{€Explicit genecia vindiciani auctoris.€}

