digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

Epitome anonyma (quae gynaecia uocatur) recensio P

Vindicianus

Correzione linguistica: Sara Mecca

Codifica XML: Nadia Rosso

2017 digilibLT, Vercelli

Fonte: Theodori Prisciani Euporiston libri III, cum physicorum
fragmento et additamentis pseudoTheodoreis, editi a Valentino
Rose ; accedunt Vindiciani Afri quae feruntur reliquiae Lipsiae
1894, pp. 428-463 (Bibliotheca Scriptorum Graecorum et Romanorum
Teubneriana).

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

 {€Epistola Ypocratis.€}  

1. De conpagine hominis quomodo formatur in utero materno vel
coteneatur. hanc epistolam disponere ex libris grecis in latinum
sermonem. quibus ossibus vel quibus nervis. aut quibus
compaginibus corpus humanum continetur. quomodo in utero materno
formatur. cuius anathomi id est compaginis. ratione exponere non
morabor.

2. Fuit olim consuetudo maioribus nostris id est prioribus in
alexandria agentilibus medicina. scilicet {€Lupo. Porfirio.
Strado. Ypocratum. Apollonio. Michio. Marcello€}. et ceteris
medicis. non solum in alexandria sed in aliis gentibus et linguis
mos erat ut diximus mortuos extentinare. ut scirent quomodo
mortui essent. Sed nobis hoc facere non licet. quia proibitum
est. ideo de hoc exemplario vobis reddetur ratio quomodo
contineamur. quibus commensuris quibus ossibus quibus
articulamentis. quibus etiam venis. igitur a principio membrorum.
id est capud nostrum ex quo lenimenta corporis prodeunt. ratio
ducat exordium.

3. Capud namque nostrum commissuras habet V. sicut cripsimus
anathomicorum id est invenitur compaginum {€yddrophilus€}
medicus. masculus habet in calvaria commissuras V. angulosas
alterutrum se continentes. femina vero in circuitum tantum habet
calvariam superpositam. quod grece appellatur micharin. cui
superposita est cutis. habetque capillos propter decorem ut
hiberno temporis spacium cerebro nostro vestiendo calefaciant. ut
et estum. vel calorem solis viciare cerebro non permittat.

4. Huic ergo calvariae subiacent tempora. quae continentur
spiritalibus venis cerebri. quibus super positi sunt supercilia
pilis vestita. ut si copiosus sudor per frontem derivatus fuerit.
Posita factione pilorum contineatur. donec omnia amato police
collectus sudor nocere non possit occulis.

5. Occuli autem in se continentur hoc modo ex base. id est in
fundamento cerebri duo foramina oriuntur. per quem tenuissime
vene in parte dextera et sinistra bulbus oculorum continet. Bulbi
autem ipsi continentur tonicis quinque et humoribus. prima
tonica vocatur. cirato. secunda rogo. tertia archanum. quarta
disco. quinta kapister.humores autem sunt. III. sciambitis
hiliates. cristallo.

7. Subposita sunt autem ossa oculis quas mila vocamus. quibus
coeret palatus idest spissa vincula vel vicinitas. dentes autem
habemus viri XXXII. mulieres XXX. unde summus auctor
{€apollonius€} medicina dentium. gen<...> quia gene grece latini
tota facies cum palpebras. et gengivas dicitur eo quod iuxta
genua in utero formentur. dentes usque ad caninus singulas habent
radices. aliae vero interiores qui molares dicuntur habent
binas. ternas vel quaternas radices.

8. Palatum vero nostrum quod oranum greci dicunt. subiacet illi
lingua cuius radix aperit canalem spiritalem. et stomaco similis
est. pitharo id est fauce utraque canalis modo coperit. modo
claudit. aperit cum spiritalia loquitur. et claudit cum
manducamus et epulamur. inter epulas risus nascitur. et hoc
canali spiritale. exin sumpto cibo vel potu aliquid receperit.
statim tussis insequitur. donec inpellente spiritu que illud
glutiverat in sua parte revocetur per quod esca deducitur.

9. Huic ergo lingue stibulose dextra levaque truxille sunt posite
quod autem superpendit uva est. Pendit autem super duas canales.
quorum una per qua cibus et potus in sthomaco defertur. quem
picolasim continent spiritalis dictus. alia autem deretro spine
quod sthomacus dicitur. coniungitur autem gurgulio pulmonibus.

10. Pulmo autem in modum fabris ferrariae follis est spiritum
traens et adimplens pectoris locum. et rursum emittens spiritum
sive flatum. Cor ergo ut diximus iunctum est pulmonibus sed in
sinistra parte inclinatum sub sinistra mamilla arca posita est.
quod greci precordiam vocant. cingens extremas partes. pulmonis

12. Subposita est. precordia continet pulmonis et cor subiacet
eis. venter et stentinus contingens latera et spinam. Venter
autem habetur officia duo. unum proximum bembranum sinistra parte
inclinatum. alia vero dextera parte circa iecur positura est.
extensum continens vesica plena viridi humore quod fel vocatur.
in sinistra parte positum est esplen oblongo coniunctus ventre
continet membra. Nam tenuem et habentem pinguissimas venas
intestina nostrum tegunt et calefaciunt. quod augmentum dicitur
extensum usque ad virilia proxima ad renes sinistra. subiacitur
autem sub hac intestina aliud intestinum tenuissimum quod greci
nescia vocant. sub hoc intestinum collum continua longatione

13. Iuuctum est. vesica. Vesica autem inter duos renes continetur
detur rentis. sunt autem illi dextra levaque nervi qui
testiculos continent. illis que iuncti sunt foramina. per quem
tenuissime vene ab spina et medulla in testiculis semen
administrat.

16. Similiter et femine testicula sicut et viri habent deniquae
patrant sed non huius conposicionis habent sic et viri sed
minoris et mollioris. masculorum vero testiculi maioris et
durioris dicuntur. constat ergo unam rationem esse viri et
fe<mine>.

17. Sed in hoc distat. quia mulier vulvam habet. quae vulva duas
tonicas vestitur. una naturaliter mollis est exterior. interior
nervosa. Nam prima subiacet membra quod greci fenicium dicunt.
nam commodo est masculi veretrum. sic est vulve collum. haec
superposita est directa intestino. cuius series id est compago
cum tribus foraminibus porrigitur usque ad locum in quo rei
veretri usus perficitur.

18. Nam cum concipimus natura volente ex viri semine et mulieris
sanguine coagulamur. quamquam et ipsum semen sanguis sit. unde
cum sanguine vocamur. hinc autem {€homerus€} ait. Nam mutato
semine hoc est sanguinem gloriose scio quosdam dixisse. quomodo
semen sanguis est. Cum sanguis sit rubeus. et semen candidum sit.
ad haec ergo certam rationem dico. maris oceani naturam. colorem
viridem habet. si quando tempestas impetum in petrarum scopulis
f[...] conlisus. continuo spumam albentem facit. Si vinum nigrum
in calice agitatum spumam facit albentem simili ratione et
sanguinem nostrum sublime repercussu<ram> spumam albentem facere
necesse est. cum conceperimus viri semine et mulieris sanguine.
sed non formatur infans in utero nisi temporibus confirmetur. Nam
quocienscumque coitum cum mulieribus factum fuerit. si mox
conceperint. gregis nos secuntur infancium autem certo tempore
mulier concipit aut deficiente sanguine. aut crescente. si
aliquis cum muliere menstrua habente coitum facit et non
concipit. maior fuit pars sanguinis et minor seminis electum est
illud minus seminis a maiore parte sanguinis.

19. Temporibus autem infantem conponat adquod collocari
manifestat elementorum ordo currens per septenarium numerum.
constat itaque septem diebus omnem seculum volveri septem species
septimo mense nasci. septimo anno infancia consummare bis
septenis pubescere. et ennuclientibus mamillis semen generare.
ter septies id est vicesimo. I. anno barba maturare. Septimo diae
ergo periclitare septem stellis omnia ministrare. sic et in
infante in utero materno formare atque conponere manifesta racio
probat. [concordat ibi et alius numerus iuxta iudaico ordine id
est dierum XL. concursus solis in decima anni colligitur et
dierum XXX. qua cursus lune peragitur.] per hos autem numerus
septies multiplicatus. editum partum consummare certissimum est.
sed figuram hominis primum infans accipit. tricesimo quadragesimo
diae. uterque autem numerus et partus datus septies
multiplicatur. Oportet ergo quacumque diae XXX(mo) in utero
materno figuram hominis accipere septimo mense nasei. XXX(ta)
autem septies multiplicati. fiunt CC . X. si quis autem die
XL(mo) figuram hominis acceperit nono mense intrante X(mo) qui
XLVII(ties) multiplicati. fiunt dies CC.LXXX. qui faciunt menses
VIIII et dies X. sed illi qui septimo nati fuerint. vitales non
erunt quia non impleverunt legittimum partum numerum super
scriptum. et ideo non sunt legittimi.

20. Quia I. mensis generat sanguinem. II. expressionem corporis.
III. mense quia tunc prius formatus invenitur infans conceptus
[inspirante deo accipit animam.] IIII. mense ungulas accipit et
motum accipit infans habeo. IIII. mense nausiatur. V. mense facit
cataracta cui similis erit patri aut matri. VI. mense
confirmantur nervi. VII(mo) mense consoli dantur ide est
aequantur medulle. VIII. mense indurescunt ossa.VIIII mense
maturatur infans. X(mo) diae mensis decimi. legittimus nascitur
homo. et peractam naturam ordine [dei] beneficio a tenebris in
luce quam volvitur infans.

21.1. Infans autem in utero materno continetur hoc modo. summa
pars capitis clenicus continetur. genua autem oculis sunt
obposita. unde et oculi incavati et infossati. a quo foratu frons
dicitur. Natura autem rerum illius nomen posuit. genua propter
genas id est palpebras. et geni propter genuas. quia illis
prementibus incavantur. quia palpant id est defendunt oculos a
sordibus vel a calore pulveris et frigoris. Infans igitur mox ut
terram tetigerit. vocem primam plorans emittit. [quia perpetrata
mala querit habiturus in mundo et ipse sibi significat. quod per
nativitatem ad mortem tendat].

22. Ideo autem ut diximus non loquitur. sed vagitat vel balbutit
quia dentes non habet. dentes autem nostri vel ut organum sunt.
quorum modulat rixem lingua sicut plectrum in cythara.

23. Dentes autem primi apre cedendo vocantur. thonus id est
cesoriae. alii vocantur cinodentis quod nos latine caninos
dicimus qui dati sunt nobis [a domino] ad frangendum. alii
molliete quod nos molares apellamus. eo quod escam velud mola
comminuant. dentes nostri quid esse putantur ossa. si ossa sunt
dentes nostri. cur omnia ossa medullam non habent? Dentes autem
non habent aut si ossa sunt dentes nostri cur omnia fracta
confirmantur et curantur vel in locum suum resolidantur? Si
dentes sublati aut fracti ad locum suum revocare non possunt.
[sed in cadaveribus mortuorum dentes putrescunt quod ossa non
faciunt. restat ergo nec petra nec ossa dentes esse cum quibus
nichil habent in natura commune. sed sicut deus disposuit ossa.
tantum ossa. dentes tantum dentes. ungule tantum ungule. sicut in
pecoribus cornua tantum cornua. vel in cunctis animantibus caro
tantum caro. cutis tantum cutis. unusquisque propriam habens
naturam.]

24. De aegritudine autemdentium reddamus rationem. humor est
nequissimus qui a capite descendit. unde auctor ait. mollitus
assiduae petram cavat. humida gutta non quod dentes petra essent
sed sicut guta pluviae assiduae supra stillans cavat eam. Ita
humor nequissimus dentes forat. durissimus ergo humor capitis cum
simul infuderit in fauce facit vulnera amariora. vel alupicias
in timpore dolores capitis vertiginem oculis fervorem et
caliginem generat. si in nares pollipum. si in maxillas
fervore(i). incarnescunt giginves tumorem gingivarum ledit
radices dentium. Vnde fit ut quidam calidum vel frigidum
continere in ore non possint.

Istam ergo ordinationem humani corporis. Lucas demonstrat.
Explicit.

[Incipit dissertio. De anima hominis

