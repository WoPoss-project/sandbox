digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

Appendix Probi



transcodifica di base da rtf a xml-tei: Piero Colombo - Step srl

Testo : Marinone, GL-CD adeguato su ed. Asperti-Passalacqua

Adeguamento testo su nuova edizione: Alice Borgna, Chiara
Miglietta

Controllo marcatura XML-TEI: Alice Borgna

2017 digilibLT, Vercelli

Fonte: Appendix Probi, edd. S. Asperti - M. Passalacqua, Firenze
2014

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

1. Nomina appellatiua generis masculini, quae ablatiuo casu
numeri singularis u littera terminantur: uersu casu accentu statu
gradu cogitatu tractatu actu intellectu arbitratu commissu sensu
consensu rogatu petitu dictu s<...>nctu accitu arcessitu monitu
recessu discessu secessu excessu successu incessu interuentu
intercessu motu impetu tumultu concentu fremitu strepetu irritu
latratu rugitu mugitu tinnitu innitu accitu metu fractu infractu
accubitu morsu potu aestu concubitu coitu conceptu partu fetu
incestu raptu fletu planctu ululatu ploratu gemitu cruciatu
interitu luctu obitu exitu reatu corsu decursu spiritu halitu
saltu usu fluctu cinctu equitatu iactu tactu contractu pulsu
inpulsu auditu uisu cultu ornatu uestitu conuersu aspectu
prospectu respectu conspectu sexu affectu dilectu parentatu
sortitu ortu occasu lapsu uolatu accessu confractu refractu
infractu flexu inflexu reflexu conflexu gressu ingressu congressu
regressu aditu introitu transitu <p>e<n>su c<ons>ensu <...>u
risu cantu a<mp>lexu complexu bass<u> gestu luxu concursu incursu
recursu cursu missu passu circuitu orsu ductu tractu textu
contextu intextu sumptu paratu ambitu conatu nisu effectu accessu
discessu hanelitu hiatu singultu sinu lacu fluctu arcu relatu
exercitu ritu ictu contactu situ compulsu repulsu.
Numeri tantum singularis: decurionatu pontificatu principatu
clarissimatu consulatu maioratu minoratu primatu dominatu
praesidatu senatu et huius senati auguratu duouiratu tribunatu
proconsulatu episcopatu gestu magistratu artu flatu portu.
Nomina appellatiua generis feminini, quae ablatiuo casu numeri
singularis u littera terminantur: manu actu quercu nuru anu
porticu uitu pinu socru [p. 194 vol. IV Keil] mantu.
Nomina appellatiua generis neutri, quae ablatiuo casu numeri
singularis u littera terminantur: tonitru genu cornu ueru gelu.
Nomina appellatiua generis omnis, quae ablatiuo casu numeri
singularis u littera terminantur: maior natu, minor natu,
pessimus natu, maximus natu.
Nomina generis masculini, quae ablatiuo casu numeri singularis a
littera terminantur et nominatiuo casu numeri singularis a
litteris definiuntur: Catillina Fedria lebeta Agrippa.
Nomina generis masculini, quae ablatiuo casu numeri singularis a
littera terminantur <et> nominatiuo casu numeri singularis as
litteris definiuntur: Aeneas Marsyas Iollas Atinas Flegias Boreas
Fillidas Amyntas Damoetas Hiarbas Nicias Iopas Bitias Menalcas
Gyas Pelias.
Nomina generis masculini, quae ablatiuo ca<su nu>meri singularis
a littera terminantur et nominatiuo casu es litteris definiuntur:
Anchises Acestes Achates et ab Achate.
Nomina generis feminini, quae ablatiuo casu numeri singularis a
littera terminantur: membrana uertebra medulla specula tuba
muscipula praetexta uigilia simphonia acrimonia alimonia cymbala
cauerna bucina lacerna cortina bruma cisterna palpebra
sanctimonia tibia querimonia ignominia parsimonia hospitia.
Nomina generis communis, quae nominatiuo casu numeri singularis
er litteris definiuntur: pauper celer uolucer acer uber alacer.
Nomina generis communis, quae nominatiuo casu numeri singularis
il litteris definiuntur: pugil uigil mugil.
Nomina generis feminini, quae ablatiuo casu numeri singularis e
littera producta terminantur: species acies canities progenies
series rabies requies planities scabies materies segnities
luxuries facies dies macies pernicies effigies proluuies
prosapies sanies pauperies congeries glacies.
Item: res spes fides.
Nomina generis feminini, quae ablatiuo casu numeri singularis e
littera correpta terminantur et aptota esse repperiuntur <...>:
Pholoe Tisifone Autonoe Agaue Beroe Calliroe Calibe.
Nomina generis neutri, quae in numero plurali aptota esse
repperiuntur: mella rura maria olea fella tura uina ordea.
Nomina generis neutri, quae nominatiuo casu numeri singularis i
littera terminantur: sinapi cummi.
Nomina generis omnis, quae nominatiuo casu numeri singularis i
littera terminantur: frugi nihili.
Nomina generis masculini, quae ablatiuo casu numeri singularis io
litteris definiuntur et uocatiuo casu e littera terminantur:
pius ebrius alius medius sobrius.
Nomina generis masculini, quae nominatiuo casu numeri singularis
ante ultimam consonantem per duas u litteras discretas [p. 195
vol. IV Keil] scribuntur: perpetuus arduus uacuus fatuus carduus
mortuus patruus.
Nomina generis masculini, quae per q non per c litteram
scribuntur: equs coqus iniqus antiqus.
Nomina generis feminini, quae nominatiuo casu numeri singularis
us litteris definiuntur et ablatiuo casu o littera terminantur:
cupressus ulmus cedrus Amathus Pafus myrtus fagus nomus aluus.
Nomina generis feminini, quae nominatiuo casu numeri singularis
os litteris definiuntur et ablatiuo casu <o> littera terminantur:
Zaquinthos Tenedos Epyros Pafos Antandros Delos Neritos.
Nomina generis feminini, quae nominatiuo casu numeri singularis o
littera terminantur et aptota esse repperiuntur: Gyaro Pyrgo
Mycono Allecto Calipso Clio Samo Dido Celeno Saffo Erato
Io[epiro] [inerito].
Nomina generis neutri, quae ablatiuo casu numeri singularis o
littera terminantur et nominatiuo casu us litteris definiuntur:
pelagus uirus uulgus.
Nomina generis neutri, quae nominatiuo casu numeri singularis as
litteris definiuntur: fas nefas nugas.
Nomina generis neutri, quae nominatiuo casu numeri singularis a
littera terminantur: ceroma glossema thima gatastema flecma soma
thema carisma digma enigma condyloma axioma clima cataplasma
thoreuma pasca plenguma poema apostema croma sympasma peloma
programma scema ermeneuma reuma parauma centema crisma docma
scisma boetima aroma apotelegma theorema batusma simma diploma
fantasma tymiama ephisema.
Nomina generis masculini numeri semper pluralis: inferi circenses
cracli Carpi manes cancelli Arpi Quirites (et Vergilius «qui te
Quirites donauit») ludi (et Vergilius «ludo exercent»).
Nomina generis feminini numeri semper pluralis: scalae is,
indutiae is, mappae, kalendae, caerimoniae is, nonae is, minae
is, Baiae is, balneae is, Thebae is, pesulae is, Athenae is,
Caralis bus, scopae is, praestigiae is, idus ibus, tenebrae is,
diuitiae is, termae is, Alpes bus, Micaenae is, Cumae is,
†autinae is †, nares bus («sonat hic de nare canina littera»),
manae is, sordes bus («collecta sorde dolentis»), paleae is,
preces bus («<nunc prece nunc dictis> uirtutem accendit amaris»),
exubiae is, copiae is [p. 196 vol. IV Keil] («et quae sit circum
me copia lustro»).
Nomina generis neutri semper pluralis numeri: arma is, castra is,
bucolica is, georgica is, moenia bus, magalia bus, mappalia bus,
lustra is, sabbata is, exta, missa is, serta is, talaria is,
pergama is, theatra is, uenabula is, cunabula is, uerbera bus,
Saturnalia bus, sigillaria bus, parentalia bus, terminalia bus,
fugalia bus, iliaria bus, citalia bus, Neptunalia bus, penetralia
bus, Bulcanalia ium orum, ueneralia bus, Mineruali< a. bus >,
manumissalia is, quinquatria is, <...>lia, Vestalia, Floralia
orum ium bus, Lupercalia orum ium bus, praecisalia orum ium bus,
quinquennalia orum ium bus, decennalia orum ium bus, tricennalia
orum ium bus, uindicta, praecordia, cibaria, diaria, pascua,
stromata, taeda, panthoea, butia, speromachia, cymbloma, cythera,
carcara, comitia.
2. Locutio cum nominatiuo casu non ambigit quem ad modum
proferatur, ut puta: Cicero dixit, Caesar clamauit, ego legi,
Terentius dicturus, Vergilius emendaui et cetera talia.
Locutio cum genitiuo casu haec conuenire repperitur: similis
illius, auidus honoris, neglegens amicorum, studiosus uestri,
conscius facti, obliuiscor iniuriae, recordor praeceptorum, memor
bonorum, misereor puerorum, pudet facti, piget operis, taedet
laboris, paenitet sceleris, particeps rerum, compus uoti, ignarus
malorum, expers bonorum, peritus rerum, consultus <iu>ris,
dubius itineris, cupidus honoris, null<ius> indigus, plenus
rimarum, gratulor uestri, <m>emini illius, a<dmo>neor amicorum,
prude<ns> rerum, cupidissimus legis, securus amorum, dili<g>ens
munditiae, capax studiorum, prouidus rationis, piger hominum,
certus rerum, fastidiosus honorum, obliuiosus ueterum, ferox
contumeliae, timidus ignaui<a>e, diues pecorum, lactis habundans,
egregius militiae, impleor bachi, auxilii aeget, diues opum,
fessi rerum, potens tempestatum.
Locutio cum datiuo casu haec conuenire reperitur: similis
Mercurio, fido uirtuti, maledico hosti, suadeo ciui, mando tiui,
cedo illi, pareo legibus, insulto inimico, studeo Vergilio,
intentus lectioni, noceo ipsi, hereo fenestrae, obluctor harene,
incumbens arae, timeo mihi, teneor amori, inimicus hosti, inuidus
tibi, hauilis uirtuti, aptus uanitati.
Lo<cutio cum> ac<cusatiuo> casu <haec conuenire reperitur>:
obliuiscor <uos>, euado <periculum>, penitet amicum, piget
inertem, iubeo Cremetem, calumnior illos, sortior uxorem, <miro>r
malos, d<ole>or stomac<hum>, memini haec, <doctus> ser<monem>,
<decet> bonos, fugio illos.
Locutio cum uocatiuo casu non ambiget quem ad modum proferatur,
ut puta: Cicero lege, Terenti scribe, Salusti recita, et cetera
talia. [p. 197 vol. IV Keil]
Locutio cum ablatiuo casu haec conuenire reperitur: delector
choraula, aduector pantomimo, fruor argento, potior auro, utor
toga, priuor possessione, indigeo consilio, egeo sumptu, careo
molestia, abstineo cibo, fungor officio, sacrifico uictima,
donatus corona, dignus honore, indignus fama, orbus liberis,
fretus amicitia, plenus pecunia, uehemens iracundia, opus est
patrono, indulgeo uino, expolio birro, interdico amicitia.
3. Nomin<a cum> accentu producto: <...>, Eliodorus, Theodorus,
<...>, Polidorus, Chloanthus, <...>, <...>rus, tyrannus, <...>,
grauatum, lebeta, delubrum, cratera, umbilicus, Serestus,
Sarpedon, Adonis, <...> arci<...>, Olympus, Cecropis, Peneleus,
Passifae, casybus, Flegedon, Sibylla, praesagus, Camilla, Anthea,
Camillus, Triton, Alcanoris, Gulussa, Agenoris.
Nomina cum accentu correpto: Castoris, Hectoris, rhetoris,
Mnestoris, Actoris Aurunci, Laudamium, Calibe, baratrum, barcent,
palanges, Procyta, pelicis, asi<...>um, Garamantas, arbota.
4. Nomina generis masculini: urciolus cenis sextarius teter
congius orcus quartarius dens nodus articulus neruus uenter pes
gubitus uter modium gres flons sticus commentarius cocumis acinus
uomer ligo uepres umerus.

5. Porphireticum marmur non purpureticum marmor
tolonium non toloneum
speculum non speclum
masculus non masclus
uetulus non ueclus
uitulus non uiclus
uernaculus non uernaclus
articulus non articlus
baculus non uaclus
angulus non anglus
iugulus non iuglus
calcostegis non calcosteis
septizonium non septidonium
uacua non uaqua
uacui non uaqui
cultellum non cuntellum
marsias non marsuas
cannelam non canianus
hercules non herculens
columna non colomna
pecten non pectinis
aquaeductus non aquiductus
cithara non citera
crista non crysta
formica non furmica
musiuum non museum
exequae non execiae
Gyrus non gyrus
auus non aus
miles non milex
sobrius non suber
figulus non figel
masculus non mascel
lanius non laneo
iuuencus non iunenclus
barbarus non barbar
equs non ecus
coqus non cocus
coquens non cocens
coqui non coci
acre non acrum
pauper mulier non paupera mulier
carcer non carcare
brauium non brabium
pancarpus non parcompus [p. 198 vol. IV Keil]
theofilus non izofilus
homfagium non monofagium
byzacenus non bizacinus
capsesis non capsessis
catulus non catellus
catula non catella
doleum non dolium
calida non calda (utrumque dicitur)
frigida non fricda
uinea non uinia
tristis non tristus
tersus non tertus
umbilicus non imbilicus
turma non torma
celebs non celeps
ostium non osteum
flauus non flaus
cauea non cauia
senatus non sinatus
brattea non brattia
cochlea non coclia
cocleare non cocliarium
palearium non paliarium
primipilaris non primipilarius
alueus non albeus
glouus non glomus
lancea non lancia
fauilla non failla
orbis non orbs
formosus non formunsus
ansa non asa
flagellum non fragellum
i calatis non galatus i
digitus non dicitus
solea non solia
calceus non calcius
iecur non iocur
auris non oricla
camera non cammara
pegma non peuma
cluaca non clauoca
ales non alis
facies non facs
cautes non cautis
pleues non pleuis
uates non uatis
tabes non tauis
suppellex non superlex (utrumque dicitur)
apes non apis
nubes non nubs
suboles non subolis
uulpes non uulpis
palumbes non palumbus
lues non luis
deces non decis
sepes non sepis
uepres non uepris
fames non famis
clades non cladis
syrtes non syrtis
aedes non aedis
sedes non sedis
proles non prolis
draco non dracco
oculus non oclus
aqua non acqua
alium non aleum
lilium non lileum
Glis non gleris
delirus non delerus
tinea non tinia
exter non extraneus
clamis non clamus
uir non uyr
uirgo non uyrgo
uirga non uyrga
occasio non occansio
caligo non calligo
terebra non telebra n
effeminatus non imfimenatus
botruus non butro
grus non gruis
anser non ansar
tabula non tabla
puella non poella
balteus non baltius
fax non facla
uico capitis Africae non uico caput Africae
uico tabuli proconsolis non uico tabulu proconsulis
uico castrorum non uico castrae
uico strobili non uico strobili
teter non tetrus
aper non aprus
amycdala non amiddola
fasseolus non fassiolus
stabulum non stablum
triclinium non triclinu
dimidius non demidius
tur<?>ma non torma
pusillus non pisinnus
meretrix non menetris
aries non ariex
<persica> non bessica
<dysente>ricus non bisentericus
opobalsa<mum> non ababal<sa>mum
m<e>nsa non m<e>sa
raucus non draucus
auctor non autor
auctoritas non autoritas
ipsum non ipsud
lintieum non lintium
ampora non amfora
terraemotus non terrimotium
noxius non noxeus
coruscus non scoriscus
tonitro non tonotru
passer non passar
anser non ansar
hirundo non horundo
obst<etri>x non ossetrix <...> (nam ab osse <...> dicitur)
capitulum non capiclum
nouerca non nouarca
nurus non nura [p. 199 vol. IV Keil]
socrus non socra
neptis non nepticla
anus non anucla
tundeo non detundo
riuus non rius
imago non emago
pauor non paor
coluber non colober
adipes non alipes
sibilus non sifilus
frustrum non frustum
plebs non pleps
garrulus non garulus
parentalia non parantalia
celebs non celeps
poples non poplex
locuples non locuplex
robigo non rubigo
plasta non blasta
bipennis non bipinnis (utrumque a pinna dicitur)
ermeneumata non erminomata
tymum non tumum
strofa non stropa
bitumen non butumen
mergus non mergulus
myrta non murta
zizu<.>a non zizipa
iunepirus non ziniperus
tolerauilis non tolerabilis
basilica non bassilica
tribula non tribla
uiridis non uirdis
constabilitus non constabilitus
sirena non serena
musium uel musiuum non museum (locus est musarum)
labsus non lapsus
orilegium non orologium
ostiae non hostiae
februarius non febrarius
glatri non cracli
allec non allex
rabidus non rabiosus dicitur
tintinaculum non tintinabulum
adon non adonius
grundio non grunnio dicitur
uapulo non baplo
necne non necnec
passim non passi
numquit non mimquit
numquam non numqua
nouiscum non noscum
uo<biscu>m non <uosc>um
nesci<oubi> non <nescio>cube
pridem non pride
olim non oli
adhuc non aduc
idem non ide
amfora non ampora
6. Inter austrum et ostrum hoc interest, quod austrum uentum
significat, ostrum uero porporam esse demonstrat.
Inter hos et os hoc interest, quod hos pronomen significat, os
uero uultum esse demonstrat.
Inter labat et lauat hoc interest, quod labat nutat significat,
lauat uero lotorem esse demonstrat.
Inter ebrium et ebriosum hoc interest, quod ebrium ad tempus
multum bibisse significat, ebriosum uero semper multum bibentem
demonstrat.
Inter laetum et letum hoc interest, quod laetum gaudentem
significat, letum uero mortuum esse demonstrat.
Inter capillatum et capillosum hoc interest, quod capillatum
capillos gr<an>des habentem significat, capillosum uero pilosum,
id est hyrsutum esse demonstrat.
Inter paene et pene hoc interest, quod paene aduerbium
significat, pene uero nouissimam partem corporis esse demonstrat.
Inter lasciuum et petulantem et temulentum hoc interest, quod
lasciuum satullum gestientem significat, petulantem autem
satullum libidinosum ostentat, temulentum uero satullum
uinolentum esse demonstrat.
Inter inpurum et inpudicum hoc interest, quod inpurum patientem
turpitudinem significat, inpudicum uero facientem turpitudinem
demonstrat.
Inter ostentum et monstrum et prodigium et portentum hoc
interest, quod ostentum et monstrum praesentia ostentant,
prudigium autem et portentum futura significent.
Inter beneficum et ueneficum hoc interest, quod beneficum bene
facientem significat, ueneficum autem ueneni datorem esse
demonstrat.
Inter habeo et abeo hoc interest, quod habeo retineo significat,
abeo autem eo demonstrat.
Inter mu<tum et mutuum> hoc interest, quod <mutum> qui non
loquetur <significat>, mu<tuum> vero <alienum sump>sisse
demonstrat.
Inter orbum et caecum hoc interest, quod orbum qui suos extulerit
significat, caecum autem qui lumen non uidet demonstrat.
Inter iuuentatem et iuuentam et iuuentutem hoc interest, quod
<iuuentatem> deam iuuenum significet, iu<uentam> autem <aetatem>
<designat>, iuuentutem uero multitudinem <iu>uen<um> esse
demonstret.
Inter cornua et corna hoc interest, quod cornua animalium uel
antemnarum significat, at uero corna pomorum genus esse
demonstrat.
Inter acerbum et aceruum hoc interest, quod acerbum inmaturum
significat, aceruum uero cumulum esse demonstrat.
Inter mala et malas hoc interest, quod mala poma significat,
malas autem maxillas esse demonstrat.
Inter somnum et somnium hoc interest, quod somnum quod dormimus
significat, somnium autem quod dormientes uidemus esse
demonstrat.
Inter su<m et > suum hoc interest, quod sum uerbum significat,
s<uum uero> pronomen esse demonstrat.
Inter <saeuit et> seu<it> hoc interest, quod <saeuit iras>centem
si<gnificat, seu>it uero s<atorem esse demons>trat.
Inter <aes et es hoc interest, quod aes meta>lli materiem
<...>sig <...> uerbum <...> mon<...>.
Inter <criminosum et criminatorem> hoc interest, quod
<criminatorem> qui crimen dicit <designat>, criminosum autem in
quem crimen < dicitur> demonstrat.
Inter libidinem et liuidinem hoc interest, quod libidinem
cupiditatem animi significat, at uero liuidinem liuorem corporis
esse demonstrat.
Inter malum et malum hoc interest <quod> si malum producte
proferatur, uelum uel arbor nauis necesse est ut intellegatur; si
uero malum correpte proferatur, id quod est pessimum necesse est
ut subaudiatur.
Inter iubat et iuuat hoc interest, quod iubat adiuuat significat,
at uero iuuat delectat demonstrat.
Inter tubam et tubos hoc interest, quod tubam symfoniae bucinam
significat, at uero tubos qui aquam mittunt esse demonstrat.
Inter barbam et barbas <hoc interest, quod barbam hominum esse
designat, bar>bas uero animalium esse demonstrat.
Inter neutrum et neutrale hoc interest, quod neutrum nomen aut
pronomen uel participium sig<ni>ficat, neutrale uero uerbum esse
demonstrat.
Inter tuum et tum hoc interest, quod tuum pronomen significat,
tum uero aduerbium esse demonstrat.
I<nter> fragrat et flagrat hoc interest, quod fragrat odorem
significat, flagrat uero splendorem demonstrat.
Inter theatrum et theatra hoc interest, quod theatrum moenia ipsa
significat, theatra uero ludos scenicos esse demonstrat.
Inter dolum et dolorem hoc interest, quod dolum tergiuersationem
significat, dolorem uero corporis <inquietudinem> esse
demonstrat.
Inter augurium et auspicium hoc interest, quod augurium auium
cantum significat, auspicium uero cuiuslibet aspectum demonstrat.
Inter probum et probrum hoc interest, quod probum iustum
significat, probrum uero ignominiosum esse demonstrat.
Inter cocliarium et cocleare hoc interest, quod coclearium eum
qui cocleas uindit significat, cocleare uero argenteum esse
demonstrat.
Inter Asprum et asperum hoc interest, quod Asprum uocabulum
hominis esse intellegitur, asperum autem non leue esse
demonstratur.
Inter uelit et uellit hoc interest, quod uelit uolentem
significat, uellit autem eruit demonstrat.
Inter honestum et onustum hoc interest, quod honestum nobilem
designat, onustum uero onus ferentem demonstrat.
Inter nymfam et lymfam hoc interest, quod nymfam deam significat,
lymfam autem aquam esse demonstrat.
Inter agmen et amnem hoc interest, quod agmen multitudinem uel
iter esse demonstrat, at uero amnem fluuium esse designat.
Inter animam et animum hoc interest, quod anima sine differentia
esse intellegitur, animus uero uarius et mutabilis esse
cognoscitur.
Inter nigro et migro hoc interest, quod nigro, [hoc est] nigrum
facio significat, migro autem loci demutationem demonstrat.
Inter abrogantem et adrogantem hoc interest, quod abrogantem
aliis auferentem significat, adrogantem autem multum sivi
praesumentem ostentat.
Inter serram et seram hoc interest, quod serram unde materies
praeciditur designat, sera uero unde ostium tutatur esse
demonstrat.
Inter forfices et forcipes hoc interest, quod forfices incisorias
esse designat, forcipes uero tenaces esse demonstrat.
Inter annuit et abnuit hoc interest, quod annuit consensum
significat, abnuit autem negationem demonstrat.
Inter procum et procerem hoc interest, quod procum petitorem
nuptiarum designat, procerem uero princip<em> esse demonstrat.
Inter sartricem <et> sarcitricem hoc interest quod <sartricem> in
agro o<pus facient>em significat <sarcinatric>em aut<em sarcinas
seruantem> ost<entat sarcitricem uero> uestem <sarcientem
demons>trat.
Inter furatum et furtatum hoc interest quod furatum eum qui
furtum fecit significat, furtatum uero eum qui furtum passus sit
demonstrat.
Inter nobilem et nouilem hoc interest, quod nobilem generosum
significat, nouilem autem notum omnibus esse demonstrat.
Inter Syram et suram hoc interest, quod Syram gentis suae feminam
designat, at uero suram partem pedis esse demonstrat.
Inter templa et delubra hoc interest, quod templa ubi simulacra
sint designat, delubra uero aream cum porticibus demonstrat.
Inter os et oram hoc interest, quod os uultum uel rostrum
designat, oram uero ultimam partem uniuscuiusque rei esse
demonstrat.
Inter suus et sus hoc interest, quod suus pronomen intellegitur,
sus uero animal esse intellegitur.
Inter sartorem et sarcitorem hoc interest, quod sartorem agrum
sarrientem significat, sarcitorem autem uestem sarcientem
demonstrat.
Inter aluum et alueum hoc interest, quod aluum uentrem
significat, alueum autem rem concauam esse demonstrat.
Inter laminam et lamiam hoc interest, quod laminam tenuem
cuiusque metalli rem designat, lamia uero animal esse demonstrat.
Inter oram et horam hoc interest, quod oram extremam partem
cuiuslibet rei significat, horam uero quantitatem temporis esse
demonstrat.
Inter quod et quot hoc interest, quod quod pronomen significet,
quot uero aduerbium esse demonstrat.
Inter fatuum et fatum hoc interest, quod fatuum signem designat,
fatum uero fortunae in decretis esse demonstrat.
Inter tempore et tempori hoc interest, quod tempore ablatiuum
casum temporis significat, tempori uero aduerbium esse
demonstrat.
Inter Fructus et fructuus hoc interest, quod Fructus uocabula
hominum accipimus, hoc est nomina propria significamus, fructuus
uero appellatiua nomina esse pronunctiamus.
Inter uisos et uisuus hoc interest, quod uisos participia
significat, uisuus uero nomen appellatiuum esse demonstrat.
Inter Bassos et bassuus hoc interest, quod Bassos nom<ina>
propria designat, bass<u>us uero appellatiua nomina esse
demonstrat.
Inter similem et similantem hoc interest, quod similem talem
significat, similantem uero mentientem demonstrat.
Inter ortus et hortus hoc interest, quod ortus processus
significat, hortus uero agros amoenos esse demonstrat.
Inter sobriae et sobrie hoc interest, quod sobriae nomen
designat, sobrie autem aduerbium esse demonstrat.
Inter feminam et femina hoc interest, quod feminam hominem
significat, femina autem femora esse demonstrat.
Inter marem et mare hoc interest, quod ma<re>m masculum designat,
mare uero elementum aquareum esse demonstrat.
Inter pyram et pirum hoc interest, quod pyram locum ardentem
significat, pirum uero pomum esse demonstrat.
Inter principium et initium hoc interest, quod principium primam
partem carminis significat, initium uero uniuscuiusque rei
incidentis coeptum esse demonstrat.
Inter opus et operam hoc interest, quod opus id quod fit
significat, operam uero a qua fit esse demonstrat.
Inter foedum et foedus hoc interest, quod foedum turpe
significat, foedus uero ius iurandum esse demonstrat.
Inter oblitum et oblitum hoc interest, quod oblitum correpte
perfusum significat, oblitum autem producte inmemorem esse
demonstrat.
Inter concidit et concidit hoc interest, quod concidit correpte
cecidit significat, concidi<t autem> producte s<eparat esse
demonstrat>
Inter occidit et occidit hoc interest, quod occidit correpte
mortuum significat, occidit autem producte interficit demonstrat.
7. Verbum neutrale m<oror> conor auxilior ingredior percontor
gratulor grassor loquor molior fungor laetor pollicior suspicor
morior largior paciscor suffragor moderor uenor insidior epulor
auguror priuor misereor recordor obsequor aduersor grat<ificor>
glorior arbitror <fabri>ricor uiduor moecor [p. 204 vol. IV Keil]
repperior rimor scortor a<...> amp<le>xo<r> adgre<dior>
obli<uiscor> ad<sequor> utor fruor execr<or> test<or> uereor
met<i>or.
Nunc hoc monem<us, quod> exceptis supra<dic>tis deponentib<us> et
communibu<s uer>bis, quaecumque iam uerba indicatiuo modo
temporis praesentis ex prima pers<ona> r littera terminantur <et
ex s>ua specie non possunt facere uerba actiua, haec indiscreta
qualitate accipiuntur <hoc est q>uod se<u> communis siue
<de>pone<ntis> uer<b>i potestate fungantur.
FELICITER

