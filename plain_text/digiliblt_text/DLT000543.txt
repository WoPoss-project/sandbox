digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

Commentum de controuersiis

pseudo-Agennius Vrbicus

Correzione linguistica: David Paniagua

Codifica XML: David Paniagua

2011 digilibLT, Vercelli

Fonte: Corpus agrimensorum Romanorum recensuit Carolus Thulin.
vol. I fasc. I Opuscula agrimensorum ueterum, Lipsiae in aedibus
B. G. Teubneri, 1913

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

 Commentum de controuersiis  

[p. 58 Thulin]Suscepimus quoque tractandos controuersiarum status
cum diuino praesidio.

"{€Materiae€}", inquit,"{€controuersiarum sunt duae, finis et
locus. harum condicio alterutra continetur. sed quoniam singulae
controuersiae diuersis condicionibus obligantur, proprie
nominandae sunt. genera€}" autem "{€controuersiarum€}", ut ait
Frontinus, "{€sunt numero XV€}". sed quia his generibus species
non dedit, et quia secundum regulam dialecticam neque genus sine
specie neque sine genere species potest dici, omnino dixit
inproprie: nos tamen suum illi idioma relinquentes ad
intellegendas eas atque exponendas, sicut promisimus, transeamus.

"{€De positione terminorum controuersia est inter duos pluresue
uicinos; inter duos, an in rigore sit positus terminus citerorum,
siue rationis; inter plures, trifinium facit an quadrifinium€}".
cum ergo possessor inuenerit terminum in possessione sua aliter
formatum aut aliter positum quam [p. 59 Thulin]ceteri qui in ea
possessione sunt, aut <non> inscriptum ut adsolet, agit de eo, in
qua sit positus ratione, seu ipse trifininium faciat siue ab
alio lineam procedentem excipiat: dumque uicinus possessor huic
extiterit ambiguitati contrarius, magna inter utrosque
controuersia agitatur. Solent enim hae[c] controuersiae de
conportionalibus nasci terminibus, nam si de eorum latere linea
quasi ex artificis manu composita uideatur exire atque in unius
termini angulum inpingere qui in limite est positus, in istis, ut
ait Frontinus, uelud instantium argumentorum oportunitas
controuersialis aptatur. hoc enim plerumque potest in limitibus
inueniri. nam si ueteranus, filiis suis unam possessionem
diuidens in tres aut quattuor portiones, terminos uoluit
interesse, potuit quiddam tale contingere, ut ex multis quicumque
respiceret angulum illius termini, qui in maximo est limite
constitutus. hos siquidem terminos, qui intra possessionum fines
inueniuntur, conportionales appellauit antiquitas. "{€Qui si
secundum pristini temporis possessionem non conueniunt, diuersas
attiguis possessoribus controuersias generabunt. sed alius forte
de loco, alius de fine litigat€}". uidendum hoc diligenti cura.
et circuiri agrum ante omnia oportet, de quo intentio uertitur.
et redintegrato suis fundo limitibus per maximorum limitum
rationem, tum de conportionalium terminorum positionem, quos uice
tabellarum antiqui intercidendis portiunculis inter filios suos
defigebant, integra ab artifice ratio proferatur.

[p. 60 Thulin]De rigore atque de fine licet similem posuerit
controuersiam unamque eis condicionem esse firmauerit, tamen
credo inter eas aliquid posse differri. rigor enim naturalis est.
qualiscumque enim rigor interuenit constituentibus limites,
rarioribus locis terminos posuerunt. et seruari iubetur rigor, si
inuentus fuerit de triginta pedum latitudine, ut ne ab utroque
possessore tangatur quod si plus de XXX pedibus patuerit, iam
collis est. quod exigit ut superior possessor in planum usque
descendat et sibi defendat omnem deuexum locum. hoc enim lex
propter malignitatem inferioris possessoris instituit, ne aut
arando aut fodiendo superioris possessoris terras inuaderet.

Termini quoque quibusdam locis positi sunt, ab uno ad unum
dirigantur, per pedes ad CCCXX et supra usque ad CCCCLXXX et
infra hoc si licet. nam Tiburtini distant a se in pedibus a CCXL
et supra usque ad DCLX et infra. quod si spissiores non sunt,
riparum et rigorum cursus seruabunt; harum tamen quae per multa
milia pedum recturas separationesue agrorum ab initio suo usque
ad occasum custodiunt. et ne eas ripas aut rigores sequendos
obseruarent quae intra corpus agri nascuntur et in suo latere
decidunt, lex limitum eas praedamnauit. ne id aliquando
sequamini, quod maior potestas limitum recturarumue eursus non
confirmat. sed si conuentionis causa ea partes [p. 61
Thulin]inter se conseruanda censuerunt, non recturae imputandum,
sed concurrenti definitioni fides est adhibenda.

De fine enim lex Manilia quinque aut sex pedum latitudinem
praescribit, quoniam hanc latitudinem uel iter ad culturas
accidens occupat uel circumactus aratri. quod usu capi non
potest: iter enim non, qua ad culturas peruenitur, capitur usu[s]
sed id quod in usu biennio fuit. finis enim multis documentis
seruabitur, terminibus, et arboribus notatis, et fossis, et uiis,
et riuis, et uepribus, et saepe normalibus, et ut comperi,
aliquibus locis inter arua marginibus quibusdam tamquam puluinis,
saepe etiam limitibus, item petris notatis. quae in finibus
sunt, pro terminibus habebitis. Si arboribus notatis fines
obseruabuntur, uidendum quae partes arborum notatae sint. notae
enim in propriis arboribus a foras ponuntur, ut arbores liberas
in parte a nota relinquat. si communes sunt arbores mediae
notantur et ad utrumque pertinent. Nam si fossa erit finalis,
uidendum utrum unius an utriusque sit partis, et si in extremo
fine facta; itemque utrum publica an uicinalis. Si iugis montium,
quae ex eo nomine accipiuntur, quod continuatione ipsa iugantur.
Haec autem omnia genera finitionum putato in uno agro posse sine
dubio repperiri.

De loco si agitur, quae res hanc habet quaestionem, ut nec ad
formam nec ad ullum scripturae reuertatur exemplum, nisi tantum
hunc locum hinc dico esse, et alter e contrario similiter
quaeret, ex fere culturae comparationem accipit. id est si silua,
cuius sit aetatis par caesurae et aetas arborum, ut solent
relinqui quas ante missas uocant, et siluarum quoque aetates an
sint pares. si uineae, similes erunt in comparatione; an ordines
aequidistantes, an pari constitutione, et an simile genus uitium
constabit. tamen rem magis esse iuris quam nostri operis, quoniam
fere usu capiuntur loca quae biennio possessa fuerint.
respiciendum erit ne, quem admodum solemus uidere quibusdam
regionibus particulas quasdam in mediis aliorum agris, numquid
simile huic interueniat. quod in agro diuiso accidere non potest,
quoniam continuae possessiones et assignantur et [p. 62
Thulin]redduntur. et his forte incidit ut tale quid
committeretur, ut locus pro loco, ut continua sit possessio. ita,
ut dixi, in assignatis fieri non potest. solent quidam
complurium fundorum suorum domini duos aut tres agros uni uelle
contribuere, terminos qui finiebant singulos agros relinquere
praeterea cui contributi sunt. uicini non contenti suis finibus
tollunt terminos, quibus possessio eorum finitur, et eo, qui
inter fundos unius domini sunt sibi defendunt. ita et haec
despicienda erunt.

De modo quaestiones fere in agris diuisis et assignatis
nascuntur, item quaestoriis et uectigalibus subiectis, quoniam
seilicet in aere scripturae modus conprehensus est. quod semper
erit ad formam respiciendum. et hoc si duobus possessoribus
conueniat. alioquin ex modo illo, qui aere scriptura continetur,
forma liquebit, etiam si dominus aliquid uendidisset. namque hoc
comperi in Samnio, ut agri quos diuus Vespasianus ueteranis
assignauerat, eos ab ipsi, quibus assignati erant iam possideri.
quidam enim emerunt aliqua loca adieceruntque suis finibus et
ipsud, uel uia finiente uel flumine uel alio quolibet genere: sed
nec uendentes ex acceptis suis aut ementes adicientesque ad
acceptas suas certum modum taxauerunt, sed ut quisque modus
aliqua, ut dixi, aut uia aut flumine aut aliquo genere finiri
potuit, ita uendiderunt emeruntque. ergo ad aes commodi reuocari
potest, si duobus, inter quos controuersia est, conuenerit. in
eis autem, qui uectigalibus subiecti sunt, proximus quisque
possessioni suae iunxit. nam soliti erant antiqui in conductiones
et in emptiones modum conprehendere atque ita cauere: FVNDVM
ILLVM, IVGERA TOT, IN SINGVLIS IVGERIBVS. tantum itaque si in ea
regione agitur, ubi haec erit consuetudo, aut cautiones scilicet
aut emptiones intuendae erunt. inter quos disputabitur acta
utriusque mensura: si nihil ad cautionem conueniat, ne utrius
possessio modum cautione conprehensum impleat, magna erit rei
confusio, quaerendumque tunc quomodo in uniuersa regione magis
opinione quam mensura modum complecti soliti sint.

"{€De proprietate controuersia est plerumque ut in Campania
cultorum agrorum siluae absunt in montibus ultra quartum aut
quintum forte uicinum€}". nam ubi mons fuit proximus asper seu
[p. 63 Thulin]sterelis, super quo fundi constitui nequiuerunt aut
forte aquae inopia habitatio hominibus prorsus negata est,
siluae tamen dum essent glandiferae, ne earum fructus perirent,
diuiso monte particulatim datae sunt proprietates quaedam fundis
in locis planis et uberibus constitutis, qui paruis finibus
stringebantur. nam et in Suessano culti sunt, qui habent in
ntonte Marico plagas siluarum determinatas, quarum proprietates
"{€ad quos fundos pertinere debeant, discutiatur€}". nam et
formae antiquae declarant ita esse. respiciendum erit et illud,
sicut dixi superius, quem admodum solemus uidere quibusdam
regionibus particulas in mediis aliorum agris. hoc argumentum
prudentiae est quam professionis. uidendum quoque quoniam "{€est
et pascuorum proprietas pertinens ad fundos, sed in commune;
propter quod ea conpascua multis locis communia appellantur,
quibusdam prouinciis pro indiuisa€}". haec fere pascua certis
personis data sunt depascenda, sed in communi: quae multi per
potentiam inuaserunt et colunt. de eorum proprietate ius
ordinarium solet moueri, atque interuentu mensurarum demonstratur
ut sit assignatus ager. "{€Nam per emptiones uel hereditates
huius generis controuersiae fiunt€}". quaedam loca feruntur ad
personas publicas attinere. nam personae publicae etiam coloniae
appellantur. quae habent assignata in alienis finibus quaedam
loca, quae solemus praefecturas appellare. harum praefecturarum
proprietates manifeste ad colonos pertinent, non ad eos quorum
fines sunt diminuti. solent et priuilegia quaedam habere
beneficia principum, quod longe et semotis locis saltos quosdam
reditus causa acciperunt. quae proprietas ad eos quibus data est
indubitate pertinet. sunt et aliae proprietates quae municipiis a
principibus sunt concessae.

"{€De possessione fit controuersia quotiens de totius fundi
statum per interdictum, hoc est iure ordinario, litigatur€}". hoc
non est disciplinae nostrae iudicium sed apud praesidem
prouinciae agitur, et ex lege restituitur possessio cui poterit
adtineri. in his secundum locum habet disciplina nostra, sicut
lex [p. 64 Thulin]ait: nisi de possessionis statu quaestio fuerit
terminata, non licet mensori praeire ad loca.

De alluuione obseruatio est, si haec in occupatoriis agitur
agris. quidquid uis aquae abstulerit, repetitionem nemo habet,
quae res necessitatem ripae muniendae iniungit, ita tamen ut sine
alterius damno quicquam fiat. si uero in diuisa et assignata
regione tractabitur, nihil amittet possessor, quoniam formis per
centurias certus cuique modus ascriptus est. circa Padum autem
cum ageretur, quod flumen torrens et aliquando tam uiolentum
decurrit, ut alueum mutet et multorum late agros trans ripa<m>,
ut ita dicam, transferat, saepe etiam insulas efficit. at Cassius
Longinus, uir prudentissimus, iuris auctor, hoc statuit, ut
quicquid aqua lambiendo abstulerit, id possessor amittat, quoniam
scilicet ripam suam sine alterius damno tueri debet; si uero
maiore ui decurrens alueum mutasset, suum quisque modum
agnosceret, quia non possessoris neglegentia sed tempestatis
uiolentia abreptum apparet; si uero insulam fecisset, a cuius
agro fecisset, id possideret; aut si ex communi quisque suum
reciperet. Scio enim quibusdam regionibus, cum assignarentur
agri, adscriptunt aliquid per centurias flumini. hoc autem
prouidit auctor diuidendorum agrorum, ut quotiens tempestas
fluuium concitasset, non per regionem excedens alueum uagaretur,
sed sine iniuria cuiusquam deflueret. hos tamen agros, id est
hunc omnem modum, qui flumini adscriptus est, R. P. quibusdam
uendidit.

Haec quaestiones maxime in Gallia to<ga>ta mouentur, quae multis
contexta fluminibus inmodicas Alpium niues in mare transmittit et
subitarum regelationum repentinas inundationes patitur.
aliquibus locis impetrauerunt possessores a praeside prouinciae
ut aliquam latitudinent flumini daret. nam et in Italia Pisaurum
flumini latitudo est assignata eatenus quo usque alluebat.

"{€De iure territorii controuersia est€}", cum quidam priuatorum
aut "{€pomerium eius urbis€}" "{€priuatis operibus€}" inuerecunde
uult peruadere aut auare de locis publicis, hoc est "{€ad ipsam
urbem pertinentibus€}", quidam priuatorum usurpare temptauerit.
[p. 65 Thulin]pomerium autem urbis est quod ante muros spatium
sub certa mensura demensum est. sed et aliquibus urbibus et intra
muros simili modo est statutum propter custodiam fundamentorum.
"{€quod a priuatis operibus optineri non oportebit. hic locus est
qui a publico nullo iure poterit amoueri. habet autem
condiciones duas, unam urbani soli, alteram agrestis; urbani
soli, quod tutela rei urbanae assignatum est, agrestis, quod
publicis operibus datum est aut destinatum€}". in tutela rei
urbanae assignatae sunt siluae, de quibus ligna in reparatione
publicorum moenium traherentur. hoc genus agri tutelatum dicitur.
nam aliquarum urbium "{€maxima pars finium coloniae est
adtributa€}". coloniae sunt quae ex eo nomine accipiuntur, quod
Romani in eisdem ciuitatibus colonos miserunt. illarum ergo
urbium maxima finium pars data est coloniis, quae in remotiora
loca et longe a mari positae uidebantur, ut numerus ciuium, quem
multiplicare diuus Augustus conabatur, haberet spatia, in quae
subsistere potuisset. nam et "{€in Piceno fertur inter montium
Praecutianorum quandum partem oppidi Asculanorum fine circum
dari. sed hoc conciliabulum fuisse et postea fertur in municipii
ius relatum. nam omnia antiqua municipia habent suum
priuilegium€}". ut Tudertini qui apud principes egerunt ut
Fanestres incolae, si essent alienigenae, intra territorium
inxolerent, honoribus fungi in colonia non deberent. sed
Fanestres hoc postea impetrauerunt, ut eis liceret et fungi
honoribus territorii. aeque iuris controuersia agitatur, quotiens
propter exigenda tributa de possessione litigatur; cum dicat una
pars in sui eam fine territorii [p. 66 Thulin]constituta<m>, et
altera e contrario similiter quaeret. haec autem controuersia
territorialibus est finienda terminibus. nam inuenimus saepe in
publicis instrumentis significanter inscripta territoria ita ut
EX COLLICVLO QVI APPELLATVR ILLE, AD FLVMEN ILLVD, ET PER FLVMEN
ILLVD AD RIVVM ILLVM aut VIAM ILLAM, ET PER VIAM ILLAM AD INFIMA
MONTIS ILLIVS, QVI LOCVS APPELLATVR ILLE, ET INDE PER IVGVM
MONTIS ILLIVS IN SVMMVM, ET PER SVMMVM MONTIS PER DIVERGIA AQVAE
AD LOCVM QVI APPELLATVR ILLE, ET INDE DEORSVM VERSVS AD LOCVM
ILLVM, ET INDE AD COMPETVM ILLIVS, ET INDE PER MONVMENTVM ILLIVS
AD locum unde primum coepit scriptura esse. saepe enim quorundam
aut monumenta aut fossae aut quorundam sacellorum aut fontium,
unde riui fluminaque incipiunt, obseruantur fines territoriorum.
"{€Si autem rationem appellationis huius tractemus, territorium
est quidquid hostis terrendi causa constitutum est.€}"

"{€De locis publicis siue populi Romani sine coloniarum
municipiorumue controuersia est, quotiens ea loca, quae neque
assignata neque uendita fuerint€}", "{€ab obtenebuntur, ut
subseciua concessa€}". multis enim locis comperimus loca publica
[p. 67 Thulin] repperiri, "{€ut ex proximo in Sabinis in monte
Mutela€}", qui nunc a priuatis operibus obtinetur. nam et regione
Reatina itidem sunt loca P. R.

Loca autem quae sint publica uideamus. sunt siluae de quibus
lignorum copia in lauacra publica ministranda caeduntur. sunt et
loca publica quae in pascuis sunt relicta quibuscumque ad urbem
uenientibus peregrinis. sunt in suburbanis loca publica inopum
destinata funeribus, quae loca culinas appellant: sunt et loca
noxiorum poenis destinata. ex his locis, cum sint suburbana, sine
ulla religionis reuerentia solent priuati aliquid usurpare atque
hortis suis applicare. sunt autem loca publica coloniarum, ubi
prius fuere "{€conciliabula€}", et "{€postea sunt in municipii
ius relata€}". sunt et alia loca publica quae praefecturae
appellantur. nam et "{€pomeria€}" urbium, de quibus iam superius
suo loco disputauimus, publica loca esse noscuntur. multis modis
loca publica dici possunt, sed dum diuersis condicionibus
constringuntur, non possunt nisi sua suis locis incedere. nam et
ubi "{€uis aquae€}" "{€aluei€}" Tiberis "{€populi Romani€}"
tantum modo "{€insulam€}" fecit, locus est publicus. "{€siluae€}"
etiam sunt iuxta hoc alueo suis circum datae terminibus, quae
casalia non utuntur.

"{€De locis relictis et extra clusis controuersia est in agris
assignatis. relicta autem ea loca sunt quae siue iniquitate
locorum assignari nequiuerunt, siue ex uoluntate conditoris, hoc
est mensoris, relicta limites minime acceperunt€}". dicuntur et
ea relicta loca quae uis aquae obtinuit. haec loca et insoluta
uocantur et "{€iuris subseciuorum€}" esse noscuntur. "{€Extra
clusa loca sunt [p. 67 Thulin] aeque iuris subsecinorum, quae
ultra limites et ultra finitima linea erunt. finitima autem linea
aut mensuralis est, aut aliqua obseruatione aut terminorum
ordine seruatur€}". ergo fines coloniae inclusi sunt montibus.
propterea haec loca, quod assignata non sint, relicta
appellantur; et extra clusa, quod extra ordinationes sint et
tamen fine cludantur. haec plerumque proximi possessores inuadunt
et oportunitate loci irritati agrum obtinent. cum his
controuersiae a rebus solent moueri.

"{€De locis sacris et religiosis controuersiae plurimae€}""{€iure
ordinario finiuntur€}". si enim loca sacra aedificabantur, quam
maxime apud antiquos in confinio constituebantur, ubi trium uel
quattuor possessionum terminatio conueniret. et unus quis
possessor donabat certum modum sacro illi ex agro suo, et quantum
donasset scripto faciebat, ut per diem sollemnitatis eorum
priuatorum agri nullam molestiam inculcantis populi sustinerent.
sed et siquid spatiosius cedebatur, sacerdotibus templi illius
proficiebat. in Italia autem multi crescente religione
sacratissima Christiana lucos profanos siue templorum loca
occupauerunt et serunt. sed hoc ideo existimaui dicendum, ut
magisterium suum si uult mensor ostendere, modum concessum fano
illi demonstret. "{€Locorum autem religiosorum€}" similis est
condicio. et his namque "{€secundum cautionem modus
restituebatur€}" antiquitus. nam sanctum est plerumque ut
incorruptum, et a sanciendo sanctum dicitur; religiosum a
religando mentes, ne male agant homines. sacrum autem proprie dei
est. [religiosum enim vel a relinquendo.] profanum autem quod,
dum sanctum fuisset, postea in usu hominum factum, hoc est extra
fano, extra sanctuario, profanum dictum est. "{€Moesilea uero
habent iuris sui hortorum modum circum iacentem uel praescriptum
agri finem€}". nam lucos frequenter in trifinia et quadrifinia
inuenimus, sicut in suburbanis et circa publica itinera
constitutum esse perspicimus.

[p. 69 Thulin]"{€De aquae pluuiae transitu controuersia est, in
qua si collectus pluuialis <a>quae transuersum secans finem
alterius fundi influit€}", si aqua ex pluuia collecta riuum
fecerit per longinquitatem temporum, et ut solet uideri, ripam ex
utraque parte mediam "{€secans€}" erexerit, et hoc intra
"{€fines alterius€}"; dumque riuus ille limite includitur,
possessor uicini agri calumniose sibi uelit fines ad riuum usque
defendere, non mediocris exinde controuersiae genus exoritur. sed
hoc "{€mensoris€}" est peritia finiendum.

"{€De itineribus controuersia est, quae in arcifiniis agris iure
ordinario finitur, in assignatis mensurarum ratione€}". "{€sed
multi limites exigente ratione per diuia et confragosa loca eunt
qua iter fieri non potest, et sunt in usu agrorum in eis locis,
ubi proximus possessor est, cuius forte silua limitem detinet, et
transitum inuerecunde denegat, cum itineri limitem aut locum
limiti debeat€}". Nam plerumque uia, dum cum limite currit, etiam
si uicinalis est aut lignaria aut priuata, finem praestat.
regammante uero uia uel limite, dum a se utri<m>que discesserint,
desi<ni>t uia finem praestare <et> erit controuersia: sed
inspectio artifici<s> eam finiet.

Satis, ut puto, dilucide genera controuersiarum uel primum agri
qualitatem exposui. nam et simplicius enarrare condiciones earum
existimaui, quo facilius ad intellectum peruenirent. nunc quem
ammodum singula pertractari debeant persequendum est, uel quod
sint status earum, id est iniectiuus expositiuus subiectiuum
reciperatiuus assumptiuus initialis materialis effectiuus. sunt
enim VIII. ex his omne genus controuersiarum exoritur. iniectinus
ergo status est generalis: nam siue de possessione siue de fine
controuersia nascatur, per hoc repetitio iusta iniustaque
inicitur. expositiuus est status controuersiae, quotiens
finitimorum [p. 70 Thulin]argumentorum caret demonstrationem et
partium magis exiget narrationem, per quem exponendum sit, quo
sint genere terminandae, aut persuadendum iudici, etiam si loci
natura finitimam exhibeat similitudinem. subiectiuus status est
controuersiae, cum relinquitur status generalis et alio quolibet
statu controuersia defenditur. reciperatiuus est status, quotiens
non a trifinia aut quadrifinia sed ex quolibet alio finis loco
incipientis termini recturam dirigit, et per incessum
definitionis loca quaedam alteri fundo adquirit aut solum auferet
et eius loco redditur. Assumptiuus primae controuersiae status
est, qui est de positione terminorum, in rigorem aut in finem
transcendit. Initialis controuersiae status de rigore pertinens
ad materiam transcendit in controuersiam, quae est loco tertio de
fine, status materialis non condicionem mutat neque materia
efficit. Materialis status est ex quo omnes controuersiae
incipiunt, de loco dum taxat. nam transcendentiam non habet de
hoc effectiuus, sed dum consummatus fuerit nascitur. nam
effectiuus est cum de loco litigatur et idoneas partes ad
litigium aduocationes instituunt.

Respicio etenim quantum sit quod mensoris prouidentiae
iniungatur; sed nec minus aduocatis. quorum ars licet diuersa
sit, prudentiam tamen et simplicitatem eandem habere debent et
qui iudicaturi sunt et qui aduocationes sunt praestaturi.
iudicando autem mensor bonus uir et iustus agere debet, nulla
ambitione aut sordibus moueri, seruare opinionem et arte et
moribus. omnis illi artificii ueritas custodienda est, exclusis
illis similitudinibus quae falsae pro ueris subiciuntur. quidam
enim per imperitiam, quidam per inprudentiam peccant. totum autem
hoc iudicandi officium hominem bonum iustum sobrium castum
modestum et artificem egregium exigit. hoc autem possessores
aequo animo ferre non possunt: nam cum his ueritas exposita
fuerit, aduersus sinceritatem artis facere cogunt. multa sunt
enim in professione quae generaliter pro ueris offerantur, multa
quae specialiter, quaedam quae argumentaliter. quaedam
coniecturaliter etiam mentiri artifices coguntur.

