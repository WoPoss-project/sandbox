digilibLT. Biblioteca digitale di testi latini tardoantichi.

Progetto diretto da Raffaella Tabacco (responsabile della
ricerca) e Maurizio Lana

______________________________________________________________________

De natura generis humani

Vindicianus

Correzione linguistica: Nadia Rosso

Codifica XML: Nadia Rosso

2016 digilibLT, Vercelli

Fonte: Vázquez Buján, M. E., «Vindiciano y el tratado De natura
generis humani», Dynamis, 2, 1982, pp. 48-56.

Licenza Creative Commons Attribuzione - Non commerciale -
Condividi allo stesso modo 3.0 Italia

______________________________________________________________________

Le formattazioni sono riprodotte dalla seguente codifica:

Corsivo: {€testo€}

Doppia spaziatura di caratteri: {%testo%}

Grassetto: {$testo$}

Testo in formato minore: {@testo@}

Sottolineato: {#testo#}

Figura: {Fig: didascalia}



______________________________________________________________________

Prouocas me de studio scolae artis medicine dicere et tractare de
statu corporis generis humani, hoc est de natura nostra, primum
de conceptum, secundo de interaneis et uisceribus nostris, tertio
de substantia et quibus gubernaculis membrorum sumus expositi et
quibus uitiis dediti sumus, usque aduersa pericula que patimur,
propterea generamur iussu diuinitatis; ipse enim artifex et
formator; ideo de his omnibus referre co[...]

l. [...] brior fertur, insaniam solet scitare; sepius enim se
{€impulsi€} sensus iudicio suo ebetantur. Inde fit ut quos
uiderimus extra modum excadentes, dicamus eos cerebrum habere
motum. Omnis enim sensus et omnis intellectus ex cerebro
membranoque constat.

2. -Bellonarii, antequam corpori suo ferrum {€inmergant€}, diu
multumque caput rotare non cessant, ut, commuto cerebro
uexatisque sensibus, dolor his minuatur. Intellectum: hebetato
enim {€rotatione€} multa sensus, non facile ferri percipitur
iniuriam. Nam et nos ipsi, quando in breuem aliquod spatium
frequentius nos circumagimus commotoque in se cerebrum, non
tantum uertigine capitis uexamur, sed etiam in gradu stare non
possumus. Vexatis enim dominicis partibus, necesse habet omnis
uigores {€pendere€} sensibus.

3. -Ad sedem membrane due adhuc fistulae tenues exeunt et sub
ipsis faucibus iunguntur arteriis solidis cartillaginosis, quas
esfagetidos appellant, quarum {€ime€} partes pulmonibus
iunguntur, {€summae€} eius usque ad epiglosida surgunt.

4. -Epiglosis est autem lingua super palatum et posita, quae
cotiens suspiramus adtollit se uel quotiens cibo potiones
accipiemus excluditur. Singulae enim partes cerebri, hoc est
palatum linguae dentis singuli, partem suam potui et cibi
{€trahunt€}.

Haec duae arteriae dextra sinistra{€que€} gurgulione, qui semper
infatigabili meatum spiritum modo trahunt recentem modoque
calefactus remittitur.

5. -Pulmo autem qui illas excepit in duas deductas fimbrias,
singule ungule bubule fixos, expongiae habet similitudine; multis
enim uacuitatibus dicitur esse haec interuallatus, ideoque in se
recipiendi spiritus habet potestatem.

6. -Nam et hoc quod loquimur pulmo prestat. Vbi enim per
fistulas, id est per aeris repletum, inflauit fimbras
rursus{€que€} in se recessit, {€ut€} apud fabros follis solent
trahere spiritum, modo receptum expremere alterno{€que€} meatu
agere atque collegere atque collecta expellere, talis similitudo
pulmo, accepto aere, repremit fimbras, quibus coartatis, tormento
quoddam exprimitur spiritus, qui per angustum itineris sui,
spatium ferit ictu suo sanguinem sonumque inpulsu suo faciens et
acutatur usque ad epiglosidem, {€qua€} spirandi contingit
potestas; ibi aperto clusoque aditum expressa uox sonum reddidit
nec tamen plures quan quinque uoces intellegit. Ad epiglosidem
sublata uox exprimitur, quod sonus ideo uocalis appellamus,
quoniam sine illis proprietas uerborum consummari non potest;
quae cognomina potestate secundum nature litteras acceperunt
uocales ideoque dicte sunt uocales quod singule uoces habent.

7. -Intellectum ergo ut inpulsi aeris sanguinis{€que€} sonum
usque ad linguam pertulit, non dissimilis est ydraa ulceratio aut
organi {€rotatione€}, ubi repercusso {€humore€} spiritus crepat
et donec inpulsus in aere accepto aditum rursusque precluso
edidit sonum. Talis est, ut dixi, arteriarum et in epiglosides
potestas.

8. -Postea uero {€ut€} in certis sensibus ordinentur uerbis,
moderatrix efficit lingua, quae maiorem producta ad palatum motio
inpulsa ad ordinem dentium uerba uerbis componit, qualis in
citarae sono unius corde ictus singularum cantum uoce exprimit,
uel ubi acutum {€uastiori€} miscuit sonum uel mediam utriusque
ceteribusque suauitate sua atque potestate iam in quantum oratio
exigit concrepuerunt, uerborum sonus redditur. Imitantes illa
quae interrupta una corda siue altera non potest expremere qualis
queritur cantus carendo quaedam potestate, similiter homini,
amisso uno a pluribus dentibus, blessus fit, ideo autem quoniam
ubi opus est plectros uocaret lingua.

9. -Cor autem sub mamma sinistra inter duas pulmonis fibras
positus est, quod musculoso protegitur membrano; duas aures
habet, quae grecae OTHIE appellantur, ubi mens hominum animusque
{€commoratur€}, unde quicquid nobis iudicii est uenit; per ipsas
cordis aures omnis semper se cogitatio extollit et ad omnem
erigitur tumultum. Quae igitur homines corporis partemque
principium possident.

10. -Cerebrum atque corque moueri non cessant et, cum reliqua
membra otiosa sint siue in sonnum composita quiescant, cerebrum
corque hominis nec otio neque quiescere permittitur. Tunc uero
utrumque uastius salit cum illi pauor aliquis aut metus adest.
Excordatum autem {€aliquem€} ideo decimus non quia cor non habet,
sed quoniam animum eius minori commoueatur {€tractu€}, desinat
quidem habere quod in usu non habet.

11. -Iecor est autem propria materia sanguinis, id est domus et
incrementum, nam primum tenuitas ciborum mutatio sui colorum
transfiguratur in sanguinem. Itaque interfectum et feret aetatem
humorem remittit, quem fieri cum maxime sanguinem appareat. Omnis
autem materia ciborum que in alimentum sumitur et detrusa per
gurgulionem est, excipitur primum ab stomacho, primumque a
nouissimis et subtilissimis agitur per totum corpus escam
foraminibus et uenis dispensator; uirissima et integrissima et
uentura in sanguine dimittit ad iecor, tunc{€que€} sordidissima
ex cibo et illa calorem tam diu decocit donec inde sanguinem
faciat, quem primum minutis colligit fistulis, deinde exceptum
maioribus uenulis quattuor perducit usque ad cor, quod quasi
castellum estimare potest. Duo enim receptacula in se habet, unum
spiritum, alterum sanguinis, pro cuius, ut dixi, corpore arteria
spiritalis intrant et quattuor uene sanguinales. Inde inmensus
ex suo sibi incremento maior atque maior factus, extremis usque
finibus membrorum emicat redditque pulsus.

12. -Pulsi autem uenarum adplicito reductoque spiritum
generantur, dum modo prepellit sanguinem, modo recipit in se.
Quantus autem et quam liber auritur a corde, tantus etiam
sincerissima uenarum partis mouet et ad eum {€prouocatur€}
sanguinem, conluctatur in eodem ipso corde, celebriorem efficit;
pulsum quoque magis uincitur a multitudine sanguinis uel tumorem
coartatur; arteriis iter angustatus est, ideo {€tenuior emicat€}
pulsus et quod ex alio nocere ceperit dicto uenarum renuntiat.
Quos medici, quotiens admutas consulit manus, quotiens tam
modicus adcesserit corpus calor, tactum uenarum, ut dixi,
estimatur [in] iniuriam corporis positamque in occulto
inbecillitatem, quem non potest aspectu uidere, rationem sentiat
uel actum intellegat.

13. -Intestinam etiam, que in se uelud inplicitam esse
conspicimus et morem meandri fluminis, in caput lauerinthi non
tantum flexuosas, sed etiam more receptaculorum sepius inpendita,
Deo autem, ut diuina natura uoluit in secum, extensa non sunt,
ne breue cadenti materia spatium inordinata abiceret, si qua in
alimentum sumimus. Nunc autem fluxuosos itineri spatio uelud
retentaculum, quibusdam concidendis cibis mora quaeritur uel
etiam ne se adsidue escam desideretur.

14. -{€Splen€} autem medius interanea expositus est, quod
neruosis contenetur membranis; ab una parte, qua plenus est,
latus contigit, ab altera uisceribus {€adhaeret€}, ideoque fieri
solet ut peculiare inpedimentum currentibus fiat, ut cum tumor
illi aliquid inesit, aceruissimo dolores totius partis
sinisterioris ex consensu proximitatis efficit nec facile
inbecillitatem {€remittit€}, quoniam et ipse fungido materiae est
et neruosis contigatur uinculis. Traditur quidem a quibusdam
auctoribus splen renibus seruire et esse agelastos: quibus autem
mortua pars splenis {€sit€} aut excepta, ridere ergo negantur
posse.

15. -His omnibus interaneis uissica supposita est, de cuius
figura semper apud omnes medicos tractata {€quaestio€} est, cum
illi unis appareat esse foramen quod emittendi {€humores€}
seruitutem habent. Quemadmodum et qua possit euacuata repleri?
Primum omnium errant qui unum aditum uissice esse putant. Non
enim unus illi tantum est aditum, sed unus apparet. Vissica enim
{€quadruplice€} contesta membrano est, cuius {€consertio€} non
est perastricta, ideoque et in minorem forma reducta contrahi
potest et remissa ampliori concrescere spatio; per easdem itaque
membrane et ex parte ceruicis eius tenuis subrepunt fistule
discendentibus itaque ab renibus, quorum officium est
{€collatos€} humoris transmittere; ergo inde uenientes fistulae
sub ipsa ceruice in uissica feruntur et inter membrana sparguntur
{€quasi€} fecerit textum opus; delatum liquorem, que multa non
parentia excipiunt foramina traguntque in uessica, ex qua manat
omnem stagnam, {€separatur€}.

16. -Quod tamen utque eis credere possitis, porcineque uos
bubuleque possunt docere uessice. Quae simul exulte sunt cum
euacuate sunt quod uidebantur humore, in angustum spatium reducta
contraguntur; quas rursus cum ampliare {€aliquis€} desiderat,
adiecto spiritum extricturaque facta, excalefacit deducitque
corpus iterum quod erat in se reductum; itaque si quis in aquam
uissicam frequenter commouerit, deligato {€ore€} illo quod
apparet, nihilhominus tamen plenam extrait. Idem faciunt et ab
oculis exempte uessice, quas medici cum aliquo humore commouerit,
per {€tenuia€} non et apparentia foramina replentur et adprobat
sublato quanto pondere oculis grauare potuerunt.

Et ideo unusquisque nostrum cum {€perfrixerit€}, urina
frequentius praemitur. {€Consertio€} autem illa {€membranorum€}
facit, quibus potestas est et relaxandi se et contrahendi; itaque
{€frigidore€} aliquo percussa, sentiunt et continuo stringuntur
in se angustato{€que€} corpori suo spatio omnem liquorem non
fundunt solum, sed exprimunt.

17. -Quare expumosa excreamus? Quia pressura pulmonum per
inquietas {€uias€} transfigurare. Et quemadmodum uestimenta
fullonum inter manum aquam limpidiorem totiens spumam agunt
quotiens et tota exprimuntur, sic et {€pulmo humorem€} illum
naturalem quo et ipse sustinentur, quotiens in sua descendit,
accipit redditque; meatus quem spiritus inspumant eminus referet
de eo, quoniam ex {€pressura€} currit in superiora. Nec mirum si
caput ab humeris. Num alitus incrementum liquoris? Nam
quemadmodum in balneis aquarum uapor, cum attingit summa,
distillat a camaris et {€inclusus€} materiae in alto ut nubes
condit, sic intimus calor nostris materiae, hoc est humorem
perexaustum, in caput referet. Quem {€partium€} officia ut sorte
reficiunt: sic locis teperati lacrimam muccum saliue eiusdem
sunt; urinis uero natura locorum efficietur, quo {€gerere€}
constitutum erat partibus distat et ad neccesitatem
distributionis suae spiritus eadem creasset aliud eo conglauet
soluet. Quod nisi eodem in tantumuis humor molliat et quicquid
spiritum tractatis acutis foraminibus membra condidant.

18. -Necesse est mortis in rigore et ibi finis sit ubi natura
adcesserit. Exemplum rei: ut quod exiuit animo ardore febrium,
fauces acceptum deuorare non ualent cibum, arteriae siccioris
conata non erant, uox ipsa deficit, deficiente in cerebro
perfunditur, reget fatigatus ad summam potionem stomachus egri
nec prius ad {€iniuriam€} creditur liber quia corpus astrictum
satiatis foraminibus sudor adlaxat. Vasa subditis ignibus tota
sunt quam diu plena aut, cum pertinax ardor in cocendo
subplimenta diripuit, quia uacant, aduruntur.

Sterelis longa siccitate {€ager€} omnis{€que€} praemoritur in
radice fructus quotiens spectata terra non refouetur imbre. Ergo
humor est corporis praesidium, quam deminutio, quae semper
{€membra€} in alimento habet, oculos propter mutum, nares in
{€muccum€}, fauces in libore, arteria in sonos, lingua in
refrigerationem in digerendo, pulmo in officio, iecor propter
uigorem, stomachum in dispensationem. Quod sufficientem et status
constat. Nam dum ipse –nature inferiore optime oulumus- ad eum
turbatus est, turbamur ipsi, ita ad defecta inquitamur,
condeminuto concutimur, concusso irascimur, concepto
{€uastamur€}, uastata periculamur {€consumimurque€} et morimur.

19. -Inde ergo pituita ex eodem. Non enim ulla lege leguntur et
necesse habent ad tantum cerebrum ad membrana {€adherere€}
pituitam ut toto corpore. Habitat autem nusquam sanis, ab
expressis iniret. Initium pituite est humor. Quis humor? Ille qui
fomentis refouetur, calore {€coquitur€}, {€statu€} tenetur,
consuetudine roboratur, rationem temperatur, custodia
{€regitur€}, qui in corporibus oritor inpulit, natura condidit,
maturitas temperauit. Hic ipse cautum tam diu est in
{€praesidio€} quam diu in ore correptum iniuriam uisus in auxilio
conspicitur, {€noxam€} generauit {€inusus€}, sic et pituitarum
ex necessitate potius quam causa dicimus corporis erit leuorosa,
quem in officio sanguinis non consortio habet. Quotiens offendit,
facile pascitur corpus subditis feruoribus coniectam, mox et
resoluitur et correptam adicit, exquirit propinsione in liquore
et acutior et in calore rursusque correptis atque iustis qua
humoribus, per {€eosdem€} foraminibus introitus fertur ad cutem
et mox impetu suo totius exferuescit. Hinc uitia, hinc adsimatia,
adustionis, scauie, carbunculi, ignis acer, pustule, inpetigo,
macule, pru{€rigo€}, papule, lippitudinis, dolor, suspirationis,
grauido, distillatio, anelitus, impetus, uita distringit humor.
Ergo ex humore est et ideo per totum corpus et quoniam humor est
[et ideo] totius corporis. Quando igitur alicubi nocibus aut ubi
est periculum tantum in distillationibus habet. Nam cum ipsius
acrimonio inflamatur, simul toracis pulmo membrano principia
corporis non partes dominantium locorum.

20. -Omnis autem infirmitas stomachi incidit quotiensque in
aduersa communionem stomachum membra habet cerebri, ad hoc
utraque si locis distant, neruis propinquant, uni membri
laborant, sepe accipit, sepius tamen explicabilis accepit morbos.
Proinde quod initia uerborum membrana trahuntur pulmonis, deinde
exatio maxime stabustulatione calor, a calore foramina ad
distillationem per foca ui procidunt, uitiorum per longum ordinem
[...] In febricitantibus malum signum frequens exigua {€mingendi
libido€}, quia {€inest tumor et strictura€}, qui uissice
{€ferri€} non potest; ex {€collo€} uessice descensus sui
committat in ipsa radice ueretri pariter cum cremasteribus.

21. -Cremasteris autem sunt nerui ex quibus testiculi
continentur, quorum nervorum mediae partes cauate sunt, per quas
genitalis semen transcurr{€it€}. Abscissis itaque testicu{€lis€}
depatrandi uirtus denegatur, quoniam foramina eorum alligantur
inclusa. Quod ad dispositione interaneorum pertinet finitio erat,
nisi finis interior preter que rettulit superesset.

22. -De uulua. Vulua est autem, ut dixi, omnibus interaneis
subiecta ipsamque tenens uissicam, quae {€multis€} in locis
solutum in se {€retenet semen€}, quo facilius accepta sustinenti
lumbis adherens firmissime partis -neque enim aliter onus
sustinere possit- incumbit; cuius ceruix gracilis et conplexa
uixque accessum seminis peruia, sed ubi {€partum€} suam
maturitatem [sua] euocat, in tantum patet, ut neruis inde
{€exeuntibus€}, ut possint transmittere infantem, rursus in
pristinas angustias coisset, ut {€possit€} iactanda exilitas
nascendi transitum aperire infanti. In declibo posita est nec
contepta sua deuexura multo sanguine futura inde pluit, quoniam
per {€umbilicum€} facilior lapsus est. Vuluam autem aperte prima,
id est foras, {€qua€} lumbis adheret, leuis est, ab intro
sinuosa et asperata ideo ut continere coherentem asperitudinem
suam semen possit, ut in sinu retentum maturare, quod opus decimo
mense luci entegrum consumatumque adprobandum habet. Haec omnia
membrano proteguntur tenuissimo, quod greci epitomenona
appellant.

23. -Stomachus autem noster, qui dominium totius corporis
possidet, ad curis uoluntate alimenta digeruntur, per quem famem
sitemque sidamus, cui quantum uidetur cibi satis illi dicto
audiens corpus. Positus autem parti scapularum infra uertebras
septima ceruices, inter duas arterias, simile intestino, plenior
quidem ac rotundior, constans tunicillis duabus, quae exasperate
tarde ducunt cicatricem, uulnera autem morte representat. Positio
illius una parte angustior, summa est pusillo diffusior.
Acceptus enim cibus paulolum sedet, tenet et donec quod et
subtilissimum inde fuerit in alimentum suspenset. Tunc quod
superuacuum atque exclusum est uentri dimittit et ille ergo cum
digesserit, esurire nos cogit.

24. -Si multum diu accepta esca despensauit, uilem excitat;
quemadmodum faucibus inculcare solet, modo iacentiora infundere
conponimus, ut dixi, ad stomachi arbitrium et ad illius
uoluntatem. Corpus autem testimonio honeratur. Illud etiam
frequenter uidemus, quibus stomachus in causas fuerit, etiam
barbas eius celerius crescere solent, sed non puto {€ego€} neque
enim uerissima est ut illius hominis barba celerius solito
tempore crescant. Illud tamen ueritatis magisterium erit, ut cum
stomachus alicuius uilia receperit, necesse est habeat totum
corpus secundum infirmitatem dominicae languidinum; tunc itaque
succidentem aciem quos in se contexerat ad decrescendo cutis
retegit. Capillus uidelicet, non illius barbe prodierunt, sed
caro barbas subsedit.

25. -Nunc {€denique depellentes€} ad stomachos cibos mutio
dicen{€da€} est, cuius a primis faucibus incipiens guttur
adsurgit, quod cludat nec aperiendi potestatem habet, unde per
totum consortium cartilaginibus contexatur. Qui in se reducendi
ideo ualet et reuertens secum occupatus deducat cibus et sua
pressura usque ad stomachum transmittat. Fatua est quorundam
medicorum persuasio, quod putant alteram partem cibum deferri,
altera potione, hoc est, per diuersos aditus; quod si ita esset
ut per aliud perforamen cibum fertur, per aliud potionem
descenderet, magnam molestiam haberemus quotiens intritum panem
manducauerimus. Adeo autem omnis materia ciborum et omnis humor
uno canale defertur; ut torminosis multa adiutoria que per
potiones data profuerint, uidelicet quoniam et ille descenderant
quo et cibi peruenerant; et cauculosis et stranguiliosisque atque
ydropicis per cibos data medicamenta adiutoria tulere, ex quo
manifestissimum intellegi potest uno intinere cibum potum{€que€}
differri. Illud tamen interest, quod si tardius, humore celerius
deferuntur ideoque suaue sitienti potio quam esurienti cibum,
quoniam potio uniuerse cibi dispensatio uoluntatem transigit
humorem. Suauior est enim cuius uoluntas continuo intellegi
potest quam quod mora estimatur.

26. -Etiam medulle inseruiunt ossibus. His utilis sucus in
alimentum diffunditur, ita neruis ossa copulata sunt, ut iussa
morum prestarent. Potius denique homo diuinis compositus est
operibus similisque mundo. Quattuor enim elementis constat, quae
greci etycta appellant. Omnes itaque philosophi homines nihil
aliud {€esse€} quam minorem mundum dixerunt; ex calido enim et
frigido atque ex humido et sicco constamus: eadem ipsa sunt
elementa quae maiore mundo continent. Calida sunt autem in hoc
diuina perpetuitatem sole luna sidera frigidaque aera spiritum
suo complet, humida maria lacus flumina aque utilis similia,
sicca quaecumque esse inspicimus.

Non ergo superuacuum dictum minorem mundum similia demonstrant
elementa: sicca sunt autem nobis ossa nerui capilli cartilaginis
atque terrenam habemus potestatem, nam uulnerata interfecta que
nullum sui sentiunt dolorem. Humidae qualitates sunt quae
beneficio alimentorum procreantur; illa sunt autem quae a siccis
inuicem sicca continent, ut uilis, ut pituita, totius sudor,
saliuae deminutio, mucci, lacrime, stercora. Calido
{€porositatis€} in nobis est spiritus haque aera appellamus quae
a multa foram{€ina€} alimentum temperari et si iure edificii.
Ideo autem refrigeratio totius sanguinis stringit calorem atque
totius sui corporis stringenda materia lenis uapor, quam nimius
inmodicusque feruor incendiorum consumit.

27. -Quare autem {€febricitantes€} estu adficiantur? Maxima hec
ex causa, quod preclusis tumore nimio foraminibus stricturaque
corporis conpressis, non tantum in refrigerationem admittis
spiritus. Tunc inclusos sanguis quae exestuanti aditus neque
recipere spiritus contingit potestas, ardor nimio membra
consumit. Quam diu temperatum corpus fuerit, humor equalis
sanguinis atque temperamento concordauerit, tan diu uitaque
operibus eorum constat, tali poterit, ad cuius sanguinem spiritum
aliqua inbecillitas ab alterutrum deduxerit, necesse est
corporali materiae mortem representent. Ergo per haec ampliora
foramina, quae in spectu sunt, spiritum et per inuisibilia
capimus rursusque per eadem omnia refigurauimus; alter autem
eorum dimittimus.

28. -Itaque uestimenta non calefaciunt homines, sed ab homine
calefiunt. Eadem enim sine homine frigida sunt, cum adplicata
nobis paululum fuerit concalescunt; ita non adferendo calorem,
sed retinendo temperant corpus. Id autem prestant uestimenta
nobis, quod speclaria quam non calefaciant locum quo posita sunt,
sed frigus non admittunt. Ita uestimenta dum neque aditum
frigori dant neque exitum calori nostro, nos caloris sic fit ut
quo loco plures homines, his locus tepefiat; sic et amplexu tuo
alterutrum calefaciat necesse est.

Quemadmodum tamen ex eodem ore calidum et frigidum aemittere
uidemus? Cum ex corpore calorem exeat, refrigeratur aliquid,
contracto ore animan mittimus, quae per angustum iter uelud
tormenta omissa copiosum per aerem inuoluit spiritum, qui
uerberato denso ictus scissam infert, in quo incidit
refrigerationem. Ex contrario, si quid calore uoluerimus reficere
a leniore et omnibus patefactis arteriarum claustris quam maximo
possumus anime inspiramus innatum.

29. -Anima est autem, ut dixi superius, sanguinis euaporatio
extuantis materiae uisceralis anelitusque spiritus metu alitum
nisi pulsibus modo fruitur recenti aere, modo excalefacta
liberatur.

Sanguis autem ipse generatur animae propria uirium materie
humaneque uite certissimum alimentum, quem numquam otiosum esse
spiritus patitur. Semper enim eum discussibus sui per omnem
corpus fatigat; his autem cum maiore modo excessit copiosiorque
factus est quam ut recipi a capite uenarum, incipit tunc in se
{€redundare€} materia aut, praeobturatis foraminibus, aditum
spiritui non dare aut similitudine sua conpressum praefocare. Qui
cursus cum iam exiguus esse caepit usum facile pariturus suis
prestare non potest, tunc grauatum corpus calore sopitus destruit
et qui sufficere exiguus aduersus copiosiorem spiritum non
ualet, totum maiore conglaciatur et, ut occidat hominem, prior
ipse in homine moritur. Necesse est ita cum sit sanguis causa
uitae, maxime ipse causa primo mortis est, quemadmodum et acria
uiriosa queque alia exiguorum iniuria generantur aut quidem et
ipsam modo suo corpori multo plura ex ea que nocere possunt
generare sudorem salibam omnemque e pituita. Plurima tamen uitia
latentes quae inbecillitatium causae ex habundantia acrimoniorum
uiles generantur; quae si quis dum sanus est ita temperare
uoluerit ut neque habundet nocitura ne{€que€} profutura sint
inoffensa, obseruare debemus modum rei. Quod autem custodire
possumus facilis et expedita ante primam faciem rationis ita est.

