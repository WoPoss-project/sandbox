
                Ab Urbe Condita, books 8-10 - 13s
                Machine readable text
                Titus Livius (Livy)
                Benjamin Oliver Foster, Ph.D.
                Perseus Project, Tufts University
                Gregory Crane
                
                    Prepared under the supervision of
                    Bridget Almas
                    Lisa Cerrato
                    David Mimno
                    Rashmi Singhal
                
                The National Endowment for the Humanities
            Libri XIII Periocha VALERIUS LAEVINUS COS. parum prospere adversus Pyrrhum pugnavit, elephantorum maxime inusitata facie territis militibus. post id proelium cum corpora Romanorum qui in acie ceciderant Pyrrhuis inspiceret, omnia versa in hosted invenit invenit vulg.: venit MSS. populabundusque ad urbem Romanam processit. C. Fabricius missus ad eum a senatu, ut de redimendis captivis ageret, frustra ut patriam desereret a rege temptatus est. captivi sine pretio remissi sunt. cineas legatus a Pyrrho ad senatum missus petit ut conponendae pacis causa rex in urbem reciperetur. de qua re cum ad frequentiorem senatum referri placuisset, Appius Claudius, qui propter valetudinem oculorum iam diu consiliis publicis se abstinuerat, venit in curiam et sententia sua tenuit ut id Pyrrho negaretur. Cn . Domitius censor primus ex plebe lustrum condidit. censa sunt civium capita ccxxxxvii ccxxii. iterum adversus Pyrrhum dubio eventu pugnatum est. cum Carthaginiensibus quarto foedus renovatum est. cum C. Fabricio consuli is qui ad eum a Pyrrho transfugerat polliceretur venenum se regi daturum, cum indicio ad regem remissus est. res praeterea contra Lucanos et Bruttios, Samnites et Etruscos et Etruscos vulg.: etruscos MSS. prospere gestas continet.