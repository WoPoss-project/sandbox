
                Epigrammata Ausonii de diversis rebus
                Ausonius, Decimus Magnus
                Hugh G. Evelyn-White
                Perseus Project, Tufts University
                Gregory Crane
                
                    Prepared under the supervision of
                    Bridget Almas
                    Lisa Cerrato
                    Rashmi Singhal
                
                The Mellon Foundation
            Προσωποποία IN CHARTAM SI tineas cariemque pati te, charta, necesse est, incipe versiculis ante perire meis. malo, inquis, tineis. sapis, aerumnose libelle, perfungi mavis quod leviore malo. ast ego damnosae nolo otia perdere Musae, iacturam somni quae parit atque olei. utilius dormire fuit, quam perdere somnum atque oleum. bene ais: causa sed ista mihi est: irascor Proculo, cuius facundia tanta est, quantus honos, scripsit plurima, quae cohibet. hune studeo ulcisci; et prompta est ultio vati: qui sua non edit carmina, nostra legat, huius in arbitrio est, seu te invenescere cedro, seu iubeat duris vermibus esse cibum, huic ego. quod nobis superest ignobilis oti, deputo, sive legat, quae dabo, sive tegat. EXHORTATIO AD MODESTIAM FAMA est fictilibus cenasse Agathoclea regem atque abacum Samio saepe onerasse luto, fereula geminatis cum poneret horrida 1 vasis et miseeret opes pauperiemque simul, quaerenti causam respondit: Rex ego qui sum Sicaniae, figulo sum genitore satus. fortunam reverenter habe, quicumque repente dives ab exili progrediere loco. IN EUMPINAM 2 ADULTERAM TOXICA zelotypo dedit uxor moecha marito, nec satis ad mortem credidit esse datum, miscuit argenti letalia pondera vivi, cogeret ut celerem vis geminata necem, dividat haec si quis, faciunt discreta venenum; antidotum sumet, qui sociata bibet, ergo inter sese dum noxia pocula certant, cessit letalis noxa salutiferae. protinus et vacuos alvi petiere recessus, lubrica deiectis qua via nota cibis, quam pia cura deum! prodest crudelior uxor: et, cum fata volunt, bina venena iuvant. IN EUNOMUM MEDICUM LANGUENTEM Gaium moriturum dixerat olim Eunomus. evasit fati ope, non medici. paulo post ipsum videt, aut vidisse putavit, pallentem et multa mortis in effigie. Quis tu? Gaius, ait. Vivisne? hic abnuit. “Et quid nunc agis hic?” “Missu Ditis, ait, venio, ut, quia notitiam rerumque hominumque tenerem, accirem medicos.” Eunomus obriguit. tum Gaius: “Metuas nihil, Eunome. dixi ego et omnes, nullum, qui saperet, dicere te medicum.” IN HOMINEM VOCIS ABSONAE LATRATUS catulorum, hinnitus fingis equorum, caprigenumque pecus lanigerosque greges habitu adsimulas; asinos quoque rudere dicas, cum vis Arcadicum fingere, Marce, pecus, gallorum cantus et ovantes gutture corvos et quidquid vocum belua et ales habet, omnia cum simules ita vere. ut ficta negentur. non potes humanae vocis habere sonum. DE AUXILIO GRAMMATICO EMENDATA potest quaenam vox esse magistri, nomen qui proprium cum vitio loquitur? auxilium te nempe vocas, inseite magister? da rectum casum: iam solicismus eris. DE PHILOMUSO GRAMMATICO EMPTIS quod libris tibi bibliotheca referta est, doctum et grammaticum te, Philomuse, putas? hoc genere et chordas et plectra et barbita condes: omnia mercatus eras citharoedus eris. DE RUFO RUETORE reminisco Rufus dixit in versu suo: cor ergo versus, immo Rufus, non habet. IN STATUAM EIUSDEM RUETORIS RUETORIS haec Rufi statua est: nil verius: ipse est, ipse, adeo linguam non habet et cerebrum. et riget et surda est et non videt: haec sibi constant; unum dissimile est: mollior ille fuit. IDEM ORE pulero, et ore muto, scire vis quae sim ? Volo. Imago Rufi rhetoris Pictavici. Diceret set ipse, vellem, rhetor hoc mi. Non potest. Cur? Ipse rhetor est imago imaginis. IDEM RHETORIS haec Rufi statua est? Si saxea, Rufi. Cur id ais? Semper saxeus ipse fuit. IDEM ELINGUEM quis te dicentis imagine pinxit? dic mihi, Rufe. taces? nil tibi tam simile est. IDEM HAEC Rufi tabula est. Nil verius. ipse nbi Rufus? In eathedra. Quid agit? Hoc, quod et in tabula. DE EO QUI THESAURUM REPPERIT CUM SE LAQUEO VELLET SUSPENDERE ex Graeco QUI laqueum collo nectebat, repperit aurum thesaurique loco deposuit laqueum. at qui condiderat, postquam non repperit aurum, aptavit collo quem repetit laqueum. EX GRAECO ἀρχὴ δέ τοι ἥμιδυ παντόσ INCIPE: dimidium facti est coepisse, superfit dimidium: rursum hoc incipe et efficies. EX GRAECO ὑ χάρισ βραδύπουσ ἄχαρισ χάρισ GRATIA, quae tarda est, ingrata est. gratia namque cum fieri properat, gratia grata magis. EX EODEM SI bene quid facias, facias, cito. nam cito factum gratum erit. ingratum gratia tarda facit. DE EO QUI CAPANEUM SALTANS RUIT DECEPTAE felix casus se miscuit arti: histrio, saltabat qui Capanea, ruit. IN DODRAI.EM DODRA ex dodrante est. sic collige: ius, aqua, vinum, sal, oleum, panis, mel, piper, herba: novem. IDEM DODRA vocor. Quae causa? Novem species gero. Quae sunt? Ius. aqua. mel, vinum, panis, piper, herba, oleum. sal. IDEM Δόδρα ποτὸν καὶ ἀρτθμός, ἔλω μέλι, οἶνον, ἔλαιον. ἄρτου, ἅλας. βοτάνην, ξωμόν. ὕδωρ, πέπερι. AD MARCUM AMICUM DE DISCORDIA QUAM DARET CUM PUELLIS “HANC amo quae me odit. contra illam quae me amat, odi. compone inter nos, si potes, alma Venus!” “ Perfacile id faciam: mores mutabo et amores; oderit haec, amet haec.” Rursus idem patiar. Vis ambas ut ames? Si diligat utraque, vellem. Hoc tibi tu praesta, Marce: ut amens, ama. DYSEROS “SUASISTI, Venus, ecce, duas dyseros ut amarem. odit utraque: aliud da modo consilium.” Vince datis ambas. Cupio: verum arta domi res. Pelliee promissis. Nulla fides inopi. Antestare deos. Nec fas mihi fallere divos. Pervigila ante fores. Nocte capi metuo. Scribe elegos. Nequeo, Musarum et Apollinis expers. Frange fores. Poenas iudicii metuo. Stulte, ab amore mori pateris: non vis ob amorem? Malo miser dici, quam miser atque reus. Suasi, quod potui: tu alios modo consule. Dic quos? “Quod sibi suaserunt, Phaedra et Elissa dabunt, quod Canace Phyllisque et fastidita Phaoni.” 1 Hoc das consilium? tale datur miseris. DE EO QUI TESTAM HOMINIS INMISERICORDITER DISSIPARE VOLUIT ANIECTA in triviis inhumati glabra iaccbat testa hominis, nudum iam cute calvitium. fleverunt alii: fletu non motus Aehilas, insuper et silicis verbere dissicuit. eminus ergo icto rediit lapis ultor ab osse auctorisque sui frontem oculosque petit, sic utinam certos manus impia dirigat ictus, auctorem ut feriant tela retorta suum. II Commendatio Codicis EST quod inane legas, est et quod vespere; laetis seria miscuimus, tempore uti placeant, non unus vitae color est nec carminis unus lector; habet tempus pagina quaeque suum; hoc mitrata Venus, probat hoc galeata Minerva; Stoicus has partes, has Epicurus amat; salva mihi veterum maneat dum regula morum, plaudat permissis sobria musa iocis. DE AUGUSTO 1 PHOEBE potens numeris, praeses Tritonia bellis, tu quoque ab aerio praepes Victoria lapsu, come serenatum duplici diademate frontem serta ferens, quae dona togae, quae praemia pugnae, bellandi fandique potens Augustus honoiem bis meret, ut geminet titulos, qui proelia Musis temperat et Getieum moderatur Apolline Martem. arma inter Chunosque truces furtoque nocentes Sauromatas, quantum cessat de tempore belli, indulget Clariis tantum inter castra Camenis. vix posuit volucres stridentia tela sagittas: Musarum ad calamos fertur manus, otia nescit et commutata meditatur arundine carmen: sed carmen non molle modis; bella horrida Martis Odrysii Thraessaeque viraginis arma retractat. exulta, Aeacide: celebrans vate superbo rursum Romanusque tibi contingit Homerus. DE FERA A CAESARE INTERFECTA 1 Cedere quae lato nescit fera saucia ferro armatique urget tela cruenta viri, quam grandes parvo patitur sub vulnere mortes et solam leti vim probat esse manum! mirantur casusque novos subitasque ruinas: nec contenta ictos letaliter ire per artus, coniungit mortes una sagitta duas. plurima communi pereunt si fulminis ictu, haec quoque de caelo vulnera missa putes. AD FONTEM DVNUVII IUSSU VALENTINIANI AUGUSTI Illyricis regnator aquis, tibi, Nile, secundus Danuvius laetum pro fero fonte caput. salvere Augustus iubeo, natumque patremque, armiferis alvi quos ego Pannoniis. nuntius Euxiuo iam nunc volo currere ponto, ut sciat hoc superum cura secunda Valens, caede, fuga, flammis stratos periisse Suebos nec Rhenum Gallis limitis esse loco. quod si lege maris refluus mihi curreret amnis. huc possem victos inde referre Gothos. VALENTINIANO IUNIOUI IN SIGNUM MARMOUEUM NUNC te marmoreum pro sumptu fecimus: at cum Augustus frater remeaverit, aureus esto. PICTURAE SUBDITI UNI LEO UNA SAGITTA GRATIANO OCCISIS EST Quod leo tam tenui patitur sub harundine letum, non vires ferri, sed ferientis agunt. AN FONTEM DANUVII .IUSSU VALENIINIANI AUGUSTI DANUNIUS penitis caput occultatus in oris totus sub vestra iam dicione fluo: qua gelidum fontem mediis effundo Suebis, imperiis gravidas qua seco Pannonias, et qua dives aquis Scythico solvo ostia ponto, 5 omnia sub vestrum flumina mitto iugum. Augusto dabitur sed proxima palma Valenti: inveniet fontes hic quoque, Nile, tuos. IN ECHO PICTAM Vane, quid adfectus faciem mihi ponere, pictor, ignotamque oculis sollicitare deam? Aeris et Linguae sum filia, mater inanis indicii, vocem quae sine mente gero. extremos pereunte modos a fine reducens, ludificata sequor verba aliena meis. auribus in vestris habito penetrabilis Echo: et, si vis similem pingere, pinge sonum. IN SIMULACRUM OCCASIONES ET PAENITENTIAE Cuius opus? Phidiae: qui signum Pallados, eius quique Iovem fecit; tertia palma ego sum. sum dea quae rara et paucis occasio nota. quid rotulae insistis? stare loco nequeo, quid talaria habes? volucris sum. Mercurius quae fortunare solet, trado ego, cum volui, crine tegis faciem, cognosci nolo. sed heus tu occipiti calvo es? ne tenear fugiens, quae tibi iuncta comes? dicat tibi. dic rogo, quae sis. sum dea, cui nomen nec Cicero ipse dedit. sum dea, quae factique et non facti exigo poenas, nempe ut paeniteat, sic METANOEA vocor. tu modo dic, quid agat tecum, quandoque volavi, haec manet; hanc retinent, quos ego praeterii. tu quoque dum rogitas, dum percontando moraris, 15 elapsam dices me tibi de manibus. AD GALEAM PUELLAM IAM SENESCENTEM DICEBAM tibi: “Galla, senescimus; effugit aetas, utere rene tuo: casta puella anus est.” sprevisti. obrepsit non intellecta senectus nec revocare potes, qui periere, dies. nunc piget et querens, quod non aut ista voluntas tunc fuit, aut non est nunc ea forma tibi. da tamen amplexus oblitaque gaudia iunge da: fruar, et si non quod volo, quod volui. DE LEPORE CAPTO A CANE MARINO TRINACUM quondam currentem in litoris ora ante canes leporem caeruleus rapuit, at lepus: “ In me omnis terrae pelagique rapina est, forsitan et caeli; si canis astra tenet.” DE PENGAMO SCRIPTORE FUGITINOQUI CAPTUS FUERNT TAM segnis scriptor, quam lentus, Pergame, cursor, fugisti et primo captus es in stadio. ergo notas scripto tolerasti, Pergame, vultu et quas neglexit dextera, frons patitur. <IN EUNDEM PERGAMUM 1> PERGAME, non recte punitus fronte subisti supplicium, lentae quod meruere manus. at tu, qui dominus, peccantia membra coherce: iniustum falsos excruciare reos. aut inscribe istam, quae non vult scribere, dextram, aut profugos ferri pondere nocte pedes. DE MYRONE QUI LAIDIS NOCTEM ROGAVERAT CANUS rogabat Laidis noctem Myron: tulit repulsam protinus causamque sensit et caput fuligine fucavit atra candidum, idemque vultu, crine non idem Myron orabat oratum prius, sed illa formam cum capillo comparatis similemque, non ipsum, rata (fortasse et ipsum, sed volens ludo frui) sic est adorta callidum: “Inepte, quid me, quod recusari, rogas? patri negavi iam tuo.” DE OPINIONE QUAM DE H.I.O HABEBNT EIUS UXOR LAIDAS et Glyceras, lascivae nomina famae. coniunx in nostro carmine eum legeret, ludere me dixit falsoque in amore iocari. tanta illi nostra est de probitate fides. AD UXOREM UXOR, vivamus quod viximus, et teneamus nomina, quae primo sumpsimus in thalamo: nec ferat ulla dies, ut commutemur in aevo; quin tibi sim iuvenis tuque puella mihi. Nestore sim quamvis provectior aemulaque annis vineas Cumauam tu quoque Deiphoben; nos ignoremus, quid sit matura senectus. scire aevi meritum, non numerare decet. IN MEROEN ANUM FBRIOSAM QUI primus, MEROE, nomen tibi condidit, ille Thesidae nomen condidit Hippolyto, nam divinare est, nomen componere, quod sit fortunae et morum vel necis indicium. Protesilae, tibi nomen sic fata dederunt, victima quod Troiae prima futurus eras. ldmona quod vatem, medicum quod Iapyga dicunt, discendas artes nomina praeveniunt. et tu sic Meroe, non quod sis atra colore, ut quae Niliaea nascitur in Meroe; infusum sed quod vinum non diluis undis, potare imnixtum sueta merumque merum. EX GRANECO TUA DUCTUM DE STATUA NEMESIS ME lapidem quondam Persae advexere, tropaeum ut fierem bello: nunc ego sum Nemesis. ac sicut Graecis victoribus adsto tropaeum, punio sic Persas vaniloquos Nemesis. DE THRASYBULO LACEDAEMONIO QUI FORT1SSIME DIMICANS OCCUBUIT EXCIPS adverso quod pectore vulnera septem, arma super velleris quod, Thrasybule, tua, non dolor hic patris est, Pitanae sed gloria maior. rarum, tam pulchro funere posse frui. quem postquam maesto socii posuere feretro, talia magnanimus edidit orsa pater: “Flete alios, natus lacrimis non indiget ullis. et meus, et talis, et Lacedaemonio.” EX GRAECO TRADUCTUM DE MATRE MAGNANIMA MATER Lacaena clipeo obarmans filium, Cum hoc, inquit, aut in hoc redi. IN DEGENEREM DIVITEM MOECHO I,EXITUM QUIDAM superbus opibus et fastu tumens tantumque verbis nobilis spernit vigentis clara saecli nomina, antiqua captans stemmata, Martem Remumque et conditorem Romulum privos parentes nuneupans. hos ille Serum veste contexi iubet: hos caelat argento gravi, ceris inurens ianuarum limina et atriorum pegmata. credo, quod illi nec pater certus fuit et mater est vere lupa. ANTISTHENIS CYNIVII IMAGINI SUBDITI INVENTOR primus Cynices ego. “Quae ratio istaec Alcides multo dicitur esse prior.” Alcida quondam fueram doctore secundus: nunc ego sum Cynices primus, et ille deus. DE EODEM DISCIPULUS melior nulli meliorve magister εἰσ ἀρετὴν συνέβη καὶ Κυνικὴν σοφίην. dicere me novit verum, qui novit utrumque, καὶ θεὸν Ἀλκείδην, καὶ κύνα Διογένην. MIXOBARBARON LIBERI PATRIS SIGNO MARMOREO IN VILLA NOSTRA OMNIUM DEORUM ARGUMENTA HABENTI OGYGIDAE 1 me Bacchum vocant, Osirin Aegypti putant, Mysi Phanacen nominant, Dionyson Indi existimant, Romana sacra Liberum, Arabica gens Adoneum, Lucaniacus Pantheum. LIBERO PATRI Αἰγυπιίων μὲν Ὄσιρισ ἐγώ, Μυσῶν δὲ Φανάκησ, Βάκχοσ ἐνὶ ζωοῖσιν, ἐνὶ φθιμένοισιν Ἀδωνεύσ, πυρογενής, δίκερως, Τυτανολέτης, Διόνυσοσ. IN CORYDONEM MARMOREUM Αἲξ χίμαροσ πήδη ποιμὴν ῤαβδοῦχοσ ἐλαίη εἶσ λίθοσ ἐκ πάντων λιτὸσ ἐγὼ Κορυδών. IN SIMULACRUM SAPPNUS LESBIA Pieriis Sappho soror addita Musis, εἰμ' ἐνάτη λυρικῶν, Ἀονίδων δεκάτη. DEAE VENERI ORTA salo, suscepta solo, patre edita Caelo, Aeneadum genetrix, hic habito alma Venus. NERSUS IN VESTE CONTENTI LAUDET Achaemenias orientis gloria telas: molle aurum pallis, Graecia, texe tuis; non minus Ausoniam celebret dum fama Sabinam. parcentem magnis sumptibus, arte parem. ITEM SIVE probas Tyrio textam subtemine vestem seu placet inscripti commoditas tituli. ipsius hoc dominae concinnat utrumque venustas, has geminas artes una Sabina colit. DE EADEM SABINA LICIA qui texunt et carmina, carmina Musis, licia contribuunt, casta Minerva, tibi. ast ego rem sociam non dissociabo Sabina, versibus inscripsi quae mea texta meis. DE PUELLA QUAM AMABVT HANG volo, quae non vult; illam, quae vult, ego nolo: vincere vult animos, non satiare Venus, oblatas sperno illecebras. detrecto negatas: nec satiare animum nec cruciare volo. nec bis cincta Diana placet nec nuda Cythere: illa voluptatis nil habet, haec nimium, callida sed mediae Veneris milli venditet artem femina, quae iungat, quod volo nolo vocant. DE DUOBUS FRATRIBUS Χρῆστος, Ἀκίνδυνος, αὐτοαδελφεοί, οἰκτρὰ δὲ, τέκνα, moribus umbo malis nomina falsa gerunt: οὐδ' οὗτοσ χρηδτός, οὐδ' οὗτοσ ἀκίνδυνόσ ἐδτιν. una potest ambos littera corrigere. αἴ κεν Χρῆδτός, ἔχῃ παρ' ἀδελφοῦ Ἀκινδύνου ἄλφα, κίνδυνοσ hic fiet, ἄχρηδτοσ erit. DE. CURESTO ET ACINDYNO QUIBUS FUERAT MALE NOMEN IMPOSITUM GERMANI fratres sunt, Chrestos, Aeindvnos alter, falsum nomen utrique: sed ut verum sit utrique, alpha suum Chresto det Acindynos, ipse sine alpha permaneat: verum nomen uterque geret. QUODDAM QUASI AENIGMA DE TRIBUS INCESTIS “TRIS uno in lecto: stuprum duo perpetiuntur. et duo committunt.” Quattuor esse reor. “Falleris: extremis da singula crimina et illum bis numera medium, qui facit et patitur.” DE HIS QUI DICUNT REMINISCO QUOD NON EST LATINUM QUI REMINISCO putat se dicere posse latine hic ubi en scriptum est, faceret cor, si cor haberet. DE VERBIS RUFI RITUS vocatus rhetor olim ad nuptias, celebri ut fit in convivio, grammaticae ut artis se peritum ostenderet, haec vota dixit nuptiis: “Ei masculini et feminini gignite generisque neutri filios.” DE GLAUCIA INMATURA MORTE PRAEVENTO LAETA bis octono tibi iam sub consule pubes cingebat teneras, Glaucia adulto, genas, et iam desieras puer anne puella videri: cum properata dies abstulit omne decus, sed neque functorum socius miscebere vulgo nec metues Stygios flebilis umbra lacus, verum aut Persephonae Cinyreius ibis Adonis, aut Iovis Elysii tu Catamitus eris. IN SIGNUM MARMOREUM NIOBES VIVEBAM: sum facta silex, quae deinde polita Praxiteli manibus vivo iterum Niobe, reddidit artificis manus omnia, sed sine sensu: hunc ego, cum laesi numina, non habui. DE PALLADE VOLENTE CERTARE ARMIS CUM VENERE ARMATAM vidit Venerem Lacedaemone Pallas. Nunc certemus, ait, iudice vel Paride. cui Venus: “ Armatam tu me, temeraria, temnis, quae, quo te vici tempore, nuda fui?” DE LAIDE DICANTE VENERI SPECULUM SUUM LAIS anus Veneri speculum dico: dignum habeat se aeterna aeternum forma ministerium, at mihi nullus in hoc usus, quia cernere talem, qualis sum, nolo. qualis eram, nequeo. DE CASTORE, POLLUTE ET HELENA ISTOS tergemino nasci quos cernis ab ovo, patribus ambiguis et matribus adsere natos, hos genuit Nemesis, sed Leda puerpura fovit: Tyndareus pater his et Iuppiter: hic putat, hic scit. DE IMAGINE VENERIS SCULPTA A PRAXITELF VERA Venus Gnidiam cum vidit Cyprida. dixit: Vidisti nudam me, puto, Praxitele. “Non vidi, nec fas: sed ferro opus omne polimus. ferrum Gradivi Martis in arbitrio, qualem igitur domino scierant placuisse Cytheren, talem fecerunt ferrea caela deam.” IN BUCULAM AENEAM MYRONIS BUCULA sum, caelo genitoris facta Myronis aerea: nec factam me puto, sed genitam. sic me taurus init, sic proxima bucula mugit. sic vitulus sitiens ubera nostra petit. miraris, quod fallo gregem? gregis ipse magister 5 inter pascentes me numerare solet. DE EADEM BUCULA MYRONIS UBERA quid pulsas frigentia matris aenae, o vitule, et sucum lactis ab aere petis? hunc quoque praestarem, si me pro parte parasset exteriore Myron, interiore deus. AN DAEDALUM DE EADEM BUCULA DAEDALE, cur vana consumis in arte laborem? me potius clausa subice Pasiphae. illecebras verae si vis dare, Daedale, vaccae, viva tibi species vacca Myronis erit. DE EADEM MYRONIS BUCULA IAM HABENTE SUI RITUM AEREA mugitum poterat dare vacca Myronis: sed timet artificis deterere ingenium, fingere nam similem vivae, quam vivere, plus est: nec sunt facta dei mira, sed artificis. DE EADEM BUCULA IAM HABENTE SPIRITUM AEREA bos steteram; mactata est vacca Minervae; sed dea proflatam transtulit huc animam, et modo sum duplex: pars aerea, pars animata. haec manus artificis dicitur, illa deae. AN TAURUM DE EADEM BUCULA Quid me, taure, paras specie deeeptus inire? non sum ego Minoae maehina Pasiphaae. DE EADEM MYRONIS BUCULA NECDUM caduco sole, iam sub vespere, ageret iuveneas cum domum pastor suas. suam relinquens me monebat ut suam. DE EADEM MYRONIS BUCULA UNAM iuvencam pastor forte amiserat, numerumque iussus reddere me defuisse conquerebatur, sequi quae noluissem ceteras. QUAE SEXUM MUTARINT VALLEBANAE (nova res et vix credenda poctis. sed quae de vera promitur historia) femineam in speciem convertit masculus ales pavaque de pavo constitit ante oculos, cuncti admirantur monstrum: sed mollior agna talia virginea voce puella refert:1 “Quid stolidi ad speciem notae novitatis hebeti? an vos Nasonis carmina non legitis? Caenida convertit proles Saturnia Consus ambiguoque fuit corpore Tiresias. vidit semivirum fons Salmacis Hermaphroditum vidit nubentem Plinius Androgynum. nec satis antiquum, quod Campana in Benevento unus epheborum virgo repente fuit. nolo tamen veteris documenta arcessere famae. ecce ego sum factus femina de puero.” AN PYTHAGORAM DE MARCO QUI DICEBATUR PULLARIA “ Pythagora Euphorbi, reparas qui semina rerum corporibusque novis das reduces animas, dic, quid erit Marcus iam fata novissima functus, si redeat vitam rursus in aeriam? ” “ Quis Marcus? " " Feles nuper pullaria dictus, corrupit totum qui puerile secus, perversae Veneris postico vulnere fossor, Lucili vatis subpilo pullipremo.” “ Non taurus, non mulus erit, non hippocamelus, non caper aut aries, sed scarabaeus erit.” DE CASTORE FELLATORE QUI SUAM LINGEBAT UXOREM LAMBERE cum vellet mediorum membra virorum Castor nec posset vulgus habere domi, repperit, ut nullum fellator perderet inguen: uxoris coepit lingere membra suae. SUBSCRIPTUM PICTURAE MULIERIS IMPUDICAE PRAETER legitimi genialia foedera coetus repperit obscenas veneres vitiosa libido: Herculis heredi quam Lemnia suasit egestas, quam toga facundi scaenis agitavit Afrani et quam Nolanis capitalis luxus inussit. Crispa tamen cunetas exercet corpore in uno: deglubit, fellat, molitur per utramque cavernam, ne quid inexpertum frustra moritura relinquat. DE ALCONE MEDICO QUI HARUSPICEM VANILOQUUM FECIT LANGUENTI Marco dixit Diodorus haruspex ad vitam non plus sex superesse dies. sed medicus divis fatisque potentior Alcon falsum convicit illico haruspicium tractavitque manum victuri, ni tetigisset; illico nam Marco sex periere dies. DE SIGNO IOVIS TACTO AD ALCONE MEDICO ALCON hesterno signum Iovis attigit, ille quamvis marmoreus vim patitur medici. ecce hodie iussus transferri e sede vetusta effertur. quamvis sit deus atque lapis. IN EUNUM LIGUUUITOUEM EUNE, quid adfectus vendentem Phyllida odores? dicetis hanc mediam lambere, non molere. perspice, ne mercis fallant te nomina, vel ne aere Seplasiae decipiare cave, dum κύσθον κόστον que putas communis odoris el nardium ac sardas esse sapore pari. <IN EUNDEM EUNUM> Diversa infelix et lambit et olfacit Eunus: dissimilem olfactum naris et oris habet. AD EUNDEM EUNUM QUOD NON VELIT BENE NEC MALE OLERE SALGAMA non hoc sunt, quod balsama: cedite odores, nec male olere mihi, nec bene olere placet. <AD EUNDEM EUNUM> LAIS Eros et Itys, Chiron et Eros, Itys alter nomina si scribis, prima elementa adime. ut facias verbum, quod tu facis, Eune magister, dicere me Latium non decet opprobrium. AD EUNUM QUI UXORIS SUAE INGUINA LAMBEBAT EUNE, quod uxoris gravidae putria inguina lambis, festinas glossas non natis tradere natis. AD EUNUM LIGURRITOREM PAEDAGOGUM EUNUS Syriscus, inguinum ligurritor. opicus magister (sic eum docet Phyllis) muliebre membrum quadrangulum cernit: triquetro coactu .Δ. litteram ducit. de valle femorum altrinsecus pares rugas mediumque, fissi rima qua patet, callem .Ψ. dicit esse: nam trifissilis forma est. cui ipse linguam cum dedit suam, .Λ. est: veramque in illis esse .Φ. notam .sentit. quid, imperite, P. putas ibi scriptum, ubi locari .I. convenit longum? miselle doctor, 8. tibi sit obsceno, tuumque nomen .Θ. sectilis signet. AN CRISPAM QUAE A QUIBUSDAM DICEBATUR DEFORMIS DEFORMEM quidam te dicunt, Crispa: ego istud nescio: mi pulchra es, iudice me satis est. quin etiam cupio, iunctus quia zelus amori est. ut videare aliis foeda, deeora mihi. QUALEM VELIT HABERE AMICAM SIT milli talis amica velim, iurgia quae temere incipiat, nec student quasi casta loqui: pulcra procax petulante manu, verbera quae ferat et regerat caesaque ad oscula confugiat. nam nisi moribus his fuerit, casta modesta pudenter agens, dicere abominor, uxor erit. Ex Graeco traductum ad Cupidinem Hoc, quod amare vocant, solve aut misceto. Cupido: aut neutrum flammis ure vel ure duo. An Dionen de Amore suo Aut restingue ignem, quo torreor, alma Dione, aut transire iube: vel fac utrimque parem. DE IMIS CONSULTO QUI UXOREM HABEBAT ADULTERAM Iuris consulto, cui vivit adultera coniunx, paria a lex placuit, iulia displicuit, quaeritis, unde haec sit distantia? seemivir ipse scantin iam metuens non metuit titiam. AN QUENDAM QUI LEUIA SIBI INGUINA FACIEBAT Inguina quod calido levas tibi dropace, causa est: irritant volsas levia membra lupas. sed quod et elixo plantaria podice vellis et teris incusas pumice Clazomenas, causa latet: bimarem nisi quod patientia morbum adpetit et tergo femina, pube vir es. AD ZOILUM QUI UXOREM MOECHAM DUXERAT SEMIVIR uxorem duxisti, Zoile, moecham: o quantus fiet quaestus utrimque domi, cum dabit uxori molitor tuus et tibi adulter, quantum deprensi damna pudoris ement! sed modo quae vobis lucrosa libido videtur, iacturam senio mox subeunte feret: incipient operas conducti vendere moechi, quos modo munificos lena iuventa tenet. PULCHRUM DEI RESPONSUM Doctus Hylas caestu, Phegeus catus arte palaestrae, clarus Olympiacis et Lycus in stadiis, an possent omnes venturo vincere agone, Hammonem Libyae consuluere deum. sed deus, ut sapiens: “ Dabitur victoria vobis indubitata equidem, si caveatis” ait, “ne quis Hylam eaestu, ne quis certamine luctae Phegea, ne cursu te, Lyce, praetereat.” <DE HERMIONES ZOXA> PUNICA turgentes redimibat zona papillas Hermiones: zonae textum elegeon erat: “ Qui legis hunc titulum, Paphie tibi mandat, ames me exemploque tuo neminem amare vetes.” DE HYI.A QUEM NAIADES RAPUERUNT ADSPICE, quam blandae neeis ambitione fruatur letifera experiens gaudia pulcher Hylas. oscula et infestos inter moriturus amores ancipites patitur Naidas Eumenidas. NYMPHIS QUAE HYLAM MERSERUNT FURTTIS proeaees Naides amore saevo et irrito: ephebus iste flos erit. AD NARCISSUM QUI SUI IPSIUS AMORE CAPTUS ERAT Si cuperes alium, posses. Narcisso, potiri, nunc tibi amoris adest copia, fructus abest. DE EODEM QUID non ex huius forma pateretur amator, ipse suam qui sic deperit effigiem? DE ECHO DOLENTE PROPTER MORTEM NARCISSI COMMORITUR, Narcisse, tibi resonabilis Echo, vocis ad extremos exanimata modos: et pereuntis adhuc gemitum resecuta querellis. ultima nunc etiam verba loquentis amat. DE HERMAPHRODITO ET EIUS NATURA MERCURIO genitore satus, genetrice Cythere. nominis ut mixti, sic corporis Hermaphroditus. concretus sexu, sed non perfectus, utroque: ambiguae Veneris, neutro potiendns amori. DE CONIUNCTIONE SAI.MACIS CUM HERMAPHRODTTO SALMACIS optato concreta est nympha marito. felix virgo, sibi si scit inesse virum: et tu formosae, iuvenis, permixte puellae bis felix, unum si licet esse duos. AN APOLLINEM DE DAPHNE FTGIENTE PONE arcum, Paean, celeresque reconde sagittas: non te virgo fugit, sed tua tela timet. DE DAPHNE TECTA COUTICE INVIDE, cur properas. cortex, operire puellam: laurea debetur Phoebo, si virgo negatur. IN SCABIOSUM POI.YGITONEM THERMARUM in solio si quis Polygitona vidit ulcera membrorum scabie putrefacta foventem, praeposuit cunctis spectacula talia ludis. Principio tremulis gannitibus aera pulsat verbaque lascivos meretricum imitantia coetus vibrat et obscenae numeros pruriginis implet. brachia deinde rotat velut enthea daemone Maenas; pectus, crura, latus, ventrem, femora, inguina, suras, tergum, colla, umeros, luteae Symplegadis antrum. tam diversa locis vaga earnificina pererrat, donec marcentem calidi fervore lavacri blandus letali solvat dulcedine morbus. desectos sic fama viros, ubi cassa libido femineos coetus et non sua bella lacessiti irrita vexato consumere gaudia lecto, titillata brevi cum iam sub fine voluptas fervet et ingesto peragit ludibria morsu: torpida non aliter Polygiton membra rescivit. et, quia debentur suprema piacula vitae, ad Phlegethonteas sese iam praeparet undas. DE QUODAM SILVIO PONO QUI EUNT BURRO SILVIUS ille Bonus, qui carmina nostra Incessit, nostra magis meruit disticha, Brito bonus. IDEM SILVIUS hic Bonus est. Quis Sibilis? Iste Britannus. Aut Brito hic non est Silvius, aut malus est. IDEM SILVIUS esse Bonus fertur ferturque Britannus: quis credat civem degenerasse bonum? IDEM NEMO bonus Brito est. si simplex Silvius esse incipiat, simplex desinat esse bonus. — IDEM SILVIUS hic Bonus est, sed Brito est Silvius idem: simplicior res est, credite, Brito malus. IDEM SILVI, Brito Bonus: quamvis homo non bonus esse fertis nec <se quit> iungere Brito Bono.